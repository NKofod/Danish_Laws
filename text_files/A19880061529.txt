 Herved bekendtgøres lov om kontrol med omsætningen af  

 spiritus og vin, jf. lovbekendtgørelse nr. 372 af 1. juli 1982, med de  

 ændringer, der følger af § 5 i lov nr. 925 af 19. december 1986.
 § 1.  Indførsel her til landet af spiritus og vin samt  

 erhvervsmæssig fremstilling af sådanne varer må kun foretages af den, der har  

 tilladelse hertil i henhold til denne lov, og som bevis herfor har modtaget  

 et særligt legitimationskort.
 Stk. 2.  Til opnåelse af den i stk. 1 foreskrevne  

 tilladelse kræves, at de lokaler, der agtes anvendt til fremstillingen,  

 behandlingen, lagringen m.v. af spiritus og vin, kan godkendes af  

 toldmyndighederne.
 § 2.  Aftapning eller anden behandling af spiritus og  

 vin i erhvervsmæssigt øjemed må kun foretages af de i § 1 nævnte  

 virksomheder.
 § 3.  De i § 1 nævnte virksomheder skal efter nærmere  

 af Skatteministeriet fastsatte regler føre et særligt regnskab vedrørende  

 spiritus og vin.
§ 4.  Fra de i § 1 nævnte virksomheder må spiritus og  

 vin kun udleveres i flasker, lerdunke o.lign. her i landet almindeligt  

 benyttede vin- og spiritusbeholdere af ikke over 3 liters rumindhold for  

 spiritus og 5 liters rumindhold for vin.
Disse beholdere skal af den  

 pågældende virksomhed og på dennes bekostning forsynes med en banderole efter  

 nærmere fastsatte bestemmelser.
Banderolen skal være påtrykt oplysning om  

 varens art og oprindelse, beholderens størrelse samt den banderolerende  

 virksomheds navn og hjemsted, samt i øvrigt indeholde de af Skatteministeriet  

 til enhver tid krævede oplysninger.
Der kan gives tilladelse til, at flasker  

 med her i landet fremstillet akvavit og brændevin i stedet for med banderole  

 forsynes med andet lukke, påtrykt tilsvarende oplysninger.
Stk. 2.  Uanset bestemmelsen i stk. 1 kan spiritus og  

 vin, indført fra udlandet på flaske med angivelse af indholdets art, spiritus  

 i beholdere med et rumindhold på over 3 liter samt anden vin end foran nævnt  

 overføres til en i henhold til § 1 anmeldt virksomhed, såfremt denne ikke  

 afsætter andre varer end drikkevarer, eller såfremt virksomhedens engrossalg  

 af spiritus og vin udgør mindst halvdelen af det samlede salg af sådanne  

 varer.
Skatteministeriet er bemyndiget til at tillade overførsel af spiritus  

 og vin til en i henhold til § 1 anmeldt virksomhed i andre tilfælde end foran  

 nævnt, såfremt varerne udelukkende skal anvendes til fremstilling af  

 spirituøse drikkevarer i den pågældende virksomhed.
Stk. 3.  Ved beregningen i henhold til stk. 2 af  

 engrossalgets andel af det samlede salg af spiritus og vin foretages i  

 detailsalgsbeløbene et fradrag for detailavance på 12 pct. af detailprisen.
I  

 tilfælde, hvor der består et økonomisk interessefællesskab mellem en i  

 henhold til § 1 anmeldt virksomhed og en virksomhed med detailsalg, træffer  

 Skatteministeriet afgørelse af, hvilken omsætning der skal henregnes til den  

 anmeldte virksomheds detailomsætning.
 Stk. 4.  Skatteministeren kan, uanset bestemmelsen i  

 stk. 1, 1. pkt., give en virksomhed anmeldt efter § 1 tilladelse til  

 udlevering af vin i beholdere med et rumindhold på højst 60 liter til  

 restaurationer m.v.
 § 5.  De i § 4, stk. 1, nævnte vin- og  

 spiritusbeholdere skal ved udleveringen være forsynet med en etikette.
 Stk. 2.  Skatteministeren kan fastsætte bestemmelser om  

 oplysninger, der skal være påtrykt etiketten.
 § 6.  Bestemmelserne i §§ 2-5 kommer ikke til  

 anvendelse på:
 Stk. 2.  Der kan tilstås undtagelser fra bestemmelserne  

 i §§1-5 for så vidt angår:
 § 7.  Det er forbudt enhver, som forhandler, udskænker  

 eller udleverer spiritus og vin, og som ikke har erhvervet særlig tilladelse  

 i henhold til denne lov, at modtage eller udlevere spiritus og vin i flasker  

 eller andre beholdere, der ikke er mærket som foreskrevet i § 4, stk. 1, og §  

 5, stk. 1.
 Stk. 2.  Auktionssalg af spiritus og vin må kun finde  

 sted efter dertil i hvert enkelt tilfælde hos toldmyndighederne indhentet  

 tilladelse.
 § 8.  Skatteministeren fastsætter, hvilke arter af  

 spirituøse drikkevarer, ekstrakter og lign. der omfattes af betegnelserne  

 spiritus og vin i nærværende lov, og er i øvrigt bemyndiget til at fastsætte  

 de fornødne regler til gennemførelsen af bestemmelserne i denne lov.
§ 9.  Kontrollen med gennemførelsen af denne lov  

 påhviler toldmyndighederne.
De kontrollerende tjenestemænd har ret til at  

 foretage eftersyn i de af loven omfattede virksomheder og til at efterse  

 såvel virksomhedernes varebeholdninger, forretningsbøger med dertil hørende  

 bilag som det i henhold til denne lovs § 3 foreskrevne særlige regnskab.
De  

 kontrollerende tjenestemænd er berettiget til at forlange sig bøgerne  

 forelagt så ofte, som de anser det for nødvendigt, hvorfor bøgerne skal være  

 tilgængelige i virksomhedens sædvanlige forretningstid.
Toldmyndighederne kan  

 foreskrive, efter hvilke regler forretningsbøgerne skal føres, for at de  

 fornødne oplysninger kan stå til rådighed.
 Stk. 2.  Virksomhedens indehaver såvel som de i  

 virksomheden beskæftigede personer er pligtige at yde eller lade yde  

 kontrollen al fornøden vejledning og hjælp.
 Stk. 3.  De kontrollerende tjenestemænd har ret til at  

 foretage eftersyn i virksomheder, der forhandler eller anvender spiritus, vin  

 eller spiritusholdige ekstrakter o. lign., samt til at afkræve virksomhederne  

 oplysninger vedrørende disse varer.
 § 9 a.  Skatteministeren kan fastsætte bestemmelser om  

 adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Direktoratet for Toldvæsenet, ikke kan indbringes for højere  

 administrativ myndighed.
Stk. 3.  Ministeren kan på eget initiativ tage en  

 afgørelse, der er truffet af Toldvæsenet, op til nærmere undersøgelse og  

 afgørelse. (* 1) § 10.  Med bøde straffes den, der forsætligt eller  

 goft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
 § 11.  Skatteministeren eller den, ministeren  

 bemyndiger dertil, kan tilkendegive den pågældende at sagen kan afgøres uden  

 retslig forfølgning, såfremt den pågældende erkender sig skyldig i  

 overtrædelsen og erklærer sig rede til inden for en nærmere angivet frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
Stk. 4.  Når sager om de i § 10 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitler 72 og 73 kan anvendes i samme omfang som i  

 statsadvokatsager.
 § 12.  Det påhviler politiet at underrette  

 toldmyndighederne om de til dets kundskab kommende overtrædelser eller  

 omgåelser af bestemmelserne i nærværende lov samt på toldvæsenets begæring  

 derom at yde bistand til opklaring heraf.
 § 12 a.  Med udlandet sidestilles med hensyn til  

 bestemmelserne i denne lov Færøerne og Grønland samt Københavns Frihavn.
§ 13.  (Udeladt) § 14.  Denne lov, der ikke gælder for Færøerne og  

 Grønland, træder i kraft den 1. juli 1954.
Skatteministeriet, den 14. oktober 1988 Anders Fogh Rasmussen / Jan Lyager Olsen (* 1) Lov nr. 925 af 19. december 1986 (indsættelse af § 9 a) trådte i  

 kraft den 1. januar 1987.
