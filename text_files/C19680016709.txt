 (Til de skattelignende myndigheder).
 Hermed følger eksemplarer af lovbekendtgørelse nr. 260 af 26. juni 1968 om  

 skattemæssige afskrivninger m.v. (afskrivningsloven).
 I lovbekendtgørelsen har man indarbejdet de ændringer i afskrivningsloven,  

 der er gennemført ved lov nr. 183 af 31. maj 1968. Det drejer sig om følgende  

 ændringer:
I.
Vedrørende maskiner, inventar og lignende driftsmidler.
1. I 1967 blev der gennemført en lovændring, hvorefter  

 der i det indkomstår, hvori et driftsmiddel anskaffes, højst kunne afskrives  

 15 pct. af den afskrivningsberettigede anskaffelsessum.
Reglerne herom er nu  

 ændret, så den nævnte begrænsning kun gælder for driftsmidler, der er  

 anskaffet i sidste halvdel af indkomståret.
Der erindres om, at det i lovens  

 §§ 7 og 11 er bestemt, at et driftsmiddel betragtes som anskaffet, når  

 levering har fundet sted.
For driftsmidler, der udelukkende benyttes erhvervsmæssigt og afskrives  

 under et efter saldometoden, skal hele anskaffelsessummen herefter indgå i  

 grundlaget for anskaffelsesårets afskrivninger, såfremt anskaffelsen er sket  

 i første halvdel af indkomståret.
Er anskaffelsen derimod sket i sidste  

 halvdel af indkomståret, er det kun 50 pct. af anskaffelsessummen, der indgår  

 i grundlaget for anskaffelsesårets afskrivninger.
 Eksempel 1.
der overføres til næste år som ny begyndelsessaldo.
Der bliver herefter  

 ikke spørgsmål om at udligne den negative saldo ved at medregne den i den  

 skattepligtige indkomst efter reglerne herom.
6. Ifølge afskrivningslovens § 2, stk. 6, omfatter  

 begrænsningen i førsteårsafskrivningerne også afskrivningen på udgifter til  

 forbedring af driftsmidler.
Er forbedringen foretaget i anden halvdel af  

 indkomståret, er det herefter kun halvdelen af forbedringsudgiften, der skal  

 medregnes i afskrivningsgrundlaget for det år, hvori forbedringen er  

 foretaget.
Den anden halvdel indgår først i afskrivningsgrundlaget i det  

 næste indkomstår.
 7. De ændringer, der er omtalt i punkt 1-6, finder  

 anvendelse ved indkomstopgørelsen for skatteåret 1969-70 og senere skatteår,  

 jfr. § 2, stk. 1, i ændringsloven af 31. maj 1968.
8. Den foran omhandlede begrænsning af  

 førsteårsafskrivningerne omfatter ikke skibe til erhvervsmæssig brug.
Selv om  

 et skib er anskaffet i sidste halvdel af indkomståret, skal  

 anskaffelsessummen derfor indgå i den afskrivningsberettigede saldoværdi med  

 fuld vægt allerede i anskaffelsesåret, jfr. afskrivningslovens § 13, stk. 2.  

 Det samme gælder maskiner, inventar og lignende driftsmidler, der benyttes  

 erhvervsmæssigt om bord på skibe, jfr. afskrivningslovens § 12, stk. 2.
 9. For de særligt kostbare automobiler, der omfattes  

 af afskrivningslovens § 6A, har der hidtil ikke kunnet foretages skattemæssig  

 afskrivning på den del af anskaffelsessummen, der ligger over 35.000 kr.  

 Denne beløbsgrænse er nu ændret til 40.000 kr.
Ved en lovændring i 1967 blev den højeste lovlige sats for det første års  

 afskrivning på de nævnte automobiler ændret fra 30 pct. til 15 pct.
Denne  

 bestemmelse er nu ændret, så der i anskaffelsesåret kan foretages afskrivning  

 med indtil 30 pct. af 40.000 kr., såfremt automobilet er anskaffet i første  

 halvdel af indkomståret, og med indtil 15 pct. af 40.000 kr., såfremt det er  

 anskaffet i sidste halvdel af indkomståret.
 Ændringerne i lovens § 6A finder anvendelse på automobiler, som den  

 skattepligtige har anskaffet i det indkomstår, der ligger til grund for  

 skatteåret 1969-70, eller senere indkomstår, jfr. § 2, stk. 3, i  

 ændringsloven af 31. maj 1968.
10. For maskiner, inventar og lignende driftsmidler,  

 der benyttes både til erhvervsmæssige og til private formål ( "blandede  

 driftsmidler"), er reglerne i afskrivningslovens § 8 ændret på  

 tilsvarende måde som for de automobiler, der er omtalt i punkt 9. Herefter  

 kan der ikke beregnes afskrivning på den del af et blandet driftsmiddels  

 anskaffelsessum, der ligger over 40.000 kr.
Den højeste lovlige  

 afskrivningssats er 30 pct., når driftsmidlet er anskaffet i første halvdel  

 af indkomståret, og 15 pct., når det er anskaffet i indkomstårets sidste  

 halvdel.
 Ændringerne i § 8 finder anvendelse på driftsmidler, som den  

 skattepligtige har anskaffet i det indkomstår, der ligger til grund for  

 skatteåret 1969-70, eller senere indkomstår, jfr. § 2, stk. 3, i  

 ændringsloven af 31. maj 1968.
 11. Bestemmelserne i afskrivningslovens § 3 om  

 driftsmidler med en særlig kort levealder eller en særlig lav værdi  

 ("småaktiver") er ændret.
 For driftsmidler, hvis levealder må antages ikke at overstige 3 år, kan  

 den skattepligtige ligesom hidtil vælge, om han vil fradrage  

 anskaffelsessummen fuldt ud i indkomsten i anskaffelsesåret, eller han vil  

 overføre anskaffelsessummen til afskrivning efter lovens § 2.
Efter § 3, stk. 2, har den skattepligtige som hovedregel den samme  

 valgfrihed for driftsmidler med en anskaffelsessum på 1.200 kr. eller  

 derunder, selv om levetiden er 3 år eller derover. (Beløbsgrænsen har hidtil  

 været 800 kr.). Herfra gør § 3, stk. 6, dog den undtagelse, at den  

 skattepligtige i det indkomstår, hvori en ny virksomhed påbegyndes, og det  

 følgende indkomstår kun kan anvende reglen i stk. 2 på driftsmidler til en  

 samlet anskaffelsessum på indtil 50.000 kr.
Et eventuelt overskydende beløb  

 skal ifølge § 3, stk. 3, overføres til afskrivning efter reglerne i § 2.  

 Undtagelsen i § 3, stk. 6, omfatter ikke tilfælde, hvor en bestående  

 virksomhed overtages af en ny indehaver.
Hvor anskaffelsessummen for småaktiver, der er anskaffet i indkomstårets  

 sidste halvdel, overføres til afskrivning efter § 2, finder den i punkt 1  

 omtalte begrænsning af førsteårsafskrivningen anvendelse.
Det gælder både,  

 når den skattepligtige selv vælger at overføre anskaffelsessummen til  

 afskrivning, og når han har pligt til at gøre det efter § 3, stk. 6.
Ifølge § 2, stk. 1, i ændringsloven af 31. maj 1968 finder ændringerne i  

 afskrivningslovens § 3 som hovedregel anvendelse ved indkomstopgørelsen for  

 skatteåret 1969-70 og senere skatteår.
Ifølge ændringslovens § 2, stk. 2,  

 finder afskrivningslovens § 3, stk. 6, dog kun anvendelse, når virksomheden  

 påbegyndes den 1. januar 1969 eller senere.
II.
Afskrivning på bygninger.
 12. Der er sket en gennemgribende ændring af reglerne  

 i afskrivningslovens afsnit IV om afskrivning på bygninger og særlige  

 installationer i bygninger. Ændringerne omfatter både reglerne om, hvilke  

 bygninger der kan afskrives skattemæssigt, reglerne om afskrivningsmetoden og  

 reglerne om beskatningen ved afhændelse af bygninger, hvorpå skattemæssig  

 afskrivning er foretaget.
 Med en række undtagelser, der omtales i punkt 50-54, finder de ændrede  

 regler anvendelse ved indkomstopgørelsen for skatteåret 1969-70 og senere  

 skatteår.
 13. Lovens § 18, stk. 1, litra a-b, opdeler de  

 afskrivningsberettigede bygninger i 2 hovedgrupper, som ifølge § 22 har hver  

 sit sæt afskrivningssatser.
 Hovedgruppe a omfatter driftsbygninger inden for:
landbrug, pelsdyravl, fjerkræavl, dambrug, fiskeri, skovbrug, gartneri, industri, butikshandel, håndværk, sportshaller, benzinstationer, vognvaskerier, fragtmandscentraler, lagerbygninger, der benyttes i forbindelse med de nævnte virksomheder  

 eller inden for en gros handel.
 Hovedgruppe b omfatter:
biografer, teatre, forlystelsesetablissementer, forsamlingsbygninger, selskabslokaler, hoteller, restauranter, skoler, alderdoms- eller plejehjem, der omfattes af § 7 i lov om omsorg for  

 invalidepensionister og folkepensionister (trykt som bilag til dette  

 cirkulære), garager, laboratorier, lagerbygninger, der benyttes i forbindelse med de nævnte virksomheder.
14. I lovens § 18, stk. 3, nævnes nogle bygninger,  

 hvorpå skattemæssig afskrivning ikke kan foretages.
Der er ikke tale om en  

 udtømmende opregning.
Ifølge § 18, stk. 3, 1. pkt., kan der ikke foretages skattemæssig  

 afskrivning på kontorbygninger, medmindre de omfattes af de særlige regler i  

 § 18, stk. 1, litra c eller d.
Disse regler omtales nedenfor i punkt 15 og  

 17.
§ 18,  stk. 3, 1. pkt., bestemmer endvidere, at der  

 ikke kan afskrives på bygninger, der anvendes til beboelse eller hertil  

 knyttede formål.
For beboelsesbygninger kan der ikke blive tale om  

 afskrivningsret efter § 18, stk . 1, litra c eller d.
Ifølge § 18, stk. 3,  

 2.pkt., kan beboelsesbygninger, der benyttes erhvervsmæssigt og er beliggende  

 i udlandet, dog gøres til genstand for skattemæssig afskrivning, når de på  

 grund af ganske særlige omstændigheder, herunder navnlig klimatiske forhold,  

 er udsat for en sådan fysisk forringelse, at deres værdi ikke vil blive  

 opretholdt gennem normal vedligeholdelse.
Denne undtagelsesregel kan bl.a.  

 anvendes på bygninger i Grønland, idet denne landsdel i skattemæssig  

 henseende henregnes til udlandet.
Som omtalt indeholder § 18, stk.3, ikke en udtømmende opregning af de  

 bygninger, hvorpå der ikke kan afskrives skattemæssigt.
Det må antages, at  

 der bortset fra de tilknyttede bygninger m.v., som omtales nedenfor i punkt  

 15 og 16, og de særlig let forgængelige bygninger, der omtales i punkt 17 -  

 normalt ikke kan afskrives på bygninger og anlæg som civilbeskyttelsesrum,  

 kantiner, garderober, baderum, vejanlæg, parkeringspladser og udgravninger.  

 Som hidtil vil der heller ikke normalt kunne foretages skattemæssige  

 afskrivninger på bygninger, der anvendes til pensionater, tegnestuer,  

 arkiver, biblioteker og museer.
 15. Bygninger eller lokaler, som ikke er  

 afskrivningsberettigede efter de regler, der er omtalt foran, kan ifølge  

 lovens § 18, stk. 1, litra c, 1. pkt., gøres til genstand for skattemæssig  

 afskrivning, når de har en særlig tilknytning til en afskrivningsberettiget  

 bygning.
 Den særlige tilknytning skal foreligge i 2 henseender:
For det første skal bygningen eller lokalerne være beliggende i eller i  

 umiddelbar tilknytning til den afskrivningsberettigede bygning.
I modsætning  

 til hidtidig landsskatteretspraksis om såkaldte "akcessoriske"  

 lokaler kan reglen således også anvendes på f.eks. en selvstændig  

 kontorbygning, der ligger i umiddelbar tilknytning til en industribygning.
For det andet skal bygningen (lokalerne) tjene driften af den virksomhed,  

 hvortil den afskrivningsberettigede bygning anvendes.
Der kan således ikke  

 foretages skattemæssig afskrivning på kontorlokaler, der vel ligger i  

 umiddelbar tilknytning til f.eks. en industribygning, men lejes ud til en  

 anden virksomhed end den, der driver industri i industribygningen.
 Som omtalt i punkt 14 gælder § 18, stk. 1, litra c, 1. pkt., ikke for  

 beboelsesbygninger her i landet.
16. Ifølge lovens § 18, stk. 1, litra c, 2. pkt., kan  

 der foretages skattemæssig afskrivning på udgravninger, veje, gårdspladser,  

 parkeringspladser, hegn og lignende, såfremt de i punkt 15 omtalte  

 betingelser er opfyldt.
Afskrivningsretten er altså betinget af, at de nævnte  

 anlæg osv. ligger i eller i umiddelbar tilknytning til en  

 afskrivningsberettiget bygning og tjener driften af den virksomhed, hvortil  

 denne bygning anvendes.
 Afskrivningsretten omfatter ikke udgiften til erhvervelse af selve det  

 areal, der benyttes til anlægget, jfr. lovens § 29B, men kun de særlige  

 udgifter til udgravning, vejbelægning osv.
17. Selv om en erhvervsmæssigt anvendt bygning ikke er  

 afskrivningsberettiget efter sin anvendelse, kan den ifølge lovens § 18, stk.  

 1, litra d, gøres til genstand for skattemæssig afskrivning, når den på grund  

 af sin opførelsesmåde eller andre ganske særlige omstændigheder må antages at  

 være udsat for en sådan fysisk forringelse, at dens værdi ikke vil blive  

 opretholdt gennem normal vedligeholdelse.
Reglen tilsigter at bibeholde  

 hidtidig praksis, hvorefter der f.eks. har kunnet afskrives på  

 kontorbygninger af træ. Som omtalt i punkt 14 er beboelsesbygninger her i  

 landet undtaget fra reglen.
 18. Ifølge lovens § 18, stk. 2, kan ligningsrådet  

 tillade, at reglerne i § 18, stk. 1, litra a)-b), anvendes på bygninger, som  

 efter rådets skøn kan sidestilles med de der nævnte.
 19. Lovens § 19 afgrænser de afskrivningsberettigede  

 særlige installationer på samme måde som de regler, der hidtil har været  

 gældende.
 20. Hvor kun en del af en bygning anvendes til et  

 formål, der giver ret til skattemæssig afskrivning, kan der ifølge lovens §  

 20, stk. 1, kun afskrives på den del af anskaffelsessummen, der  

 forholdsmæssigt svarer til den nævnte bygningsdels etageareal.
 Eksempel 4.
En bygning har et samlet etageareal på 3.000 kvadratmeter.
Heraf anvendes  

 1.000 kvadratmeter til butikker og 2.000 kvadratmeter til beboelse.  

 Ejendommen er anskaffet for 1,5 mill. kr., hvoraf 1 mill. kr. for bygningen.  

 Da butiksarealet udgør en tredjedel af det samlede areal, kan der foretages  

 skattemæssig afskrivning på en tredjedel af 1 mill. kr. = 333.333 kr.
 21. Såfremt under 30 pct. af det samlede etageareal i  

 en bygning anvendes til et formål, der giver ret til skattemæssig  

 afskrivning, kan der ifølge lovens § 20, stk. 2, kun foretages skattemæssig  

 afskrivning, såfremt det absolut set drejer sig om mindst 300 kvadratmeter.
 Eksempel 5.
En bygning har et samlet etageareal på 1.500 kvadratmeter, hvoraf 350  

 kvadratmeter anvendes til butik og resten til beboelse.
Da butiksarealet  

 udgør mere end 300 kvadratmeter, kan der afskrives på den del af  

 anskaffelsessummen, som forholdsmæssigt svarer til butiksarealet.
 Eksempel 6.
I en bygning med et samlet etageareal på 800 kvadratmeter anvendes 250  

 kvadratmeter til butik og resten til beboelse.
Da butiksarealet ikke udgør  

 under 30 pct. af det samlede areal, kan der afskrives på den del af  

 anskaffelsessummen, som forholdsmæssigt svarer til butiksarealet.
 Eksempel 7.
I en bygning med et samlet etageareal på 1.500 kvadratmeter anvendes 250  

 kvadratmeter til butik og resten til beboelse.
Da butiksarealet udgør under  

 30 pct. af det samlede areal, og da det også er under 300 kvadratmeter, kan  

 der ikke foretages skattemæssig afskrivning.
 22. På udgifter til ombygning eller forbedring kan der  

 ifølge lovens § 21 foretages skattemæssig afskrivning efter  

 afskrivningssatserne for den bygning eller installation, de vedrører.
 Selv om det er en ældre bygning, der ombygges eller forbedres, er der  

 efter lovændringen ikke adgang til at afskrive ombygnings- eller  

 forbedringsudgiften over en særlig kort "restlevetid".
23. På bygninger i hovedgruppe a (jfr. punkt 13 foran)  

 kan der i anskaffelsesåret og i hvert af de nærmest følgende 9 indkomstår  

 foretages skattemæssig afskrivning med indtil 6 pct. af anskaffelsessummen,  

 jfr. lovens § 22, stk. 1, 1. pkt.
Disse afskrivninger betegnes i det følgende  

 som "begyndelsesafskrivninger".
Efter udløbet af den nævnte 10-årsperiode kan der på bygninger i gruppe a  

 foretages en årlig afskrivning på indtil 2 pct. af anskaffelsessummen, jfr. §  

 22, stk. 1, 2. pkt.
Disse afskrivninger betegnes i det følgende som  

 "normalafskrivninger".
 I overensstemmelse med hidtidig praksis bestemmer § 22, stk. 1, 3. pkt.,  

 anskaffelsesåret som det indkomstår, hvori bygningen erhverves eller  

 fuldføres og tages i brug til et formål, der berettiger til skattemæssig  

 afskrivning.
24. I særlige tilfælde skal de foran omtalte satser  

 for begyndelsesafskrivning og normalafskrivning forhøjes.
Ifølge lovens § 22,  

 stk. 2, gælder det, når det må antages, at bygningen er udsat for en sådan  

 fysisk forringelse, at den trods normal vedligeholdelse vil have mistet sin  

 værdi inden 50 år efter opførelsen.
Forhøjelsen udgør forskellen mellem på  

 den ene side den afskrivningssats, som skulle anvendes, såfremt bygningen  

 skulle afskrives med lige store årlige beløb over levetiden, regnet fra  

 opførelsen, og på den anden side satsen for normalafskrivning.
 Eksempel 8.
For drivhuse ansættes den fysiske levetid i reglen til 20 år, svarende til  

 en almindelig afskrivning på 5 pct. om året.
I hovedgruppe a, hvorunder  

 drivhuse henhører, er satsen for normalafskrivning imidlertid kun 2 pct., og  

 afskrivningsprocenterne forhøjes derfor med 3, således at drivhuset i de  

 første 10 år kan afskrives med indtil 9 pct. årlig og derefter med indtil 5  

 pct. årlig.
 25. For bygninger i hovedgruppe b fastsætter lovens §  

 22, stk. 3, 1.-2. pkt., en sats for begyndelsesafskrivning på indtil 4 pct.  

 årlig og en sats for normalafskrivning på indtil 1 pct. årlig.
Også for bygninger i hovedgruppe b skal afskrivningssatserne forhøjes i  

 særlige tilfælde.
Ifølge lovens § 22, stk. 3, 3. pkt., gælder det, når det må  

 antages, at bygningen er udsat for en sådan fysisk forringelse, at den trods  

 normal vedligeholdelse vil have mistet sin værdi inden 100 år efter  

 opførelsen.
Forhøjelsen foretages som vist i eksempel 9.
 Eksempel 9.
En bygning i hovedgruppe b antages at have en fysisk levetid, regnet fra  

 opførelsen, på 80 år.
Såfremt bygningen skulle afskrives med lige store beløb  

 over levetiden, skulle der afskrives 1,25 pct. årlig.
For bygninger i  

 hovedgruppe b er satsen for normalafskrivning imidlertid kun 1 pct.
Satsen  

 for begyndelsesafskrivning forhøjes herefter til 4,25 pct. og satsen for  

 normalafskrivning til 1,25 pct.
 26. Bygninger eller lokaler, som efter deres  

 anvendelse henhører under hovedgruppe b, skal dog ifølge § 22, stk. 4, 1.  

 pkt., afskrives efter satserne for gruppe a, såfremt de er beliggende i eller  

 i umiddelbar tilknytning til en bygning i gruppe a og tjener driften af den  

 virksomhed, hvortil denne bygning anvendes.
 Såfremt en bygning, der omfattes af gruppe a eller b, med hensyn til  

 beliggenhed og anvendelse knytter sig til en bygning, for hvilken  

 afskrivningssatserne er forhøjet som anført i eksempel 8 og 9, gælder de  

 forhøjede satser også for den tilknyttede bygning, jfr. lovens § 22, stk. 4,  

 2. pkt.
 Eksempel 10.
I umiddelbar tilknytning til en gartnerivirksomheds drivhuse ligger en  

 driftsbygning, der tjener virksomheden i drivhusene og har en antagelig  

 fysisk levealder på 50 år.
I overensstemmelse med, hvad der er anført i  

 eksempel 8, forhøjes afskrivningssatserne for drivhusene til henholdsvis 9  

 pct. og 5 pct., og disse satser gælder også for den tilknyttede bygning.
 27. Lovens § 22, stk. 5, bestemmer, at de tilknyttede  

 bygninger og anlæg m.v., der er nævnt i § 18, stk. 1, litra c, (jfr. punkt 15  

 og 16 foran), skal afskrives efter de samme satser som den bygning, hvortil  

 de er knyttet.
 28. Ifølge lovens § 22, stk. 6, skal  

 afskrivningssatserne for hovedgruppe b (punkt 25 foran) anvendes på de  

 bygninger, der er nævnt i § 18, stk. 1, litra d, og § 18, stk. 3, 2. pkt.  

 Disse bygninger er omtalt foran under punkt 17 og 14.
29. På særlige installationer i  

 afskrivningsberettigede bygninger kan der ifølge lovens § 23, stk. 1,  

 afskrives indtil 8 pct. årlig i anskaffelsesåret og hvert af de følgende 9  

 indkomstår.
Efter 10-årsperiodens udløb kan der afskrives indtil 4 pct.  

 årlig.
30. Afskrivningsberettigede installationer i andre  

 bygninger kan ifølge § 23, stk. 2, afskrives med 4 pct. årlig.
På disse  

 installationer kan der altså ikke foretages særligt høje  

 begyndelsesafskrivninger.
Som eksempel på installationer, der omfattes af §  

 23, stk. 2, kan nævnes særlige installationer i beboelsesejendomme samt  

 installationer i en bygning, der er afskåret fra afskrivning i medfør af  

 lovens § 20, stk. 2 (omtalt foran i punkt 21). Ifølge lovens § 19, stk. 2,  

 kan der dog ikke foretages skattemæssig afskrivning på særlige installationer  

 i en- eller to- familieshuse.
Ejere af ejerlejligheder, der benyttes til  

 beboelse, kan ikke foretage skattemæssig afskrivning på særlige  

 installationer i den bygning, hvori ejerlejligheden findes.
 31. De afskrivningssatser, der er nævnt i punkt 29 og  

 30, forhøjes ifølge lovens § 23, stk. 3, når det må antages, at den særlige  

 installation er udsat for en sådan fysisk forringelse, at den trods normal  

 vedligeholdelse vil have mistet sin værdi inden 25 år efter installeringen.  

 Forhøjelsen udgør forskellen mellem på den side den afskrivningssats, der  

 skulle anvendes, såfremt installationen skulle afskrives med lige store  

 årlige beløb over levetiden, regnet fra installeringen, og på den anden side  

 normalafskrivningssatsen på 4 pct.
 Eksempel 11.
 For oliefyringsaggregater ansættes den fysiske levealder i reglen til 10  

 år, svarende til en almindelig afskrivning på 10 pct. om året.  

 Afskrivningsprocenterne i § 23, stk. 1 og 2, skal derfor forhøjes med 6.
For et oliefyringsaggregat i en afskrivningsberettiget bygning bliver  

 satsen for begyndelsesafskrivning herefter 14 pct. årlig og  

 normalafskrivningssatsen 10 pct. årlig.
Normalafskrivningssatsen får praktisk  

 betydning, hvis den skattepligtige ikke anvender begyndelsesafskrivningerne  

 fuldt ud, så der er et uafskrevet beløb tilbage ved udløbet af den  

 10-årsperiode, hvori begyndelsesafskrivning kan foretages.
 Drejer det sig om et oliefyringsaggregat i en bygning, der ikke er  

 afskrivningsberettiget, forhøjes den i lovens § 23, stk. 2, nævnte  

 afskrivningssats fra 4 pct. til 10 pct.
32. De foran omtalte afskrivningssatser gælder,  

 hvadenten den skattepligtige har erhvervet bygningen som nyopført, eller det  

 drejer sig om en ældre bygning.
De hidtil gældende regler i  

 afskrivningslovens § 22, stk. 1, 5. og 6. pkt., og § 22, stk. 2, hvorefter  

 ældre bygninger m.v. kunne afskrives over restlevetiden (dog mindst 15 år),  

 er udgået ved den lovændring, der nu er gennemført.
 33. Ifølge lovens § 24, stk. 1, kan den skattepligtige  

 inden for rammerne i § 22 placere bygningsafskrivningerne efter ønske i de  

 enkelte indkomstår.
 På tilsvarende måde kan afskrivningerne på særlige installationer i  

 afskrivningsberettigede bygninger placeres efter ønske inden for de rammer,  

 der er angivet i § 23, stk. 1, jfr. stk. 3.
Reglen medfører, at den skattepligtige kan forlænge den samlede  

 afskrivningsperiode ved i et eller flere år at nøjes med en lavere  

 afskrivning end den tilladte eller helt undlade afskrivning.
De  

 afskrivninger, som den skattepligtige undlader at foretage i et givet  

 indkomstår, kan således indhentes senere.
 Ordningen medfører ikke, at den skattepligtige i senere indkomstår kan  

 overskride de grænser, som loven fastsætter for et enkelt års afskrivning.  

 Den periode, hvori de højere begyndelsesafskrivninger kan foretages, kan  

 således ikke udstrækkes ud over de første 10 år efter anskaffelsen, selv om  

 den skattepligtige undlader at anvende begyndelsesafskrivningen i en del af  

 disse 10 år.
 Undlader ejeren af en nyopført fabriksbygning f.eks. at afskrive på  

 bygningen i de første 3 år efter anskaffelsen, vil det videre  

 afskrivningsforløb blive som i eksempel 12, såfremt der foretages størst  

 mulig afskrivning i alle de efterfølgende år.
 Eksempel 12.
 Det er tilladt at anvende brudte procenter ved afskrivning på bygninger og  

 særlige installationer.
34. Ifølge lovens § 24, stk. 2, gælder adgangen til at  

 placere afskrivningerne efter ønske ikke for særlige installationer i  

 bygninger, hvorpå skattemæssig afskrivning ikke kan foretages.
Undlader den  

 skattepligtige helt eller delvis at afskrive på en særlig installation i en  

 sådan bygning, medfører det derfor hverken ret til forhøjede afskrivninger i  

 senere år eller ret til at forlænge afskrivningsperioden.
 35. I overensstemmelse med de hidtil gældende regler  

 bestemmes det i lovens § 24, stk. 3, at der ikke kan foretages afskrivning i  

 det indkomstår, hvori bygningen afhændes eller nedrives, eller installationen  

 afhændes, udskiftes eller nedtages endeligt.
 36. Ophører den skattepligtige med at anvende en  

 bygning til formål, der giver ret til skattemæssig afskrivning, kan han  

 ifølge lovens § 24, stk. 4, ikke foretage skattemæssig afskrivning på  

 bygningen i de indkomstår, hvor sådan anvendelse ikke har fundet sted.  

 Skattemæssig afskrivning kan altså sidste gang foretages i ophørsåret.
 Eksempel 13.
En skattepligtig, der har kalenderåret som indkomstår, ophører i juli 1970  

 med at drive butik i en bygning, han hidtil har anvendt hertil, og bygningen  

 anvendes herefter til beboelse.
Skattemæssig afskrivning på bygningen kan  

 sidste gang foretages i indkomståret 1970, der er det sidste år, hvori  

 bygningen er anvendt til et formål, som giver ret til afskrivning.
 37. Lovens § 25 svarer til den hidtidige § 21.
 38. Lovens § 26 svarer til den hidtidige § 23.
39. Lovens § 27 udvider de hidtidige regler om  

 nedrivningsfradrag, således at den uafskrevne del af anskaffelsessummen altid  

 kan fradrages ved opgørelsen af den skattepligtige indkomst, når en  

 afskrivningsberettiget bygning nedrives, eller en afskrivningsberettiget  

 installation udskiftes eller nedtages endeligt.
Beløb, som den skattepligtige  

 måtte indvinde ved salg af materialer m.v. fra den nedrevne bygning, går dog  

 fra i det beløb, der kan fradrages.
For så vidt angår bygninger, er det dog ifølge § 27, 3. pkt., en  

 betingelse for nedrivningsfradraget, at den skattepligtige har ejet bygningen  

 i mindst 5 år før nedrivningen, og at han i dette tidsrum har anvendt den til  

 et formål, der berettiger til skattemæssig afskrivning.
Disse betingelser  

 gælder ikke for nedrivningsfradrag i anledning af udskiftning eller  

 nedtagelse af særlige installationer.
40. Ved udskiftning eller endelig nedtagelse af en  

 særlig installation, hvorpå der ifølge § 19, stk. 2, ikke kan foretages  

 skattemæssig afskrivning, kan den skattepligtige ifølge lovens § 28 foretage  

 et udskiftningsfradrag.
Som omtalt i punkt 30 gælder reglen for  

 installationer i en- eller tofamilieshuse samt for ejere af ejerlejligheder,  

 der benyttes til beboelse.
 Udskiftningsfradraget udgør summen af de afskrivninger, der efter § 23,  

 stk. 2, jfr. stk. 3, kunne være foretaget i indkomstårene før  

 udskiftningsåret, såfremt installationen havde været afskrivningsberettiget.  

 Der regnes dog kun med de afskrivninger, som kunne være foretaget i de  

 indkomstår, hvori den skattepligtige ikke har kunnet foretage standardfradrag  

 efter ligningslovens § 14, stk. 2.
 Eksempel 14.
En centralvarmeradiator i et enfamilieshus er anskaffet i år 1 for 1.000  

 kr.
Såfremt den var afskrivningsberettiget, kunne den efter § 23, stk. 2,  

 afskrives med indtil 4 pct. eller 40 kr. om året.
 I år 1-10 tjener ejendommen til bolig for ejeren, der derfor har ret til  

 standardfradrag efter ligningslovens § 14A, stk. 2.
 I år 11 har ejeren ikke ret til standardfradrag, idet han ikke bor i  

 ejendommen, men f.eks. lejer den ud.
 I år 12 udskiftes radiatoren.
 Ved indkomstopgørelsen for år 12 kan ejeren foretage et  

 udskiftningsfradrag på 40 kr., svarende til den afskrivning, der kunne være  

 foretaget i det år (år 11), hvor standardfradrag efter ligningsloven ikke  

 kunne foretages.
 Eksempel 15.
 Et oliefyringsaggregat i et enfamilieshus anskaffes i år 1 for 3.000 kr.  

 Såfremt det var afskrivningsberettiget, kunne det efter § 23, stk. 2, jfr.  

 stk. 3, afskrives med indtil 10 pct. eller 300 kr. om året, jfr. punkt 31,  

 eksempel 11.
 I år 1-2 benyttes ejendommen til andet formål end beboelse for ejeren, som  

 derfor ikke har ret til standardfradrag efter ligningsloven.
 I år 3-7 tjener ejendommen til bolig for ejeren, således at han kan få  

 ligningslovens standardfradrag.
 I år 8 udskiftes oliefyringsaggregatet.
 Ved indkomstopgørelsen for år 8 kan ejeren foretage et udskiftningsfradrag  

 på 600 kr., svarende til de afskrivninger, der kunne være foretaget i de 2  

 år, hvor han ikke havde ret til standardfradrag.
 41. Lovens § 29 indeholder ændrede regler om  

 beskatningen ved salg af bygninger og særlige installationer, hvorpå den  

 skattepligtige har fortaget skattemæssig afskrivning. Ændringen berører alene  

 beskatningen i henhold til § 2, nr. 2, i lov om særlig indkomstskat m.v., men  

 derimod ikke beskatningen efter den nævnte lovs § 2, nr. 13.
Ændringen berører heller ikke reglerne i § 5a i statsskattelov nr. 149 af  

 10. april 1922, jfr. afskrivningslovens § 30, stk. 1, om tilfælde, hvor  

 salget henhører til den skattepligtiges næringsvej eller er foretaget i  

 spekulationsøjemed.
I disse tilfælde skal der ikke ske beskatning efter  

 afskrivningslovens § 29, jfr. lov om særlig indkomstskat § 2, nr. 2, idet  

 hele forskellen mellem anskaffelsessummen og den nedskrevne værdi beskattes  

 som almindelig indkomst.
Efter de hidtil gældende regler i afskrivningslovens § 28, jfr. § 2, nr.  

 2, i loven om særlig indkomstskat, var det af afgørende betydning, om den  

 skattepligtige alene havde foretaget almindelige afskrivninger på bygningen  

 eller installationen, eller han tillige havde foretaget ekstraafskrivning,  

 forlods afskrivning efter investeringsfondsloven eller loven om indskud på  

 etableringskonto eller forskudsafskrivning efter de særlige bekendtgørelser  

 herom.
Havde han alene foretaget almindelige afskrivninger, kunne han sælge  

 bygningen (installationen) for et højere beløb, end den var nedskrevet til,  

 uden at den del af salgsfortjenesten, der svarede til afskrivningerne, blev  

 beskattet.
Havde den skattepligtige derimod foruden almindelige afskrivninger  

 foretaget ekstraafskrivning, forlods afskrivning eller forskudsafskrivning,  

 skulle salgsfortjenesten, dog højst et beløb svarende til, hvad han i alt  

 havde afskrevet på bygningen (installationen), beskattes som særlig indkomst.
 Efter lovændringen skal den nævnte salgsbeskatning finde sted i alle  

 tilfælde, hvor den skattepligtige har afskrevet skattemæssigt på bygningen  

 eller installationen, jfr. dog foran om statsskattelovens § 5a. det er  

 således uden betydning, om han helt eller delvis har undladt at gøre brug af  

 de højere begyndelsesafskrivninger eller af en eventuel adgang til forlods  

 afskrivning eller forskudsafskrivning.
Skattepligten omfatter som hidtil fortjenesten, dog højst et beløb  

 svarende til samtlige foretagne afskrivninger, herunder forlods afskrivning  

 og forskudsafskrivning.
Fortjenesten skal også opgøres på samme måde som  

 hidtil, nemlig som forskellen mellem på den ene side salgssummen og på den  

 anden side anskaffelsessummen med fradrag af samtlige foretagne  

 afskrivninger.
 Eksempel 16.
 42. Såfremt der i de tilfælde, der er nævnt i punkt  

 41, fremkommer et tab ved salg af en bygning eller installation, kan tabet  

 hverken fradrages i den almindelige indkomst eller i den særlige indkomst.
 Om tilfælde af nedrivning m.v. henvises til punkt 39 foran.
 43. Ved anvendelsen af reglerne om beskatning ved salg  

 skal forsikrings- og erstatningssummer ifølge lovens § 29, stk. 2,  

 sidestilles med beløb, der indvindes ved salg.
Indvindes en fortjeneste ved modtagelsen af en forsikrings- eller  

 erstatningssum, giver § 29A dog skatteyderen adgang til at begære sig  

 fritaget for beskatningen, såfremt forsikrings- eller erstatningssummen  

 anvendes fuldt ud til genopførelse eller genanskaffelse af det skadelidte  

 formuegode.
Reglerne herom svarer til § 28, stk. 3, i de hidtil gældende  

 regler.
Det er ikke en betingelse, at der genopføres eller genanskaffes en  

 bygning af samme art og beliggenhed som den skadelidte bygning.
Derimod er  

 det en betingelse, at den genopførte eller genanskaffede bygning er  

 afskrivningsberettiget efter afskrivningsloven.
Ekspropriationserstatninger  

 omfattes ikke af reglerne i § 29A, idet det som nævnt er forudsat, at det  

 drejer sig om et skadelidt formuegode.
 44. Lovens § 29B bestemmer i overensstemmelse med de  

 hidtil gældende regler, at prioriteringsomkostninger - herunder kurstab -  

 samt udgift til erhvervelse af byggegrund ikke kan henregnes til  

 anskaffelsessummen eller til forbedringsudgifter m.v.
 45. Efter § 29C kan reglerne i lovens afsnit IV  

 fraviges, når der påhviler en fast ejendom hjemfaldsforpligtelse eller anden  

 forpligtelse af lignende art.
 46. Efter lovens § 29D kan finansministeren tillade,  

 at afskrivningsreglerne i lovens afsnit I (maskiner, inventar og lignende  

 driftsmidler) anvendes på dok- og beddingsanlæg, der er beregnet til bygning  

 og reparation af skibe, selv om de normalt skulle afskrives efter afsnit IV.
Tilladelse kan også gives for de til selve dokken eller beddingen hørende  

 bygninger, installationer o.lign.
Det må påregnes, at der ved bestemmelsens  

 anvendelse vil blive foretaget en skønsmæssig afgrænsning af disse tilhørende  

 bygninger m.v., således at man medtager bygninger osv., der efter deres  

 indretning og beliggenhed er knyttet umiddelbart til dokken eller beddingen  

 på en sådan måde, at de må antages at være udsat for den samme risiko for  

 teknisk-økonomisk værdiforringelse som denne.
Det vil antagelig i de fleste  

 tilfælde bl.a. gælde bygninger til fremstilling og udrustning af skibe  

 (f.eks. haller til forbehandling af stålskibsbygger- og svejsearbejde samt  

 monteringsarbejde), samt de i forbindelse hermed anlagte veje, pladser,  

 transportbaner med tilhørende sporanlæg samt udgravninger.
Bygninger osv.,  

 der har en mere indirekte betydning for dokken eller beddingen, kan derimod  

 ikke forventes medtaget; det kan f.eks. dreje sig om kontor- eller  

 administrationsbygninger.
 Ifølge afskrivningslovens § 2, stk. 6, vil udgifter til forbedring af  

 anlæg m.v., der tillades afskrevet efter afsnit I, ligeledes skulle afskrives  

 efter reglerne i dette afsnit.
 Tilladelse til at afskrive efter afsnit I kan kun gives, når der i et  

 indkomstår anskaffes aktiver af den foran omtalte art til en samlet  

 anskaffelsessum af mindst 200.000 kr.
Tilladelsen skal betinges af, at salgsavancer m.v. på de pågældende  

 aktiver behandles efter reglerne i afskrivningslovens afsnit I.
Det betyder,  

 at avancebeskatningen ikke - som for bygninger - begrænses til den del af  

 avancen, som svarer til de foretagne afskrivninger.
 Aktiver, som omfattes af tilladelsen, skal afskrives under et på en  

 særskilt afskrivningssaldo uafhængigt af afskrivningerne på virksomhedens  

 maskiner, inventar og lignende driftsmidler.
Ansøgning om den omhandlede tilladelse skal indgives senest samtidig med  

 udløbet af fristen for indgivelsen af selvangivelse for det indkomstår, hvori  

 de pågældende aktiver anskaffes.
Ansøgningen indsendes til finansministeriet,  

 skattedepartementet, Christiansborg Slotsplads 1, 1218 København K.
 § 29D finder anvendelse på dokanlæg m.v., der anskaffes den 15. marts 1968  

 eller senere, jfr. § 2, stk. 8, i ændringsloven af 31. maj 1968.
III.
Ikrafttrædelses- og overgangsregler.
47. En del af de ældre ikrafttrædelses- og  

 overgangsregler i afskrivningslovens afsnit VI (§§ 35-43) er af hensyn til  

 overskueligheden udeladt i den nye lovbekendtgørelse.
Det betyder dog ikke,  

 at disse regler er ophævet.
I tilfælde, hvor reglerne måtte være af  

 betydning, må de søges i lovbekendtgørelse nr. 267 af 15. juni 1967.
 Opmærksomheden henledes på, at ændringsloven af 31. maj 1968 ændrer  

 betegnelsen "skattefri" til: "skattemæssige" i § 37, stk.  

 1 og 2, § 40, stk. 1 og 4, samt § 42, stk. 1.
 48. Ikrafttrædelses- og overgangsreglerne vedrørende  

 de ændringer, der nu er gennemført i reglerne om afskrivning på maskiner,  

 inventar og lignende driftsmidler, er omtalt foran i punkt 7, 9, 10 og 11.
 Ikrafttrædelsen af reglen i afskrivningslovens § 29D om dokanlæg m.v. er  

 omtalt i punkt 46.
 49. Som nævnt i punkt 12 finder de ændrede regler om  

 afskrivning på bygninger m.v. som hovedregel anvendelse ved indkomsopgørelsen  

 for skatteåret 1969-70 og senere skatteår, jfr. § 2, stk. 1, i ændringsloven  

 af 31. maj 1968. Herfra gælder dog en række undtagelser, der omtales nedenfor  

 i punkt 50-54.
 50. Ifølge ændringslovens § 2, stk. 4, kan de højere  

 begyndelsesafskrivninger ikke anvendes på bygninger eller installationer, som  

 den skattepligtige har anskaffet før den 15. marts 1968. I stedet kan den  

 skattepligtige anvende de lavere normalafskrivninger i den periode, hvor  

 reglerne om begyndelsesafskrivning ellers skal anvendes.
 Den nævnte overgangsregel gælder også for udgifter til ombygning eller  

 forbedring, som den skattepligtige har foretaget før den 15. marts 1968.
51. Ændringslovens § 2, stk. 5, giver i visse tilfælde  

 de skattepligtige adgang til at foretage skattemæssig afskrivning efter de  

 hidtil gældende regler.
Adgangen hertil gælder for bygninger og særlige  

 installationer, som den skattepligtige har anskaffet før den 15. marts 1968,  

 samt for udgifter til ombygning eller forbedring, som han har foretaget før  

 denne skæringsdag.
 Det er endvidere en betingelse, at den skattepligtige ved brug af de  

 hidtidige regler kan opnå en hurtigere afskrivning end efter de nye regler  

 eller opnå afskrivning på formuegoder, som ikke kan afskrives efter de nye  

 regler.
 Eksempel 18-19 viser tilfælde, hvor den skattepligtige kan opnå en  

 hurtigere afskrivning efter de hidtidige regler end efter de nye regler.
 Eksempel 18.
 Den skattepligtige har i indkomståret 1965 anskaffet en industribygning  

 med en antagelig levealder på 50 år.
Efter de hidtil gældende regler har den skattepligtige været berettiget  

 til en almindelig afskrivning på 2 pct. om året.
I anskaffelsesåret og de  

 nærmestefølgende 9 år har han herudover haft ret til at ekstraafskrive i alt  

 40 pct. af anskaffelsessummen.
Han har kunnet fordele ekstraafskrivningerne  

 efter ønske inden for 10-årsperioden, dog således at ekstraafskrivningen i et  

 enkelt år højst kan udgøre 10 pct.
I indkomståret 1965, 1966 og 1967 har den  

 skattepligtige foretaget følgende afskrivninger:
Der resterer herefter 20 pct. af de ekstraafskrivninger på i alt 40 pct.,  

 som de hidtidige regler gav adgang til.
Ifølge § 2, stk. 5, kan den  

 skattepligtige i de følgende år anvende disse ekstraafskrivninger i  

 overensstemmelse med de hidtidige regler, idet han herved kan opnå en  

 hurtigere afskrivning end den normalafskrivning på indtil 2 pct. årlig, som  

 de nye regler giver adgang til.
Vælger han at anvende de resterende  

 ekstraafskrivninger hurtigst muligt, kan han i hvert af indkomstårene 1968 og  

 1969 afskrive i alt 12 pct. af anskaffelsessummen, nemlig ekstraafskrivning  

 10 pct. + almindelig afskrivning 2 pct.
I de herpå følgende år kan den skattepligtige ikke opnå en hurtigere  

 afskrivning efter de hidtidige regler end efter de nye.
Den højeste lovlige  

 afskrivning udgør nemlig 2 pct. om året såvel efter de hidtidige som efter de  

 nye regler.
Den skattepligtige skal derfor anvende de nye regler fra og med  

 indkomståret 1970.
 Eksempel 19.
 Den skattepligtige har i 1960 anskaffet en landbrugsbygning, der er opført  

 år 1900.
Ved erhvervelsen i 1960 var der 20 år tilbage af den oprindelige anslåede  

 levealder på 80 år.
Efter de hidtidige regler kunne den skattepligtige derfor  

 foretage almindelig afskrivning over "restlevetiden", d.v.s. med 5  

 pct. om året.
Herudover kunne han foretage ekstraafskrivning som omtalt i  

 eksempel 18.
 I nedennævnte indkomstår har den skattepligtige foretaget følgende  

 afskrivninger:
I de følgende år kan den skattepligtige fortsætte med at foretage en  

 almindelig afskrivning på 5 pct. om året i overensstemmelse med de hidtidige  

 regler.
Det giver nemlig en hurtigere afskrivning end den afskrivning på  

 indtil 2 pct. årlig, som de nye regler giver adgang til.
 Eksempel 20 viser et tilfælde, hvor de hidtidige regler giver den  

 skattepligtige ret til at afskrive på et formuegode, som ikke kan afskrives  

 efter de nye regler.
 Eksempel 20.
 Den skattepligtige har før den 15. marts 1968 anskaffet en bygning med et  

 samlet etageareal på 1.500 kvadratmeter, hvoraf 250 kvadratmeter anvendes til  

 lager for grovvarer og resten til beboelse.
Efter de hidtidige regler har den skattepligtige kunnet afskrive på den  

 del af anskaffelsessummen, der forholdsmæssigt svarer til lagerlokalernes  

 etageareal.
Efter de nye regler kan der derimod ikke foretages skattemæssig  

 afskrivning på nogen del af bygningen, jfr. punkt 21, eksempel 7.
 Overgangsreglen i § 2, stk. 5, medfører, at den skattepligtige kan  

 fortsætte med at afskrive på lagerlokalerne i overensstemmelse med de  

 hidtidige regler.
 52. Ifølge ændringslovens § 2, stk. 6, 1. pkt., finder  

 de nye regler om nedrivningsfradrag i afskrivningslovens § 27 anvendelse, når  

 nedrivning m.v. er sket i det indkomstår, der ligger til grund for skatteåret  

 1969-70, eller senere indkomstår.
Selv om nedrivningen er sket i det omtalte indkomstår eller senere, kan  

 der dog i visse tilfælde blive tale om nedrivningsfradrag efter de hidtil  

 gældende regler.
Ifølge ændringslovens § 2, stk. 6, 2. pkt., gælder det, når  

 den skattepligtige har erhvervet bygningen før den 15. marts 1968, og  

 betingelserne for nedrivningsfradrag efter de nye regler ikke er opfyldt.
 Eksempel 21.
 Den skattepligtige har i indkomståret 1967 anskaffet en landbrugsbygning,  

 der er opført i år 1907, for 200.0 kr.
Ved anskaffelsen i 1967 var der 20 år tilbage af den oprindelig anslåede  

 levealder på 80 år.
Den skattepligtige har derfor været berettiget til at  

 foretage almindelig afskrivning over 20 år eller med 5 pct. om året.
Han har  

 imidlertid undladt at afskrive på bygningen i indkomståret 1967.
 I indkomståret 1970 nedrives bygningen.
 Da den skattepligtige ikke har ejet bygningen i mindst 5 år før  

 nedrivningen, er betingelserne for nedrivningsfradrag efter de nye regler  

 ikke opfyldt, jfr. afskrivningslovens § 27, 3. pkt., omtalt foran i punkt 39.  

 Han kan derfor få nedrivningsfradrag efter den hidtil gældende regel i § 24,  

 stk. 2, i lovbekendtgørelse nr. 267 af 15. juni 1967. Efter denne regel udgør  

 fradraget et beløb svarende til den almindelige afskrivning, der kunne være  

 foretaget i 1967, altså 5 pct. af 200.000 kr. = 10.000 kr., jfr. punkt 50 i  

 skattedepartementets cirkulære nr. 172 af 31. oktober 1957.
 Nedrives en bygning,hvorpå der ikke har kunnet foretages skattemæssig  

 afskrivning efter de hidtidige regler, skal der ifølge ændringslovens § 2,  

 stk. 6, 3. pkt., ske en nedsættelse af den anskaffelsessum, som ifølge  

 afskrivningslovens § 27 indgår i beregningen af nedrivningsfradraget.  

 Nedsættelsen skal foretages efter reglen i ændringslovens § 3, stk. 3. Det  

 betyder, at anskaffelsessummen skal nedsættes med de normalafskrivninger, der  

 kunne være foretaget efter de nye regler, såfremt disse havde været gældende,  

 siden den skattepligtige anskaffede bygningen.
 Eksempel 22.
 53. Ændringslovens § 2, stk. 7, indeholder  

 ikrafttrædelses- og overgangsregler vedrørende reglerne i afskrivningslovens  

 § 29 om beskatningen ved salg. § 29 er omtalt i punkt 41.
 De ændrede beskatningsregler finder ifølge ændringslovens § 2, stk. 7, 1.  

 pkt., anvendelse på fortjenester, der erhverves den 15. marts 1968 eller  

 senere.
§ 2,  stk. 7, 2. og 3. pkt., fastsætter under 2  

 betingelser særlige overgangsregler om en del af de tilfælde, hvor de nye  

 regler skal anvendes, fordi fortjenesten er erhvervet den 15. marts 1968  

 eller senere.
Anvendelsen af disse overgangsregler er for det første betinget  

 af, at den skattepligtige har anskaffet bygningen eller installationen før  

 den 15. marts 1968. For det andet er det en betingelse, at den skattepligtige  

 ved indkomstopgørelsen for skatteåret 1968-69 og tidligere skatteår alene har  

 foretaget almindelige afskrivninger på det solgte formuegode.  

 Overgangsreglerne i 2. og 3. pkt. finder altså ikke anvendelse, hvis han  

 tillige har foretaget ekstraafskrivning, forlods afskrivning eller  

 forskudsafskrivning.
Hvor de nævnte betingelser er opfyldt, skal den fortjeneste, der er nævnt  

 i afskrivningslovens § 29, opgøres som forskellen mellem salgssummen og  

 anskaffelsessummen med fradrag af de afskrivninger, der er foretaget ved  

 indkomstopgørelsen for skatteåret 1969-70 og følgende skatteår.
Til den  

 særlige indkomst henregnes højst et beløb lig summen af de nævnte  

 afskrivninger.
 Eksempel 23.
 Af denne fortjeneste skulle efter § 29 et beløb på 12.500 kr. + 4.000 kr.  

 = 16.500 kr. henregnes til den skattepligtige særlige indkomst; men efter  

 overgangsreglen i § 2, stk. 7, 2. og 3. pkt., kommer det kun til at gælde det  

 beløb, der svarer til afskrivningerne i 1969-70 og 1970-71, altså 4.000 kr.
54. Ændringslovens § 3 indeholder regler om, på  

 hvilket beløb afskrivning efter de nye regler skal foretages, når en bygning  

 eller installation overgår til afskrivning efter disse regler.
Det kan kun  

 blive aktuelt for bygninger, der er erhvervet i et indkomstår forud for det,  

 der ligger til grund for skatteåret 1969-70.
Efter § 3, stk. 2, skal afskrivning efter de nye regler i disse tilfælde i  

 alt kunne foretages på anskaffelsessummen med fradrag af de afskrivninger,  

 som den skattepligtige har foretaget efter de hidtidige regler, eller de  

 almindelige afskrivninger, han kunne have foretaget efter disse regler.
I det  

 tilfælde der er nævnt i eksempel 23, bliver anskaffelsessummen efter dette  

 fradrag 87.500 kr.
Efter overgangen til de nye regler kan der på disse 87.500  

 kr. foretages en årlig afskrivning på indtil 2.000 kr., nemlig 2 pct.af den  

 fulde anskaffelsessum, 100.000 kr.; dette fremgår af § 3, stk. 1, 1 pkt.
 Drejer det sig om en bygning, som ikke har været afskrivningsberettiget  

 efter de hidtil gældende regler, skal det foran omtalte fradrag i  

 anskaffelsessummen ifølge § 3, stk. 3, udgøre et beløb svarende til de  

 normalafskrivninger, som kunne være foretaget efter de nye regler, såfremt de  

 havde været gældende, siden den skattepligtige anskaffede bygningen.
 Eksempel 24.
 kan der fra og med skatteåret 1969-70 foretages en årlig afskrivning på  

 indtil 10.000 kr., nemlig 2 pct. af anskaffelsessummen, 500.000 kr.
 Skattedepartementet, den 9. juli 1968.
Hans P.
Gøtrik.
 Bilag.
 Uddrag af lov nr. 229 af 6. juni 1968 om omsorg for invalidepensionister  

 og folkepensionister.
§ 7.  En kommunalbestyrelse, der medvirker ved  

 indlæggelse på et privat alderdomshjem eller plejehjem af personer, der  

 modtager invalidepension, folkepension eller pension efter lov om pension og  

 hjælp til enker m.fl., skal indgå overenskomst med hjemmet om modtagelse af  

 pensionister, såfremt mindst 8 af de personer, der er indlagt på hjemmet, er  

 pensionister.
Ved overenskomsten skal det også fastsættes, hvorledes  

 pensionister, der ved overenskomstens ikrafttræden er optaget på hjemmet,  

 skal være stillet.
Såfremt mindst 10 pensionister er indlagt på et hjem, skal  

 dette være en selvejende institution.
