Klage over behandling i forbindelse med  

 udskrivning fra psykiatrisk afdeling Nævnet fandt ikke at kunne kritisere den behandling, patienten havde  

 modtaget, og lagde herved vægt på, at der under det ambulante  

 forløb blev foretaget samtaler med forældrene og individuelle  

 samtaler med patienten, at disse samtaler blev superviseret af en  

 overlæge, samt at der blev afholdt møde med skole og en  

 pædagogisk-psykologisk rådgivning.
 Endvidere lagde nævnet vægt på, at man fandt det  

 nødvendigt at indlægge patienten med henblik på en  

 diagnostisk afklaring af, om hendes problemer skyldtes en gennemgribende  

 udviklingsforstyrrelse eller hendes dårlige begavelse og en  

 overbeskyttende familie, samt at der efter miljøobservation,  

 psykologisk undersøgelse, somatisk undersøgelse og EEG blev  

 startet behandling med Ritalin med god effekt.
Endelig lagde nævnet vægt på, at det i  

 udskrivningsbrevet blev konkluderet, at man vurderede patientens problemer  

 som en kombination af en dårlig begavelse og en DAMP-problematik.
Det  

 blev ved udskrivelsen anbefalet, at patienten flyttede i en form for  

 socialpædagogisk bosted, , og det blev overdraget til kommunen at finde  

 et skole - og fritidstilbud.
