 Ligningsrådet fandt, at  indkøbsforeningen kunne opretholde  

 beskatningen efter selskabsskatteloven § 1, stk. 1, nr. 3, såfremt en  

 række betingelser var opfyldt.
Andelsbeskatning   opretholdelse  

 datterselskab Ligningsrådet blev anmodet om at afgive bindende  

 forhåndsbesked om, hvorvidt en indkøbsforening, der var  

 underlagt andelsbeskatning efter selskabsskatteloven § 1, stk. 1, nr. 3,  

 kunne opretholde denne beskatning, såfremt indkøbsforeningen  

 erhvervede alle eller mere end 50 pct. af aktierne i engrosforretninger, der  

 handlede med de samme varer som indkøbsforeningen.
Det var oplyst, at indkøbsforeningen havde  

 registreret, at et antal af mindre grossistvirksomheder købte varer  

 fra de samme leverandører, som indkøbsforeningen indgik  

 rammeaftaler med.
De pågældende mindre grossistvirksomheder  

 solgte desuden i et vist omfang, som der ikke var overblik over, varer til  

 medlemmer af indkøbsforeningen.
Herudover havde de omsætning med  

 ikke-medlemmer.
Indkøbsforeningen påtænkte, at erhverve  

 aktierne i et antal af disse mindre grossistvirksomheder.
Formålet med  

 erhvervelsen af disse mindre grossistvirksomheder var udelukkende at få  

 et bedre udgangspunkt i forhandlingerne med potentielle leverandører.  

 Tanken var således, at grossistvirksomhederne skulle fortsætte  

 deres hidtidige virksomhed som selvstændige selskaber.
I tilfælde  

 af overtagelse af grossistforretninger i selskabsform skulle samhandel mellem  

 indkøbsforeningens medlemmer og grossistforretningerne ske på  

 almindelige markedsmæssige vilkår.
Samhandelen skulle ske direkte  

 mellem grossistforretningerne og de enkelte medlemmer af  

 indkøbsforeningen.
Der skulle således ikke ske en levering  

 igennem indkøbsforeningen.
 Det var indkøbsforeningens opfattelse, at det ville  

 være muligt at forhandle væsentligt bedre aftaler med  

 leverandørerne, hvis indkøbsforeningens eget køb hos  

 leverandørerne blev forøget med de mindre grossisters  

 køb.
Det fremgår af selskabsskatteloven § 1, stk. 1, nr.  

 3, at andelsforeninger skal opfylde tre betingelser for at blive underlagt  

 kooperationsbeskatning.
For det første skal andelsforeningen  

 udøve kooperativ virksomhed,  hvilket vil sige, at foreningen skal  

 have som formål at fremme mindst 10 medlemmers fælles  

 erhvervsmæssige interesser gennem deres deltagelse i foreningens  

 virksomhed som aftagere, leverandører eller på anden lignende  

 måde.
For det andet må andelsforeningens omsætning med  

 ikke-medlemmer ikke væsentligt eller længerevarende overskride 25  

 pct. af den samlede omsætning.
For det tredje skal andelsforeningen -  

 bortset fra normal forrentning af en indbetalt medlemskapital - anvende den  

 stedfundne omsætning med medlemmerne som grundlag for udlodning til  

 disse.
 For andelsforeninger, der driver virksomhed som  

 indkøbsforening, er dette præciseret i selskabsskatteloven § 15,  

 stk. 1, hvorefter foreningen skal have til formål at indkøbe,  

 fremskaffe eller fremstille varer eller at levere tjenesteydelser til  

 medlemmernes forbrug.
Det følger heraf, at et kooperationsbeskattet  

 selskab skal have et kooperativt formål, der er baseret på  

 omsætning hovedsagligt med medlemmerne.
Kravene indebærer, at der  

 reelt skal være tale om samhandel med medlemmerne, mens dette at virke  

 for medlemmernes interesser eller fremme salget af medlemmernes produkter  

 m.v. ikke i sig selv kan anses som et kooperativt formål, jf.  

 betænkning nr. 1244 af 18. december 1992 side 22.
Den nuværende affattelse af selskabsskatteloven § 1,  

 stk. 1, nr. 3 blev indført ved lov nr. 374 af 18. maj 1994 (L 46). Af  

 bemærkningerne til lovforslaget fremgår det, at  

 andelsformålet defineres ud fra det generelle formål, hvilket vil  

 sige at fremme medlemmernes erhvervsmæssige interesser gennem deres  

 deltagelse i andelsselskabets virksomhed.
Af bemærkningerne til  

 lovforslaget fremgår det også, at et andelsselskab vil falde uden  

 for bestemmelsens område, hvis virksomheden ikke er i nøje  

 overensstemmelse med det formål, der er nævnt i bestemmelsen.
Det var Ligningsrådets opfattelse, at der som  

 følge af bestemmelsen i selskabsskatteloven § 1, stk. 1, nr. 3, jf. §  

 15, stk. 1, dens forarbejder og praksis måtte anses at være meget  

 snævre grænser for hvilke sideaktiviteter, der kunne accepteres  

 som kooperativ virksomhed.
Det klare udgangspunkt er, at virksomheden skal  

 være baseret på samhandel eller omsætning hovedsagligt med  

 medlemmerne.
Det er ikke tilstrækkeligt for at være omfattet af  

 kooperationsbeskatningen, at virksomheden har til formål at virke for  

 medlemmernes erhvervsmæssige interesser.
På baggrund af  

 Højesterets dom i TfS 2000.229 fandt Ligningsrådet, at den  

 lempelige beskatning af andelsforeninger efter selskabsskatteloven § 1, stk.  

 1, nr. 3, jf. § 15, stk. 1 er forbeholdt andelsforeninger, der alene har et  

 kooperativt formål og virke.
Dette blev også udtrykt i  

 betænkning nr. 1244 af 18. december 1992 side 22 og kom endvidere til  

 udtryk ved Højesterets dom refereret i TfS 1997.100. Det kan  

 således alene accepteres, at andelsselskaber udøver anden form  

 for virksomhed end den direkte kooperative, såfremt denne virksomhed er  

 et tilfældigt biprodukt af den kooperative virksomhed, jf.  

 betænkning nr. 1244 af 18. december 1992 side 22.
Ligningsrådet fandt efter en samlet konkret  

 bedømmelse af sagens omstændigheder, at indkøbsforeningen  

 kunne opretholde beskatningen efter selskabsskatteloven § 1, stk. 1, nr. 3,  

 såfremt indkøbsforeningen erhvervede alle eller mere end 50 pct.  

 af aktierne i engrosforretninger, der handlede med de samme varer som  

 indkøbsforeningen.
Det var imidlertid en afgørende  

 forudsætning for besvarelsen, at omsætningen i de  

 engrosvirksomheder som indkøbsforeningen påtænkte at  

 opkøbe, udelukkende skete med indkøbsforeningens medlemmer  

 eller indkøbsforeningen.
Såfremt en del af omsætningen  

 skete med ikke-medlemmer af indkøbsforeningen, måtte det  

 stillede spørgsmål besvares benægtende, da den  

 påtænkte erhvervelse af alle eller mere end 50 pct. af aktierne i  

 engrosforretninger, der handlede med de samme varer som  

 indkøbsforeningen som beskrevet ovenfor, i denne situation måtte  

 anses at falde uden for det formål, der var beskrevet i  

 selskabsskatteloven § 1, stk. 1, nr. 3, jf. § 15, stk. 1.
Ligningsrådet lagde ved bedømmelsen  

 vægt på, at formålet med at erhverve aktierne i et antal  

 mindre engrosforretninger udelukkende var at styrke indkøbspositionen  

 for indkøbsforeningen overfor potentielle leverandører til gavn  

 for foreningens medlemmer.
Ligningsrådet fandt ikke, at styrkelsen af  

 indkøbsforeningens indkøbsposition i sig selv kunne anses som  

 et kooperativt formål.
Hvis indkøbsforeningen imidlertid  

 erhvervede alle eller mere end 50 pct. af aktierne i engrosforretninger, der  

 udelukkende handlede med de samme varer som indkøbsforeningen, og  

  omsætningen udelukkende skete med indkøbsforeningens medlemmer  

 eller indkøbsforeningen, lå det indenfor det kooperative  

 formål.
Ligningsrådet bemærkede i den anledning, at  

 leverancer til ikke-medlemmer skal falde ind under indkøbsforeningens  

 sædvanlige kooperative virksomhed, jf. cirkulære nr. 136 af 7.  

 november 1988 punkt 8, in fine.  Indkøbsforeningens overtagelse af en  

 grossistvirksomhed, som, udover salg af de samme varer som  

 indkøbsforeningen handlede med, endvidere havde agenturer for bestemte  

 produkter, der alene henvendte sig til andre brancher end den branche som  

 indkøbsforeningen henvendte sig til, ville således  

 medføre, at andelsbeskatningen efter selskabsskatteloven § 1, stk. 1,  

 nr. 3 ville fortabes.
