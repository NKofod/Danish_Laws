 Ved noteveksling af 15. oktober 1964 er der i Ottawa indgået følgende  

 overenskomst mellem Danmark og Canada angående gensidig anerkendelse af  

 skibes målebreve:
KGL.
DANSKE AMBASSADE Ottawa, den 15. oktober 1964.
 Nr. 35.
Sir, Jeg har den ære af foreslå afsluttelsen af en overenskomst mellem Danmarks  

 regering og Canada regering om gensidig anerkendelse af  

 registreringscertifikater eller andre nationale dokumenter, der angiver  

 handelsskibes tonnage.
Overenskomsten skal have følgende ordlyd:
 Canadiske skibe, der er forsynet med registreringscertifikater eller andre  

 canadiske dokumenter, som angiver tonnage, og som er behørigt udstedt af  

 Canadas kompetente myndigheder, skal af de danske myndigheder uden ommåling  

 af skibene anses for at være af den tonnage, som er angivet i disse  

 certifikater eller dokumenter.
 Tilsvarende skal skibe, der er registreret i Danmark og forsynet med  

 registreringscertifikater eller andre danske dokumenter, som angiver tonnage,  

 og som er behørigt udstedt af Danmarks kompetente myndigheder, af Canadas  

 myndigheder uden ommåling af skibene anses for at være af den tonnage, som er  

 angivet i disse certifikater eller dokumenter.
Begge regeringer kan opsige denne overenskomst ved skriftlig meddelelse  

 til den anden part.
En sådan meddelelse får virkning tolv måneder efter  

 datoen for dens modtagelse.
 Dersom ovenanførte forslag kan tiltrædes af den canadiske regering, har  

 jeg den ære at foreslå, at denne note tillige med Deres svar herpå skal  

 udgøre en overenskomst mellem vore to regeringer om dette spørgsmål, som skal  

 træde i kraft tres dage efter datoen for Deres svar.
 Jeg benytter denne lejlighed til over for Dem, Sir, at forny  

 forsikringerne om min mest udmærkede højagtelse.
John Knox Højvelbårne hr. udenrigsminister Paul Martin, OTTAWA UDENRIGSMINISTERIET CANADA Ottawa, den 15. oktober 1964.
 Nr. 31.
Deres Excellence, Jeg har den ære at besvare Deres note nr. 35 af 15. oktober, hvori der  

 foreslås indgåelse af en overenskomst mellem Canadas og Danmarks regeringer  

 om gensidig anerkendelse af registreringscertifikater eller andre nationale  

 dokumenter, der angiver handelsskibes tonnage.
Jeg vil gerne meddele Dem, at den canadiske regering kan tiltræde Deres  

 forslag om, at Danmarks regering og Canadas regering afslutter overenskomsten  

 om dette spørgsmål således som anført i Deres note.
Samtidig vil jeg gerne  

 give udtryk for enighed i Deres yderligere forslag om, at Deres note tillige  

 med dette svar skal udgøre en overenskomst mellem vore to regeringer, hvilken  

 overenskomst skal træde i kraft tres dage fra i dag.
 Modtag, Deres Excellence, påny forsikringerne om min mest udmærkede  

 højagtelse.
Paul Martin Udenrigsminister.
Hans Excellence John Knox, Den kgl. danske ambassade, OTTAWA.
 Udenrigsministeriet, den 19. januar  

 1965.
 Victor Gram.
