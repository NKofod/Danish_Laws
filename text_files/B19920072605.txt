 I henhold til § 2, stk. 3, i lov om styrelse af højere  

 uddannelsesinstitutioner, jf. lovbekendtgørelse nr. 358 af 26. maj 1989,  

 fastsættes:
Uddannelsernes formål og struktur § 1.  Bekendtgørelsen omfatter  

 levnedsmiddeluddannelser, som gennemføres i et samarbejde imellem Den Kgl.  

 Veterinær- og Landbohøjskole (KVL), Danmarks Tekniske Højskole (DTH) og  

 Danmarks Ingeniørakademi (DIA).
 Stk. 2.  Formålet med levnedsmiddeluddannelserne er på  

 et naturvidenskabeligt og teknisk-videnskabeligt grundlag og i et bredt  

 samfundsmæssigt perspektiv at give en generel faglig kompetence inden for  

 levnedsmiddel- og ernæringsområdet og for kandidatuddannelsens vedkommende  

 suppleret med en specialisering, således at dimittenderne opnår kompetence,  

 der tilsammen bredt dækker forskning, undervisning, udvikling, produktion,  

 ledelse og kvalitetsstyring inden for levnedsmiddel- og ernæringsområdet.
 § 2.  Der uddannes til følgende kompetencegivende  

 niveauer:
Stk. 2.  Uddannelsen til levnedsmiddelingeniør varer 7  

 semestre, hvoraf eet semester benyttes til lønnet praktik.
De øvrige 6  

 semestre udgør samtidig grunduddannelsen af kandidatuddannelsen.
 Stk. 3.  Kandidatniveauet kan opnås gennem en 2-årig  

 overbygning på den i stk. 2 nævnte grunduddannelse.
 Stk. 4.  Grunduddannelsen skal tilrettelægges under  

 hensyntagen til, at den både skal kunne danne grundlag for en  

 kandidatoverbygning og sammen med praktiksemesteret skal kunne give  

 kompetence som levnedsmiddelingeniør.
 § 3.  Uddannelserne tilrettelægges og gennemføres i  

 samarbejde imellem på den ene side KVL og på den anden side DTH og DIA og  

 under medvirken af det studiekoordineringsudvalg og den centerbestyrelse, der  

 er nedsat i henhold til § 35, stk. 3, i lov om styrelse af højere  

 uddannelsesinstitutioner.
 Stk. 2.  Det fastlægges i studieordningen, jf. § 24,  

 hvilke dele af studierne de enkelte institutioner har ansvaret for.
 § 4.  Graden »levnedsmiddelingeniør«  

 tildeles studerende, som har gennemført det 31/2-årige uddannelsesforløb.
 Stk. 2.  Kandidatgraden tildeles studerende, som har  

 gennemført kandidatoverbygningsuddannelsen.
§ 5.  De anførte uddannelseslængder angiver det antal  

 årsværk, der skal lægges til grund ved planlægningen af uddannelserne.
Et  

 årsværk er en fuldtidsstuderendes arbejde i et år.
 § 6.  Uddannelserne skal tilrettelægges således, at de  

 studerende kan fuldføre uddannelsen til levnedsmiddelingeniør på 41 måneder,  

 hvoraf praktikken udgør 6 måneder, og kandidatuddannelsen på 58 måneder.
Uddannelsernes indhold § 7.  Levnedsmiddeluddannelserne er opbygget af et  

 antal studieenheder.
Herved forstås studiemæssige enheder, der har som mål at  

 give de studerende en helhed af faglige kvalifikationer inden for en nærmere  

 fastsat tidsramme.
Levnedsmiddelingeniøruddannelsen § 8.  Uddannelsen til levnedsmiddelingeniør skal være  

 en afrundet uddannelse, som kvalificerer de studerende til selvstændigt at  

 varetage erhvervsfunktioner med baggrund i naturvidenskabelige og  

 teknisk-videnskabelige kundskaber og færdigheder.
 Stk. 2.  Det er studiekoordineringsudvalgets ansvar at  

 påse, at det faglige indhold og de krav, der stilles til de studerende, er så  

 ensartede, at kompetencen for de færdige levnedsmiddelingeniører bliver den  

 samme, uanset hvor de studerende er optaget.
 § 9.  I studiet indgår et eksamensprojekt af et omfang  

 mindst svarende til 1/4 årsværk.
Kandidatuddannelsen § 10.  Kandidatuddannelsen skal § 11.  Kandidatuddannelsen tilrettelægges således, at  

 den giver mulighed for specialisering indenfor forskellige levnedsmiddel- og  

 ernæringsområder.
 § 12.  Kandidatuddannelsen skal afsluttes med et  

 speciale, som er et selvstændigt eksperimentelt og/eller teoretisk studium af  

 en eller flere problemstillinger i tilknytning til uddannelsens centrale fag.
 Stk. 2.  Specialet dokumenteres enten gennem en  

 skriftlig besvarelse af en stillet opgave eller en rapport over udført  

 teoretisk og/eller eksperimentelt arbejde.
 Stk. 3.  Specialeemnet skal afgrænses således, at det  

 samlede specialearbejde kan gennemføres indenfor en tidsramme fra 1/2 til  

 højst 1 årsværk inden for den normerede studietid på 5 år.
 Stk. 4.  Specialeemnet skal godkendes af institutionen,  

 som samtidig med godkendelsen fastsætter en afleveringsfrist for specialet.  

 Institutionen skal påse, at afleveringsfristen overholdes.
Bedømmelse § 13.  De studerendes kvalifikationer dokumenteres ved  

 prøver, herunder bedømmelse af eksamensprojektet i  

 levnedsmiddelingeniøruddannelsen og specialet i kandidatuddannelsen.
 Stk. 2.  Studieenheder, hvis indhold og arbejdsformer  

 begrunder det, kan helt eller delvis dokumenteres ved deltagelse i  

 undervisningen.
 § 14.  Prøverne er enten interne eller eksterne.
 § 15.  Godkendelsen af studerendes  

 undervisningsdeltagelse efter § 13, stk. 2, foretages af læreren (lærerne),  

 ved den pågældende undervisning.
§ 16.  Mindst 1/3 af henholdsvis en grund- eller  

 overbygningsuddannelse skal dokumenteres ved eksterne prøver.
Disse skal  

 dække uddannelsernes væsentlige områder, herunder eksamensprojekt og  

 speciale.
 § 17.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen Bestået/Ikke-bestået.
 Stk. 2.  Bedømmelsen Bestået/Ikke bestået kan højst  

 anvendes ved prøver, der dækker 1/3 af uddannelsen.
 Stk. 3.  Eksamensprojekt og speciale bedømmes efter  

 13-skalaen.
§ 18.  Prøveformerne skal tilgodese uddannelsernes  

 formål og sikre, at der foretages en individuel bedømmelse af de studerende.  

 Prøverne kan tilrettelægges som individuelle prøver eller gruppeprøver.
Det  

 fastsættes i studieordningen, jf. § 22, hvor mange studerende der kan deltage  

 i en gruppeprøve.
Stk. 2.  Eksamensprojektet i  

 levnedsmiddelingeniøruddannelsen og specialet i kandidatuddannelsen kan  

 udarbejdes af flere studerende i fællesskab.
Det fastsættes i  

 studieordningen, hvor mange studerende der kan deltage i en fælles  

 udarbejdelse af eksamensprojekt og speciale.
Den enkelte deltager skal  

 bedømmes for sig.
Stk. 3.  Bedømmelsen sker på grundlag af § 19.  Hver studieenhed bestås for sig.
Stk. 2.  Det kan bestemmes i studieordningen, at  

 kombinationer af studieenheder bestås samlet.
I så fald skal gennemsnittet  

 være på mindst 6 uden oprunding, og ingen karakter må være under 5 eller være  

 Ikke-bestået.
§ 20.  En studerende kan højst 3 gange deltage i en  

 studieenhed, der godkendes gennem undervisningsdeltagelse, eller indstille  

 sig til en prøve.
Institutionen kan tillade en fjerde gang, hvis det findes  

 begrundet i usædvanlige forhold.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
Stk. 3.  Studieenheder, hvori der er opnået bedømmelsen  

 6 eller derover i 13-skalaen eller Bestået, kan ikke tages om.
Det samme  

 gælder studieenheder, som er godkendt ved undervisningsdeltagelse.
§ 21.  Institutionen udsteder bevis for gennemført  

 uddannelse, jf. § 4, med angivelse af den betegnelse, uddannelsen giver ret  

 til samt resultatet af de opnåede bedømmelser.
Beviset skal indeholde en  

 beskrivelse af den konkrete uddannelse med redegørelse for dens faglige  

 sammensætning.
 Stk. 2.  Studerende, der forlader en uddannelse uden at  

 have bestået den tilhørende eksamen, har ret til at få attestation for  

 beståede prøver.
Studieordningen § 22.  KVL og DTH/DIA fastsætter inden for  

 bekendtgørelsens rammer nærmere regler om uddannelserne i en fælles  

 studieordning.
Studieordningen samt ændringer heri skal godkendes af  

 studiekoordineringsudvalget.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
 Stk. 4.  Inden studieordningen eller en ændring heraf  

 forelægges til godkendelse for studiekoordineringsudvalget, skal alle de  

 berørte institutioner og aftagerrepræsentanter, herunder censorerne, have  

 haft lejlighed til at udtale sig.
 Stk. 5.  Studieordningen og væsentlige ændringer heri  

 træder i kraft ved et studieårs begyndelse.
 Stk. 6.  Studieordningen og ændringer heri sendes til  

 orientering til censorer, Undervisnings- og Forskningsministeriet og  

 relevante uddannelsesinstitutioner.
Andre bestemmelser § 23.  Institutionerne udgiver og vedligeholder en  

 studievejledning (studiehåndbog) om de enkelte levnedsmiddeluddannelser.
En  

 studievejledning skal indeholde en bredere redegørelse for uddannelserne  

 m.v., en praktisk vejledning for de studerende samt oplysning om andre  

 forhold af betydning for de studerendes planlægning af deres studium.
 § 24.  Institutionerne kan i hvert enkelt tilfælde -  

 eller ved almindelige bestemmelser - godkende, at gennemførte studieenheder  

 eller dele heraf fra en dansk eller udenlandsk videregående  

 uddannelsesinstitution træder i stedet for studieenheder eller dele heraf,  

 der er omfattet af denne bekendtgørelse.
 Stk. 2.  Bedømmelser overføres som Bestået eller som  

 karakterer efter 13-skalaen, jf § 17. Forudsætningen for overførsel med  

 karakter efter 13-skalaen er, at den pågældende studieenhed bedømmes efter  

 denne skala ved begge uddannelsesinstitutioner, ellers anvendes Bestået.
 Stk. 3.  Institutionerne kan godkende, at studierelevant  

 erhvervserfaring forud for optagelsen helt eller delvis kan erstatte  

 praktikken.
§ 25.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
 Stk. 3.  Ministeriet kan tillade institutionerne at  

 fravige bekendtgørelsen indenfor nærmere angivne rammer.
§ 26.  Klager over institutionernes afgørelser i  

 henhold til denne bekendtgørelse indgives til den institution, der har  

 truffet afgørelsen.
Hvis en klage ikke tages til følge, og klageren  

 fastholder klagen, videresender institutionen klagen - vedlagt en udtalelse -  

 til Undervisnings- og Forskningsministeriet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 Ikrafttræden m.v.
 § 27.  Bekendtgørelsen træder i kraft den 1. september  

 1992.
 Stk. 2.  KVL fastsætter overgangsbestemmelser for  

 studerende, der er optaget på levnedsmiddel- og mejeribrugsuddannelserne i  

 1991 eller tidligere, og afgør, hvornår der sidste gang holdes prøver efter  

 de hidtidige bestemmelser.
