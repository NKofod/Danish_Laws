Pressenævnets kendelse i sag nr. 15-70-00872 Redaktørens ret til at redigere bladet Gladsaxe Bladet afviste at bringe et læserbrev under henvisning til, at avisen ikke bringer læserbreve der dømmer eller insinuerer andre.
Klager mente, at læserbrevet var holdt i en god tone.
Pressenævnet har afvist at behandle klagen, da det som udgangspunkt ligger inden for redaktørens ret til at redigere mediet at beslutte, hvilke læserbreve der bringes.
 Pressenævnets formand udtaler:
I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen.
Gladsaxe Bladet er ikke forpligtet til at bringe [Klager]s læserbrev.
 Klagen afvises herefter som åbenbart grundløs, jf. medieansvarsloven § 43, stk. 2, nr. 1.
 [Klager] har klaget over Gladsaxe Bladets afvisning af at bringe hans læserbrev Når mørket bryder frem af 23. september 2015. Læserbladet handler om, at hans kones cykel blev udsat for hærværk af en gruppe indvandrerdrenge.
 Redaktøren af Gladsaxe Bladet afviste blandt andet at bringe læserbrevet under henvisning til, at avisen ikke bringer læserbreve der dømmer eller insinuerer andre.
[Klager] har til støtte for klagen bl.a. anført, at læserbrevet er holdt i en god tone.
Han forstår ikke, hvorfor bladets læsere ikke må få klar besked om, hvem der skaber uro, så problemet kan blive løst.
Gladsaxe Bladet bringer utallige solstrålehistorier om indvandrergrupper, men bagsiden af medaljen må ikke omtales.
Det er censur.
 Pressenævnets formand udtaler:
I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen.
Gladsaxe Bladet er ikke forpligtet til at bringe [Klager]s læserbrev.
 Klagen afvises herefter som åbenbart grundløs, jf. medieansvarsloven § 43, stk. 2, nr. 1.
 Afgjort den 21. oktober 2015.
