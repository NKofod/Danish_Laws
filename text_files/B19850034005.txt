 I medfør af §§ 60, 60a og § 66, stk. 2 og 6, i lov om naturfredning, jfr.  

 lovbekendtgørelse nr. 530 af 10. oktober 1984, fastsættes:
Formål § 1.  Fredningens formål er at bevare Ringkøbing Fjord, Nymindestrømmen og de statsejede arealer  

 Klægbanken, Tipperne samt polde og øer i fjorden som et samlet naturområde af  

 national og international betydning, at regulere fjordens anvendelse erhvervsmæssigt og rekreativt under hensyn  

 til fjordens naturværdier, og gennem pleje og drift at tilvejebringe, opretholde og beskytte særlige  

 biologiske værdier i de i § 8 nævnte naturreservatområder.
Afgrænsning af det fredede område § 2.  Fredningen omfatter søterritoriet Ringkøbing  

 Fjord med hele Nymindestrømmen samt de statsejede arealer, Klægbanken,  

 Tipperne og poldene i fjorden.
Området er vist på kortbilag 1. Undtaget er  

 ikke-statsejede øer i fjorden samt de til havne hørende land- og søområder.
Fredningsbestemmelser § 3.  Inden for det fredede område må der ikke  

 foretages noget, der ødelægger eller varigt forandrer det naturlige miljø.
Således må der f.eks. ikke Stk. 2.  Bestemmelsen i stk. 1, pkt. 8 og 9 gælder ikke  

 for den del af det fredede område, der ligger nord for en linie fra Hvide  

 Sande til syd for Ringkøbing by.
Området er vist på kortbilag 1.
 Stk. 3.  Jagt er ikke tilladt i de områder, der er vist  

 på kortbilag 2.
Færdsel og sejlads, herunder inden for naturreservatområderne § 4.  Sejlads og færdsel er ikke tilladt inden for de  

 områder, der er vist på kortbilag 3.
 Stk. 2.  I forbindelse med erhvervsfiskeri er sejlads  

 tilladt på den sydvestlige del af Haurvig grund. (Jfr. kortbilag 3).
 Stk. 3.  Både fast beliggende i Store Lo og Lille Mjøl  

 må passere gennem den viste sejlrute med en hastighed på under 5 knob. (Jfr.  

 kortbilag 3).
 Stk. 4.  Uden for en afstand af 1000 m fra Klægbanken og  

 på den nordøstlige del af Haurvig grund er sejlads uden sejl og under 5 knob  

 tilladt. (Jfr. kortbilag 3).
Stk. 5.  Et nærmere antal registrerede både kan gives  

 tilladelse til sejlads uden brug af sejl og motor i området mellem den gamle  

 jernbanedæmning og ned til Gammelgabvej.
Antallet fastsættes efter  

 forhandling mellem fredningsstyrelsen og Nymindegab Borger- og  

 Fiskeriforening. (Jfr. kortbilag 3).
 Stk. 6.  Færdsel og sejlads er tilladt i perioden 1.  

 august-28. februar i området omkring Højsande. (Jfr. kortbilag 3).
 § 5.  Brætsejlads (windsurfing samt  

 »jetsurfer« o.lign.) samt sejlads med lejede fartøjer (excl.  

 kølbåde) er ikke tilladt inden for de områder, der er vist på kortbilag 4.
 Stk. 2.  Fredningsstyrelsen kan give dispensation til  

 windsurfing på nærmere angivne vilkår i området ud for sommerhusområdet ved  

 Halby (jfr. kortbilag 4) samt vest for Tipperreservatet i den del, der ligger  

 nord for Grønodde pold. (Jfr. kortbilag 4).
 Stk. 3.  Amtsrådet kan, efter forudgående forhandling  

 med fredningsstyrelsen, fastsætte helt eller delvist forbud for de  

 sejladstyper, der er nævnt i stk. 1, i andre dele af fjorden.
 § 6.  Sejlads med motor er kun tilladt med en  

 hastighed under 5 knob inden for en afstand af 500 m fra kysten, samt inden  

 for de områder, der er vist på kortbilag 5.
 Stk. 2.  I sejlrender, bortset fra Nymindestrømmen, må  

 hastighedsgrænsen overskrides, såfremt dette tilsiges af hensyn til et  

 fartøjs manøvredygtighed.
 § 7.  Sejlads med luftpudebåde, hydrofoiler o.lign.  

 samt start og landing med luftfartøjer er ikke tilladt inden for hele det  

 fredede område.
Særlige bestemmelser for naturreservatområderne Tipperne og Klægbanken § 8.  Naturreservatområderne, som er vist på kortbilag  

 1, er økologiske referenceområder, hvis drift og pleje i videst muligt omfang  

 skal tilsigte bevaringen af naturværdierne og områdernes internationale  

 betydning som levested for vandfugle.
I naturreservatområdet Tipperne indgår  

 de udpegede søterritorieområder og miljøministeriets landarealer på  

 Tipperhalvøen samt poldene og de til ejendommene hørende holme, opgrøder m.m.  

 I naturreservatområdet Klægbanken indgår Klægbanken samt udpegede  

 søterritorieområder omkring øen.
 § 9.  Vedrørende færdsel og sejlads henvises til  

 bestemmelserne i §§ 4-7.
 Stk. 2.  Med henblik på oplysning om naturen og om den  

 igangværende forskning kan fredningsstyrelsen tillade offentligheden en  

 begrænset adgang til de områder, hvor færdsel ikke er tilladt.  

 Fredningsstyrelsen kan fastsætte nærmere regler for denne adgang.
 § 10.  Indsamling af planter og dyr samt jagt er ikke  

 tilladt.
 Stk. 2.  Rørskær for tilstødende grundejere efter  

 gældende regler er ikke omfattet af bestemmelsen i stk 1.
 Stk. 3.  Fiskeri efter gældende regler, hvor der ivørigt  

 er færdselsret, er ikke omfattet af bestemmelserne i stk. 1.
 Stk. 4.  Bestemmelsen i stk. 1 er ikke til hinder for  

 nødvendige indgreb i forbindelse med forskning og områdernes drift og pleje,  

 jfr. § 8.
Anlægsarbejder, luftfart og forurening § 11.  Følgende arbejder kræver som hidtil efter  

 lovgivningens almindelige regler tilladelse fra ministeriet for offentlige  

 arbejder:
 Stk. 2.  Etablering af fyld- og dumpningspladser må som  

 hidtil efter lovgivningens almindelige regler kun ske med tilladelse fra  

 miljøstyrelsen.
 Stk. 3.  Tilladelse til de i stk. 1 og 2 nævnte arbejder  

 meddeles efter forudgående forhandling med fredningsstyrelsen og vil kun  

 undtagelsesvis, og såfremt særlige forhold gør sig gældende, kunne meddeles i  

 området syd for en linie fra Hvide Sande til syd for Ringkøbing.
§ 12.  For flyvning over de fredede områder gælder  

 reglerne for særligt følsomme naturområder, som fastsat af  

 luftfartsdirektoratet i Bestemmelser for Civil Luftfart nr. 7-1,  

 Lufttrafikreglerne.
Efter lufttrafikreglerne skal fartøjschefen drage omsorg  

 for, at flyvningen bliver til så ringe ulempe for omgivelserne som muligt.  

 Flyvning over særligt følsomme områder i højder, lavere end 1000 fod, 300 m,  

 skal undgås.
 § 13.  I det fredede område må der ikke ske dumpning  

 af stoffer eller materialer, herunder dumpning af optagne havbundsmaterialer  

 (klapning).
 Stk. 2.  Miljøstyrelsen kan dog efter forudgående  

 forhandling med fredningsstyrelsen og i øvrigt i overensstemmelse med  

 lovgivningens regler herom meddele tilladelse til klapning.
 Undtagelser, dispensationer m.v.
 § 14.  Offentlige myndigheder kan frit færdes inden  

 for det af bekendtgørelsen omfattede område i forbindelse med  

 administrationen af anlæg under disse eller af lovgivningen.
 § 15.  Fredningsstyrelsen kan meddele dispensation til  

 mindre betydende fravigelser fra bestemmelserne i §§ 3, 4, 5, 6, 7, 9 og 10.  

 Ved fravigelser, der vedrører et andet ministerium, inddrages dette  

 ministerium.
 Stk. 2.  Afgørelser efter stk. 1 er endelige.
 Tilsyn m.m.
 § 16.  Fredningsstyrelsen varetager tilsynet med det  

 fredede område.
 Stk. 2.  Fredningsstyrelsen kan træffe aftale med  

 Ringkøbing amtsråd, Ribe amtsråd og andre myndigheder om, at opgaver i  

 forbindelse med det i stk. 1 nævnte tilsyn varetages af disse.
Straf og ikrafttræden § 17.  Overtrædelse af bestemmelserne i §§ 3, 4, 5, 6,  

 7, 9 og 10 straffes med bøde, jfr. naturfredningslovens § 66, stk. 2,  

 medmindre højere straf er forskyldt efter den øvrige lovgivning.
Det samme  

 gælder for overtrædelse af regler, udstedt i medfør af § 5, stk. 3 samt af  

 vilkår, meddelt efter § 15.
 § 18.  Bekendtgørelsen træder i kraft den 1. august  

 1985.
 Stk. 2.  Bekendtgørelsen tages op til revision den 1.  

 januar 1990.
 Stk. 3.  Med virkning fra den 1. august 1985 ophæves  

 statsministeriets bekendtgørelse nr. 271 af 2. december 1936 og af 23.  

 december 1940 samt ministeriet for kulturelle anliggenders bekendtgørelse nr.  

 353 af 16. september 1965.
