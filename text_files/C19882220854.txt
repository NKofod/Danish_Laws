(Tekniske skoler) Vedlagt fremsendes aftale af 12. juli 1988 mellem Undervisningsministeriet  

 og Dansk Teknisk Lærerforening om vilkår for lærere, der udfører  

 indtægtsdækket virksomhed på tekniske skoler.
Aftalen har virkning fra 1.  

 juli 1988.
 Det bemærkes, at aftalen omfatter lærere, der udfører undervisning  

 eller udviklingsarbejde som indtægtsdækket virksomhed, at  lærernes  

 eventuelle undervisning på de omtalte kurser er et led i deres almindelige  

 tjenestepligt, og at der ikke gennem aftalen skabes mulighed for  

 utilsigtede niveauforskydninger ved fastsættelsen af undervisningsniveau på  

 kurserne.
 Det er i øvrigt skolens ledelse, der under hensyntagen til skolens øvrige  

 aktiviteter træffer bestemmelse om udførelse af indtægtsdækket virksomhed.  

 Den periode, en lærer skal medvirke ved indtægtsdækket virksomhed, og den  

 tid, der skal medgå hertil, samt niveauet for den indtægtsdækkede virksomhed,  

 fastsættes af skolens ledelse efter drøftelse med Dansk Teknisk  

 Lærerforenings tillidsmand på skolen.
Man skal endelig henvise til bestemmelserne i Finansministeriets  

 budgetvejledning 1985 kapitel 7 afsnit 74 om indtægtsdækket virksomhed,  

 hvoraf bl.a. fremgår, at der er mulighed for at ansætte personale direkte til  

 indtægtsdækket virksomhed eller for at ansætte erstatningspersonale for  

 skolens faste personale, der udfører indtægtsdækket virksomhed.
Personale,  

 der udfører indtægtsdækket virksomhed, oppebærer sædvanlig løn, og der er  

 således ikke hjemmel til at yde særlig eller højere betaling, bortset fra de  

 i aftalens §§ 3 og 5 nævnte tilfælde.
 P.m.v.
 e.b.
A.
Jahnsen eksp.sekr.
Bilag AFTALE mellem Undervisningsministeriet og Dansk Teknisk Lærerforening  

 om vilkår for lærere, der udfører indtægtsdækket virksomhed på tekniske  

 skoler I henhold til § 2, stk. 2, i den mellem Ministeriet for Statens Lønnings-  

 og Pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
 Indledning.
 Denne aftale omfatter ikke-tilskudsberettiget udviklingsarbejde og  

 undervisning, som en teknisk skole på eget initiativ eller efter anmodning  

 fra en rekvirent gennemfører som indtægtsdækket virksomhed.
 § 1.  For fastansatte lærere ved  

 lærlinge/efg-uddannelserne indregnes den tid, der medgår til undervisning ved  

 indtægtsdækket virksomhed, i det pligtige undervisningstimetal i henhold til  

 gældende tjenestetidsaftale.
 For fastansatte lærere ved teknikeruddannelserne indregnes  

 undervisningstiden i det pligtige ugentlige undervisningstimetal.
 § 2.  Underviser læreren på et andet niveau end det,  

 han er ansat til at undervise på, foretages omregning til  

 undervisningstimetallet på det andet niveau.
 § 3.  Til fastansatte lærere, der udfører undervisning  

 som indtægtsdækket virksomhed efter kl. 17.00 på ugens fem første hverdage,  

 ydes et tillæg på 50% pr. undervisningstime af lærerens årlige løn ekskl.  

 feriegodtgørelse divideret med lærerens årlige bruttoarbejdstimetal, (p.t.  

 2028, pr. 1. august 1988: 1976 og pr. 1. august 1990: 1924).
 For undervisning på lørdage og søndage ydes et tillæg på 100% pr.  

 undervisningstime beregnet på tilsvarende måde som anført i stk. 1.
 Tillæg for undervisning, der udføres på de i stk. 1 og 2 anførte  

 tidspunkter, kan kun ydes, såfremt undervisningens placering sker under  

 hensyn til muligheden af tidsmæssigt at afholde kurset eller efter  

 rekvirentens ønske.
 Ydes tillæg efter stk. 1. og 2, kan der ikke samtidig oppebæres tillæg  

 efter de for tjenestemænd til enhver tid gældende regler om tillæg for  

 nattjeneste eller tjeneste på lørdage og søndage.
 § 4.  Den tid, der medgår til udviklingsarbejde i  

 forbindelse med indtægtsdækket virksomhed, indregnes i det pligtige  

 undervisningstimetal efter følgende beregningsmåde for så vidt angår lærere  

 ved lærlinge/efg-uddannelserne:
 § 5.  Til fastansatte lærere, der udfører  

 udviklingsarbejde i forbindelse med indtægtdækket virksomhed, ydes ud over  

 den normale løn et tillæg beregnet ud fra et grundbeløb på 30.640.75 (pr. 1.  

 oktober 1984). Tillægget ydes pr. 1. august 1988 med 1/1725,2 pr. time og pr.  

 1. august 1990 med 1/1679,8 pr. time.
 § 6.  Timelærere, der ansættes til udviklingsarbejde  

 og undervisning ved indtægtsdækket virksomhed, ansættes og aflønnes efter  

 Finansministeriets cirkulære af 21. september 1987 om timelønnet undervisning  

 m.v.
Ved undervisning på lærlinge/efgniveau ydes betaling efter sats IV incl.  

 foreberedelse.
Ved undervisning på teknikerniveau ydes betaling efter sats  

 III incl. forberedelse.
 Ved udviklingsarbejde ydes betaling afhængig af niveauet efter de i stk. 2  

 nævnte satser excl. forberedelse.
 § 7.  Aftalen har virkning fra 1. juli 1988. Aftalen  

 kan opsiges af begge parter med 3 måneders varsel, dog tidligst til 1. august  

 1989.
 (* 1) gældende faktor beregnes således:
