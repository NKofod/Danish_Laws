 I medfør af § 50, stk. 1. i lov nr. 306 af 4. juni 1986 om  

 saltvandsfiskeri bestemmes:
 § 1.  I vandområdet Randers Fjord øst for Randers Bro  

 indtil en linie fra Sødring Kirke over anduvningsvageren (til Randers) til  

 Udbyhøj vinkelfyr på Elkær bakke samt Grundfjord til Allingåens munding  

 træder forbudet i lovens § 26, stk. 3, imod anvendelse af nedgarn (bundsatte  

 og flydende) langs kyststrækningen i en afstand af 100 m fra lavvandslinien i  

 kraft.
 § 2.  Overtrædelse af bestemmelsen straffes med bøde i  

 medfør af lovens § 42, stk. 1, nr. 1.
 § 3.  Bekendtgørelsen træder i kraft ved  

 offentliggørelsen i Lovtidende.
