Fremsat den 1. november 2002 af  

 Lene Jensen (S), Thomas Adelskov (S),  

 Carsten Hansen (S), Frank Jensen (S),  

 Jeppe Kofod (S) og Anne-Marie Meldgaard (S) Forslag til folketingsbeslutning om tilskud til praktikpladser Folketinget pålægger regeringen straks at  

 fremsætte et lovforslag om et generelt tilskud til praktikpladser  

 oprettet fra og med 1. januar 2003. Folketinget pålægger desuden  

 regeringen at gøre erhvervsskolernes præmieringsordning ved  

 frembringelse af uddannelsesaftaler mere hensigtsmæssig samt at bedre  

 mulighederne for skolernes praktikpladsopsøgende virksomhed.
Endelig  

 pålægger Folketinget regeringen at igangsætte en udvikling  

 af erhvervsuddannelserne, der kan bekæmpe fremtidig mangel på  

 praktikpladser.
Bemærkninger til forslaget Beslutningsforslaget er en delvis  

 genfremsættelse af beslutningsforslag nr.
B 108, folketingsåret  

 2001-02, 2. samling (se Folketingstidende 2001-2002, 2. samling,  

 forhandlingerne side 7454 og 7994, tillæg A side 5576 og 5578 samt  

 tillæg B side 1250).
 Gennem de seneste 10 år er der etableret en  

 række tilskudsordninger og indgået aftaler med henblik på  

 at skabe det nødvendige antal praktikpladser.
Senest blev det i januar 2000 mellem den daværende  

 regering og arbejdsmarkedets parter aftalt, at antallet af uddannelsesaftaler  

 skulle øges til minimum 36.000 inden 2004. I 2001 blev der  

 indgået godt 29.000 uddannelsesaftaler mod 31.007 året  

 før.
Udviklingen går således med ekspresfart den forkerte  

 vej.
Denne helt utilfredsstillende udvikling afspejler, at der  

 i dag mangler mere end 10.000 praktikpladser.
Pr. 1. januar 2002 var der  

 registeret 10.761 praktikpladssøgende.
Det er en stigning på  

 ikke mindre end 2.216 praktikpladssøgende på bare ét  

 år.
Når dette beslutningsforslag fremsættes,  

 hænger det sammen med en total mangel på initiativer fra  

 regeringens side.
Forslagsstillerne finder situationen med mangel på  

 praktikpladser så kritisk, at en politisk nødløsning er  

 påkrævet, og regeringen må forpligtes til at  

 igangsætte en proces, der kan føre til en varig  

 løsning.
Politisk nødløsning her og nu Tidligere erfaringer tyder på, at generelle tilskud  

 til virksomheder, der indgår uddannelsesaftaler, har stor effekt.  

 Således var antallet af praktikpladser i årene 1993-1997 på  

 et ganske højt niveau, men da tilskuddet blev sløjfet fra og  

 med 1997, faldt antallet af praktikpladser fra ca. 38.000 til godt  

 31.000.
 Siden er der indført en række andre  

 økonomiske incitamenter, som imidlertid enten ikke synes at have haft  

 særlig stor effekt eller har haft en direkte uheldig effekt.
 Det foreslås derfor at ændre det  

 nuværende tilskud til uddannelsesaftaler, der indgås med elever i  

 skolepraktik, og erstatte det med et generelt tilskud på et passende  

 niveau til alle praktikpladser finansieret af Arbejdsgivernes Elev Refusion  

 (AER). Hermed tilskyndes virksomhederne til at oprette flere praktikpladser.  

 Tilskudsordningen forudsættes at være udgiftsneutral i forhold  

 til statens finanser, idet tilskuddet finansieres af AER.
Afskaffelsen af den nuværende tilskudsordning og det  

 forventede fald i AERs udgifter til skolepraktik vil næppe kunne  

 finansiere hele det generelle tilskud.
Det kan derfor blive nødvendigt  

 at forhøje virksomhedernes indbetaling til AER.
Det skal  

 bemærkes, at mindre virksomheder generelt indgår flere  

 uddannelsesaftaler.
Det bør afspejles i AER-afgiften.
Det generelle tilskud sigter mod at afhjælpe den  

 helt akutte mangel på praktikpladser.
Det er derfor forslagsstillernes  

 hensigt, at disse tiltag etableres i en tidsbegrænset periode på  

 f.eks. 2 år.
Det er helt nødvendigt, at den nye tilskudsordning  

 træder i kraft øjeblikkelig.
Derfor foreslås det, at alle  

 aftaler indgået den 1. maj 2002 og derefter omfattes af  

 tilskudsordningen.
Ellers vil udsigten til generelle tilskud betyde, at alle  

 arbejdsgivere venter med at oprette praktikpladser, til ordningen  

 træder i kraft, hvilket blot vil udskyde oprettelsen af den  

 eftertragtede praktikplads for endnu flere unge.
Elever, der gennemfører hele deres uddannelse i  

 skolepraktik, har ringere muligheder for efterfølgende at finde  

 beskæftigelse.
Derfor kan tilskuddet til praktikpladser overvejes  

 gradueret på en sådan måde, at virksomheder, der tilbyder  

 virksomhedspraktik i de sidste 6 måneder af en elevs skolepraktik,  

 får et ekstra tilskud ud over det generelle tilskud.
Ændret præmieringsordning til skolerne samt bedre  

 muligheder for praktikpladssøgende virksomhed Regeringen opfordres samtidig til at ændre  

 præmieringsordningen, hvorefter erhvervsskolerne præmieres for  

 antallet og varigheden af de rest- og deluddannelsesaftaler, de skaffer deres  

 elever i skolepraktik.
Det foreslås at ændre denne  

 præmieringsordning, så det økonomiske incitament til at  

 skaffe praktikpladser ikke først indtræder, når eleverne  

 er startet i skolepraktik.
En model kunne være, at skolerne ikke  

 præmieres for de første 70 pct. af eleverne, som får en  

 praktikplads, og at der herefter udløses præmiering efter en  

 progressiv skala.
En ny præmieringsordning kan finansieres ved en  

 omlægning af den nuværende AER-finansierede  

 præmieringsordning.
Også mere opsøgende arbejde fra  

 skolernes side kan finansieres gennem AER.
Samtidig skal skolerne have bedre muligheder for  

 praktikpladssøgende virksomhed.
I hver region skal der laves en  

 målrettet indsats for at fremskaffe flere praktikpladser.
Skolerne skal  

 gives mulighed for at ansætte ekstra medarbejdere, der har som  

 primær opgave at lave opsøgende virksomhed over for regionens  

 virksomheder.
Større ændringer på længere sigt Uddannelsesgaranti og vekseluddannelse er to  

 afgørende principper for erhvervsuddannelserne.
Målsætningen for erhvervsuddannelsernes  

 praktikpladsforløb er, at alle elever får et praktikpladsophold  

 af en vis varighed som led i deres uddannelse, eventuelt kombineret med  

 skolepraktik.
De unge, der optages på en erhvervsuddannelse, skal have  

 garanti for at kunne færdiggøre uddannelsen.
Forslagsstillerne mener, at det på længere  

 sigt kan være hensigtsmæssigt at omlægge det  

 nuværende system, så der bliver en større fleksibilitet i  

 fordelingen mellem skole og praktik, idet vekseluddannelsesprincippet skal  

 fornyes.
I løbet af de to år, hvor der gives  

 ekstraordinært tilskud til praktikpladser, skal alle faglige udvalg  

 revurdere praktikdelen i de enkelte erhvervsuddannelser.
Indhold og  

 længden af praktikken skal i højere grad afpasses behovet for  

 den enkelte uddannelse, så flere elever kan få praktik.
Det vil  

 åbne mulighed for, at skolens andel af den samlede elevperiode kan  

 afpasses og aftales med de enkelte brancher under hensyntagen til kvaliteten  

 i elevernes uddannelsesforløb.
I denne forbindelse bør det  

 sikres, at eleverne har samme retsstilling i henhold til bl.a. ferieloven,  

 uanset hvilken form for skole eller praktik der er tale om.
Virksomhederne skal også i samarbejde kunne give  

 eleverne hele praktikuddannelsen.
Der bør kunne indføres delvis  

 skolepraktik for de dele af praktikforløbet, der er for dyre, for  

 risikable eller for tidskrævende for virksomhederne at tilbyde.
Skolepraktikken er kommet for at blive, og den vil  

 være en betingelse for at give de unge en uddannelsesgaranti, der  

 holder.
Men den skal fungere bedre, dels ved at ændre skolernes  

 incitament til at skaffe praktikpladser, jf. ovenfor, og dels ved at  

 gøre skolepraktikken mere kvalificerende.
Det kan ske ved at  

 supplere med perioder med virksomhedspraktik, ved at praktikken gøres  

 mere realistisk og ved, at skolerne får lov til at producere med salg  

 for øje.
Arbejdsmarkedets parter har et væsentligt ansvar for  

 erhvervsuddannelserne og antallet af praktikpladser.
Forslagsstillerne  

 henstiller derfor til, at dialogen mellem regeringen og arbejdsmarkedets  

 parter om disse spørgsmål genoptages og intensiveres.
Også  

 den politiske proces om hele erhvervsuddannelsessystemet bør  

 opprioriteres.
Det er således bydende nødvendigt, at den  

 periode, hvor den midlertidige tilskudsordning gælder, bruges  

 målrettet og konstruktivt til at udvikle et nyt og mere tidssvarende  

 system, der sikrer tilstrækkelig med virksomhedspraktik til alle unge i  

 fremtiden.
Skriftlig fremsættelse Lene Jensen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om tilskud til  

 praktikpladser.
(Beslutningsforslag nr.
B 26).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
