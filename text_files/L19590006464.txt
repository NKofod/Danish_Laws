 Den 10. september 1959 er der i Stockholm undertegnet følgende protokol  

 vedrørende Finlands tilslutning til den mellem Danmark, Norge og Sverige  

 afsluttede overenskomst af 19. marts 1955 om lempelse af den karantænemæssige  

 kontrol med trafikken mellem Danmark, Norge og Sverige:
 Protokol angående Finlands tilslutning til den mellem Danmark, Norge  

 og Sverige afsluttede overenskomst af 19. marts 1955 om lempelser af den  

 karantænemæssige kontrol med trafikken mellem Danmark, Norge og Sverige.
 Efter at Finlands regering efter indbydelse her erklæret sig villig til at  

 tilslutte sig den mellem Danmark, Norge og Sverige den 19. marts 1955  

 indgåede overenskomst om lempelser af den karantænemæssige kontrol med  

 trafikken mellem de tre lande, har Danmarks, Finlands, Norges og Sveriges  

 regeringer truffet aftale om Finlands tilslutning til nævnte overenskomst.
 For Finlands vedkommende vil den i artikel 2, punkt 1, nævnte  

 karantænemyndighed være medicinalstyrelsens epidemibyrå og den i artikel 2,  

 punkt 6, nævnte centrale sundhedsmyndighed være medicinalstyrelsen.
 Aftalen træder i kraft den 1. december 1959.
 Til bekræftelse heraf har de befuldmægtigede repræsentanter undertegnet  

 denne protokol og forsynet den med deres segl.
 Udfærdiget i Stockholm den 10. september 1959 på dansk, finsk, norsk og  

 svensk i eet eksemplar, der skal opbevares i det svenske udenrigsdepartements  

 arkiv.
 Anton Vestbirk.
 L.S.
