Betænkning afgivet af Skatteudvalget den 10. december 2014 Betænkning over Forslag til lov om ændring af lov om vurdering af landets faste ejendomme (Vurderingerne i årene 2015 og 2016) [af skatteministeren (Benny Engelbrecht)]:
1. Ændringsforslag Skatteministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 19. november 2014 og var til 1. behandling den 2. december 2014. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og Skatteministeriet sendte den 17. november 2014 dette udkast til udvalget, jf.
SAU alm. del  bilag 44. Den 28. november 2014 sendte skatteministeren de indkomne høringssvar og et notat herom til udvalget.
Spørgsmål Udvalget har stillet 14 spørgsmål til skatteministeren til skriftlig besvarelse, som denne har besvaret.
3. Indstillinger Et mindretal i udvalget (V, DF, LA og KF) indstiller lovforslaget til forkastelse ved 3. behandling.
Mindretallet vil stemme for det stillede ændringsforslag.
 Et andet mindretal i udvalget (S, RV og SF) indstiller lovforslaget til vedtagelse med det stillede ændringsforslag.
 Et tredje mindretal i udvalget (EL) vil ved 2. behandling redegøre for sin stillingtagen til lovforslaget og ændringsforslaget.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af skatteministeren, tiltrådt af et flertal (udvalget med undtagelse af EL):
 1) I den under nr. 4 foreslåede affattelse af § 43 indsættes som stk. 5:
»Stk. 5. Den grundværdi, der fremkommer ved nedsættelsen pr. 1. oktober 2015, jf. stk. 4, træder i stedet for den seneste almindelige vurdering eller omvurdering, jf. § 26, stk. 2, i lov om kommunal ejendomsskat, og lægges til grund ved opgørelsen af det afgiftspligtige grundlag pr. 1. januar 2017.« [Anvendelsestidspunkt for rabatordning] Bemærkninger Til nr. 1 Med ændringsforslaget sikres det, at rabatordningen for beboelsesejendomme får virkning ved opkrævningen af grundskyld fra og med 2017.
Efter § 26, stk. 2, i lov om kommunal ejendomsskat lægges vurderingslovens almindelige vurderinger og omvurderinger til grund ved opgørelsen af det afgiftspligtige grundlag for betaling af grundskyld fra og med det andet år, der følger efter det, hvor vurderingen er foretaget.
Som et eksempel indgik 2011-vurderingen af ejerboliger i grundlaget fra og med 2013.
Det har vist sig, at lovforslaget som fremsat ikke sikrer, at rabatten til beboelsesejendomme pr. 1. oktober 2015 kommer til at indgå i grundlaget fra 2017 således som forudsat.
Dette skyldes, at de pågældende ejendomme vurderes i lige år, og at den nedsættelse, der efter lovforslaget foretages pr. 1. oktober 2015, ikke er en almindelig vurdering eller omvurdering. Ændringsforslaget sikrer, at nedsættelsen får virkning på grundskylden fra samme tidspunkt, som hvis nedsættelsen var foretaget ved en almindelig vurdering eller omvurdering, nemlig fra den 1. januar 2017.
 Vurderinger, der ansættes senere end den 1. oktober 2015, vil enten være almindelige vurderinger, jf. lovforslagets § 43, stk. 1 og 2, eller omvurderinger, jf. vurderingslovens § 3, og vil således blive lagt til grund for opgørelsen af det afgiftspligtige grundlag som anført ovenfor.
 Ændringsforslaget har ikke betydning for reglerne om grundskatteloftet i lov om kommunal ejendomsskat.
Ane Halsboe-Jørgensen (S) Astrid Krag (S) Pernille Rosenkrantz-Theil (S) John Dyrby Paulsen (S) Jesper Petersen (S) Simon Kollerup (S) Thomas Jensen (S) Nadeem Farooq (RV) Camilla Hersom (RV) Andreas Steenberg (RV) Lisbeth Bech Poulsen (SF) Trine Mach (SF) Frank Aaen (EL) Stine Brix (EL) Nikolaj Villumsen (EL) Hans Andersen (V) Jacob Jensen (V) Thomas Danielsen (V) Kristian Pihl Lorentzen (V) Jan E.
Jørgensen (V) Torsten Schack Pedersen (V) Troels Lund Poulsen (V) Mads Rørvig (V) fmd.
Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 76 Bilagsnr.
