Hjælpemiddelnævnet er nedsat af socialministeren efter aftale med  

 sundhedsministeren, jvf.
Socialministeriets bekendtgørelse nr. 787 af 14.  

 december 1988 om oprettelse af et hjælpemiddelnævn.
 Nævnets arbejdsopgaver.
1. Nævnet skal bistå med afgrænsning mellem  

 hjælpemidler, hvortil der kan ydes hjælp efter bistandslovens § 58, og  

 behandlingsredskaber, der henhører under sygehusvæsenet.
Nævnets opgave er at  

 medvirke til at afstikke retningslinier for afgrænsningen, dels mellem nye  

 produkter og produktgrupper indenfor henholdsvis hjælpemidler og  

 behandlingsredskaber, og dels mellem produkter og produktgrupper, hvis  

 anvendelsesområde ændres som følge af udviklingen indenfor sygdomsbehandling,  

 produktudvikling, sundhedsvæsenets struktur og andet.
 2. Nævnet har endvidere som opgave at tage op til  

 behandling, hvorvidt der skal foreslås særlige betingelser for nyudviklede  

 produkter eller produktgrupper, der vil kunne ydes som hjælpemiddel efter  

 bistandslovens § 58.
 Nævnets opgaver er rådgivende på disse områder.
Det er ikke nævnets opgave at tage stilling til almindelig forekommende  

 tvivlsspørgsmål.
Disse må løses gennem sædvanlige afgørelseskanaler og  

 ankesystemer.
 Det bemærkes, at det efter de gældende regler for ydelse af hjælpemidler  

 efter bistandslovens § 58 ikke er en betingelse for ydelse af hjælp, at  

 hjælpemidlet er godkendt, optaget på en fortegnelse el.l.
 Nævnets adresse: Socialstyrelsen, Kristineberg 6, 2100 København Ø.
