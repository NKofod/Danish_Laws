GODKENDELSE SOM ADOPTANT UNDERSGØGELSE AF ADOPTIONSSØGENDE M.V.
 § 1.  Modtager socialcentret (i København magistraten  

 og på Frederiksberg det sociale udvalg) en anmodning om godkendelse som  

 adoptant, undersøger det, om ansøgeren opfylder de almindelige betingelser  

 for godkendelse, jfr. adoptionsbekendtgørelsens § 6.
§ 2.  Socialcentret tilvejebringer de sociale og  

 lægelige oplysninger om ansøgerens forhold, der er nødvendige for samrådets  

 bedømmelse af anmodningen.
Socialcentrets lægelige, psykologiske, sociale og  

 juridiske sagkundskab inddrages efter den enkelte sags omstændigheder i  

 behandlingen.
 Stk. 2.  Beslutning om iværksættelse af medicinske,  

 psykiatriske eller psykologiske specialundersøgelser træffes af samrådet.  

 Dette gælder, selv om ansøgeren er indforstået med, at undersøgelsen  

 foretages.
§ 3.  Til brug ved samrådets afgørelse af, om  

 ansøgeren vil kunne komme i betragtning ved senere undersøgelse til brug for  

 adoptionsnævnets udvælgelse efter adoptionsbekendtgørelsens § 9, stk. 2, jfr.  

 bekendtgørelsens § 5, stk. 3, foretager socialcentret en foreløbig  

 undersøgelse.
Samrådet kan dog anmode om foretagelse af yderligere  

 undersøgelser.
BEHANDLINGEN I SAMRÅDET § 4.  Alle samrådets medlemmer deltager i behandlingen  

 af hver sag, jfr. dog § 5. Er et af medlemmerne forhindret, deltager den  

 pågældendes stedfortræder.
Stk. 2.  Votering sker mundtligt ved møde mellem  

 medlemmerne.
Votering kan dog undtagelsesvis ske på anden måde, hvis det  

 findes hensigtsmæssigt.
 § 5.  Samrådet kan bemyndige det lægelige medlem til  

 på samrådets vegne at tiltræde forslaget efter adoptionsbekendtgørelsens § 7,  

 1. pkt., om at ansøgeren adopterer et bestemt barn, hvis ansøgeren er  

 godkendt til et sådant barn, og sagen ikke giver anledning til tvivl.
 § 6.  Samrådet kan kræve, at der indhentes supplerende  

 oplysninger gennem socialcentret, forinden afgørelse træffes.
 Stk. 2.  Samrådet kan, hvis nye oplysninger fremkommer,  

 ændre et tidligere meddelt afslag, herunder afslag givet af adoptionsnævnet.  

 Hvis sagen behandles i adoptionsnævnet, underrettes dette straks, såfremt  

 sagen genoptages.
§ 7.  Samrådets afgørelser indføres med angivelse af  

 tid og sted for mødet og mødets deltagere i en særlig protokol, der ved  

 mødets afslutning underskrives af de medlemmer, der har deltaget i  

 behandlingen af sagen.
I protokollen anføres ansøgerens navn, personnummer og  

 bopæl samt socialcentrets journalnummer.
Stk. 2.  Er der i samrådet enighed om afslag, anføres i  

 protokollen en kort begrundelse for afgørelsen.
Er medlemmerne ikke enige om  

 afgørelsen, anføres de forskellige begrundelser.
§ 8.  Meddelelse om samrådets afslag kan gives af  

 socialcentret på samrådets vegne.
Meddelelse til ansøgeren om afgørelsen og  

 dennes begrundelse kan ske mundtligt.
Efter anmodning skal afslag dog tillige  

 meddeles skriftligt.
 Stk. 2.  Afslag skal være ledsaget af en vejledning om  

 adgangen til at påklage afgørelsen til adoptionsnævnet.
KLAGE OVER AFSLAG § 9.  Indgives klage over samrådets afgørelse til  

 socialcentret, indsender dette snarest muligt bekræftet udskrift af samrådets  

 afgørelse, journaler og andet materiale af betydning for afgørelsen, alt i 12  

 eksemplarer, til adoptionsnævnet.
BEHANDLINGEN I ADOPTIONSNÆVNET § 10.  Formanden bestemmer fordelingen af sagerne  

 mellem adoptionsnævnets medlemmer.
§ 11.  Votering sker mundtligt ved møde mellem  

 medlemmerne.
Formanden kan dog bestemme, at votering undtagelsesvis sker på  

 anden måde, hvis det findes hensigtsmæssigt.
 § 12.  Adoptionsnævnet kan kræve, at der gennem  

 socialcentret tilvejebringes yderligere oplysninger.
Stk. 2.  Fremkommer der for adoptionsnævnet oplysninger,  

 der ikke forelå ved samrådets afgørelse, kan nævnet tage sådanne oplysninger  

 i betragtning.
Nævnet kan dog også tilbagesende sagen til samrådet til  

 fornyet behandling.
 § 13.  Meddelelse om adoptionsnævnets afgørelse sendes  

 til ansøgeren og til samrådet.
UDVÆLGELSE VED ANONYME ADOPTIONER § 14.  Ansøges der om godkendelse som adoptant til  

 anonym adoption af et dansk barn, og finder samrådet, at ansøgeren vil kunne  

 komme i betragtning ved senere undersøgelse til brug for adoptionsnævnets  

 udvælgelse efter adoptionsbekendtgørelsens § 9, stk. 2, jfr. bekendtgørelsens  

 § 5, stk. 3, indsender socialcentret til adoptionsnævnet et kartotekskort med  

 ansøgerens navn, adresse og personnummer, ansøgerens eventuelle særlige  

 ønsker med hensyn til barnet og datoen for ansøgningen.
Kortene rekvireres  

 hos Statens Informationstjeneste.
 Stk. 2.  Når ansøgeren er godkendt som adoptant,  

 indsender socialcentret bekræftet udskrift af samrådets afgørelse, journaler  

 og andet materiale af betydning for afgørelsen til adoptionsnævnet.
ANSØGNING OM ADOPTIONSBEVILLING ADOPTIONSSAGEN § 15.  Statsamtet forelægger en ansøgning om adoption  

 for familieretsdirektoratet, hvis:
 Stk. 2.  Statsamtet forelægger en ansøgning om  

 tilladelse til senere bortadoption, jfr. adoptionslovens § 10, for  

 familieretsdirektoratet.
 § 16.  Hvis en adoptionssag er behandlet af et  

 socialcenter, kan sagen i almindelighed afgøres på grundlag af oplysninger  

 fra dette, og afhøring af ansøgeren eller andre vil ikke være påkrævet.  

 Ellers bør de nødvendige oplysninger søges tilvejebragt ved henvendelse til  

 ansøgeren eller dennes advokat eller med bistand fra det sociale udvalg.  

 Afhøringer til politirapport vil derfor i almindelighed kunne undgås.
§ 17.  Hvis godkendelse som adoptant ikke kræves, jfr.  

 adoptionsbekendtgørelsens § 5, stk. 2, indhenter statsamtet hos det sociale  

 udvalg en erklæring om, hvorvidt ansøgeren efter de regler, der gælder om  

 plejetilladelse, opfylder betingelserne for at have et barn i pleje med  

 henblik på adoption.
Det skal oplyses, hvilke undersøgelser, der ligger til  

 grund for erklæringen, og om der har foreligget særlige forhold, der gør det  

 tvivlsomt, om adoption er til gavn for barnet, jfr. navnlig § 18. I  

 bekræftende fald skal det materiale, der har foreligget for det sociale  

 udvalg, medsendes erklæringen til statsamtet.
 Stk. 2.  Det vil i almindelighed være unødvendigt at  

 indhente en erklæring fra det sociale udvalg, hvis der ansøges om adoption af  

 ægtefælles barn eller adoptivbarn eller om adoption af et barn over 18 år,  

 der ikke er undergivet hjælpeforanstaltninger efter lov om social bistand.
 Stk. 3.  Hvis barnet ikke har bopæl her i landet eller  

 ikke er dansk statsborger, kan statsamtet anmode socialcentret om at indhente  

 de nødvendige oplysninger til afgørelse af, om adoptionen vil være til gavn  

 for barnet.
§ 18.  Bortset fra tilfælde, hvor ansøgeren søger  

 bevilling til adoption af ægtefælles barn eller adoptivbarn, skal statsamtet  

 indhente fuldstændig straffeattest for ansøgeren, såfremt denne har meddelt  

 samtykke hertil.
Dette gælder ikke, hvis en anden myndighed eller institution  

 har tilvejebragt en ny straffeattest i anledning af adoptionssagen.
 Stk. 2.  Hvis de oplysninger om ansøgerens økonomiske  

 forhold, der foreligger, giver anledning dertil, skal der tilvejebringes  

 oplysning om, hvorvidt ansøgeren modtager eller inden for de sidste 2 år har  

 modtaget offentlig hjælp eller ikke har betalt forfaldne underholdsbidrag.
 Stk. 3.  Hvis de oplysninger om ansøgerens  

 helbredstilstand, der foreligger, giver anledning dertil, skal statsamtet  

 indhente en udtalelse fra adoptionsnævnet om, hvorvidt oplysningerne gør den  

 ansøgte adoption betænkelig.
§ 19.  Statsamtet indkalder ansøgeren for at gøre  

 vedkommende bekendt med adoptionens retsvirkninger.
Dette gælder dog ikke,  

 hvis der er ansøgt om adoption af ægtefælles barn eller adoptivbarn, eller  

 hvis ansøgningen er affattet af et socialcenter.
§ 20.  Adoptionssagen bør i almindelighed ikke stilles  

 i bero på en eventuel faderskabssag.
Statsamtet kan meddele bevilling uden at  

 indhente erklæring fra den eller de sagsøgte i sagen.
 Stk. 2.  Adoptionssagen skal dog stilles i bero på  

 faderskabssagen, hvis det er muligt, at moderens nuværende eller tidligere  

 ægtefælle kan være barnets fader, eller hvis det er sandsynligt, at en mand  

 vil anlægge sag efter myndighedslovens § 14. Dette gælder dog ikke, hvis  

 manden samtykker i adoptionen.
 § 21.  Bevilling til at adoptere en ægtefælles  

 adoptivbarn må kun meddeles, hvis den allerede udfærdigede bevilling har  

 eller får tillagt retsvirkning efter adoptionslovens kapitel 2, jfr. lovens §  

 39, stk. 2.
 § 22.  Har barnets forældre ydet eller skal de yde  

 vederlag for adoptionen, afgør statsamtet, om vederlaget skal indsættes i en  

 godkendt forvaltningsafdeling som tilhørende barnet, jfr. dog  

 justitsministeriets bekendtgørelse om værgens beføjelser og pligter i § 8,  

 stk. 2.
 § 23.  Giver sagen anledning til mistanke om  

 overtrædelse af adoptionslovens § 31, stk. 1 (ulovlig adoptionshjælp) sendes  

 adoptionssagen, efter at den er afsluttet, til familieretsdirektoratet.
 § 24.  Blanketter til ansøgning om adoption af  

 ægtefælles barn eller adoptivbarn rekvireres hos Statens  

 Informationstjeneste.
AFGIVELSE AF SAMTYKKE TIL ELLER ERKLÆRING  

 OM ADOPTION § 25.  Bestemmer statsamtet eller socialcentret, at et  

 barns samtykke til adoption skal afgives skriftligt, anvendes en blanket, der  

 rekvireres hos Statens Informationstjeneste.
 Stk. 2.  Bestemmer statsamtet eller socialcentret, at et  

 barns samtykke skal afgives mundtligt, udfærdiges en erklæring om, at  

 samtykket er afgivet.
Stk. 3.  Samtykket eller erklæringen udleveres til  

 barnet eller det statsamt, der behandler adoptionssagen.
En genpart opbevares  

 af statsamtet eller socialcentret.
 § 26.  Før et barn afgiver samtykke, skal det gøres  

 bekendt med adoptionens betydning, herunder om retsvirkningerne af adoptionen  

 og samtykket.
§ 27.  Forældre eller værges samtykke til adoption  

 afgives på en blanket, der rekvireres hos Statens Informationstjeneste.  

 Samtykke udleveres til forældrene, værgen eller, i de tilfælde, hvor  

 ansøgeren har anmodet statsamtet eller socialcentret om at indhente samtykke,  

 til statsamtet eller socialcentret.
En genpart opbevares af statsamtet eller  

 socialcentret.
§ 28.  Før forældrene eller værgen giver samtykke,  

 skal det under drøftelsen med dem søges klarlagt, hvad der er baggrunden for  

 ønsket om bortadoption.
Må det antages, at ønsket skyldes personlige, sociale  

 eller økonomiske vanskeligheder, der eventuelt vil kunne afhjælpes ved  

 sociale støtteforanstaltninger, skal de vejledes om de muligheder, de efter  

 den sociale lovgivning har for at opnå betryggende forhold for barnet,  

 herunder om muligheden for at få social og juridisk bistand hos det sociale  

 udvalg i opholdskommunen.
 Stk. 2.  Før forældrene eller værgen giver samtykke,  

 skal de vejledes om adoptionens og samtykkets retsvirkninger, herunder om  

 adoptionslovens kapitel 2 og 3, og, medmindre der er ansøgt om adoption af  

 ægtefælles barn eller adoptivbarn, om lovens §§ 9 og 12.
 Stk. 3.  Forældrene eller værgen skal om nødvendigt  

 gøres bekendt med, at det af hensyn til barnet er væsentligt, at deres  

 beslutning træffes hurtigst muligt, jfr. dog § 29.
 Stk. 4.  Før moderen til et barn uden for ægteskab giver  

 samtykke til adoption af barnet til andre end hendes ægtefælle, skal hun,  

 hvis sagen giver anledning dertil, gøres bekendt med faderens retsstilling  

 efter myndighedslovens § 14 og med, at faderen vil blive gjort bekendt med  

 denne regel.
 Stk. 5.  Før den af forældrene, som ved ophør af fælles  

 forældremyndighed har fået forældremyndigheden over barnet, giver samtykke  

 til adoption, skal han eller hun gøres bekendt med reglen i myndighedslovens  

 § 17, og med at den anden af forældrene vil blive gjort bekendt med denne  

 regel.
 § 29.  Skønnes det, at forældrenes eller værgens  

 beslutning om adoption ikke er truffet efter fornøden overvejelse, eller  

 findes det af andre grunde betænkeligt at modtage deres samtykke, opfordres  

 de til at overveje sagen på ny, inden samtykkeerklæringen afgives.
 § 30.  Tilbagekaldes et adoptionssamtykke, underretter  

 statsamtet ansøgeren herom, vejleder ansøgeren om retsstillingen og spørger,  

 om adoptionen herefter ønskes gennemført.
 § 31.  Erklæring fra forældre og værge afgives på en  

 særlig blanket, der rekvireres hos Statens Informationstjeneste.
ANSØGNING OM TILLADELSE TIL SENERE  

 BORTADOPTION § 32.  Ansøgning fra den sociale ankestyrelse om  

 tilladelse til, at et barn, der er undergivet hjælpeforanstaltninger efter  

 lov om social bistand, senere bortadopteres, jfr. adoptionslovens § 10,  

 sendes til statsamtet på det sted, hvor barnets forældre eller den af dem,  

 der har forældremyndigheden over barnet, bor, eller, hvis de ikke har bopæl  

 her i landet, på det sted, hvor de opholder sig.
Har begge forældre del i  

 forældremyndigheden, men forskellig bopæl, sendes ansøgningen til statsamtet  

 på det sted, hvor en af dem bor, eller, hvis ingen af dem har bopæl her i  

 landet, på det sted, hvor en af dem opholder sig.
Har forældrene eller den af  

 dem, der har forældremyndigheden over barnet, hverken bopæl eller opholdssted  

 her i landet, sendes ansøgningen til statsamtet på det sted, hvor barnet bor  

 eller opholder sig.
BEVILLINGENS UDFÆRDIGELSE § 33.  Adoptionsbevillingen udfærdiges på en blanket,  

 der rekvireres hos Statens Informationstjeneste, efter en af de formularer,  

 der er optaget som bilag til cirkulæret.
En genpart af bevillingen opbevares  

 af statsamtet i sagens akter.
 § 34.  Meddelelse om adoptionen sendes til:
 Stk. 2.  Meddelelsen til sognepræsten eller  

 personregisterføreren, jfr. stk. 1, nr. 1 og 2, vedlægges fotokopi af  

 adoptanternes fødsels- og dåbs(navne)attester, personnummerbeviser og  

 vielsesattest.
 § 35.  Skal et vederlag for adoptionen efter § 22  

 indsættes i en godkendt forvaltningsafdeling, sendes en genpart af  

 bevillingen til forvaltningsafdelingen med oplysning om vederlaget.
 § 36.  Hvis barnet ved bevillingen får dansk  

 indfødsret jfr. adoptionsbekendtgørelsens § 23, skal dette anføres i  

 bevillingen.
 Stk. 2.  Får barnet ikke dansk indfødsret, men det  

 fremgår af ansøgningen, at barnet ønskes tillagt dansk indfødsret ved  

 adoptionen, sender statsamtet en genpart af bevillingen til  

 indenrigsministeriet vedlagt fotokopi af følgende dokumenter:
 § 37.  Ved adoption af børn fra Finland og  

 Forbundsrepublikken Tyskland sendes en genpart af bevillingen og fotokopi af  

 sagens akter, herunder attesterne vedrørende adoptivforældrene, barnet, de  

 virkelige forældre samt vedkommende udenlandske myndigheders erklæringer, til  

 familieretsdirektoratet med henblik på underretning af de udenlandske  

 myndigheder.
 § 38.  Har der før adoptionen været fastsat bidrag til  

 barnets underhold, skal det statsamt, der har udfærdiget  

 adoptionsbevillingen, sørge for, at bidragsresolutionen forsynes med  

 påtegning om adoptionen og om, at bidragspligten er bortfaldet, samt sende  

 meddelelse herom til det statsamt, der har udfærdiget bidragsresolution.
 § 39.  Statsamtet indsender for hvert kvartal en  

 fortegnelse til familieretsdirektoratet over de udfærdigede bevillinger samt  

 for hver enkelt bevilling kort, der rekvireres hos Statens  

 Informationstjeneste.
ÆNDRING AF ÆLDRE ADOPTIONERS RETSVIRKNINGER § 40.  Der bør så vidt muligt ikke optages  

 politirapport i anledning af sager om ændring af ældre adoptioners  

 retsvirkninger efter adoptionslovens § 39, stk. 2.
 § 41.  Er adoptionssagens akter arkiveret ved det  

 statsamt, hvortil ansøgningen indsendes, vedlægges de ved indsendelsen til  

 familieretsdirektoratet.
 IKRAFTTRÆDELSESBESTEMMELSER M.V.
 § 42.  Cirkulæret træder i kraft den 1. oktober 1986.
 Stk. 2.  Samtidig ophæves familieretsdirektoratets  

 cirkulære nr. 80 af 15. juni 1984, som ændret ved cirkulære nr. 139 af 16.  

 december 1985.
 § 43.  Cirkulæret gælder ikke for Færøerne og  

 Grønland.
Familieretsdirektoratet, den 5.  

 september 1986 Erik Ninn-Hansen /Dorrit Sylvest Nielsen Bilag 1 Adoption af unavngivet barn Adoptionsbevilling Der meddeles herved bevilling til at adoptere en unavngiven dreng/pige (personnummer) (ellers:), født den fødselsdag og  

 -år (for danske børn:) sogn, kommune, atmskommune, (for udenlandske børn:)  

 by, land.
Barnet får efternavnet Bilag 2 Adoption uden navneændring Adoptionsbevilling Der meddeles herved bevilling til at adoptere (hvis barnet ikke allerede bærer adoptantens efternavn:) Barnet bevarer  

 sit nuværende efternavn.
Bilag 3 Adoption uden navneændring af barn adopteret i udlandet Adoptionsbevilling Der meddeles herved bevilling til at adoptere Barnet/børnene er ved et dekret fra (den udenlandske myndighed) den (dato)  

 adopteret af ovennævnte adoptanter.
