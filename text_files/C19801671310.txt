I følge § 9, stk. 1, jfr. § 20, stk. 1 og § 29, stk. 1 i bekendtgørelse om  

 fritidsundervisning for voksne skal deltagere i almen fritidsundervisning,  

 aftenhøjskoleundervisning og foredragsrækker afkræves et beløb, som  

 fastsættes i relation til de forventede udgifter til lønninger, honorarer og  

 administration m.v.
I følge §§ 39, stk. 1 og 47, stk. 1 skal der afkræves  

 deltagerne i specialundervisning og erhvervsmæssige kurser et  

 indskrivningsgebyr, som fastsættes i relation til de forventede udgifter til  

 administration m.v.
 Det fastsættes herved, at indtil 10% af den til en initiativtager  

 indbetalte deltagerbetaling og indskrivningsgebyr kan anvendes til betaling  

 af kontingent til landsorganisation eller landsdelsorganisation med  

 oplysningsarbejde som hovedformål inden for lov om fritidsundervisning m.v.'s  

 område, til hvilken den pågældende initiativtager er knyttet.
 Kontingentet skal af landsorganisationen anvendes i overensstemmelse med  

 de i §§ 9, 20, 29, 39 og 47 i bekendtgørelse om fritidsundervisning for  

 voksne fastsatte bestemmelser.
Landsorganisationernes og landsdelsorganisationernes anvendelse af  

 kontingentet anses for værende i overensstemmelse hermed ved anvendelse af  

 lønninger, honorarer, køb og leje af undervisningsmateriel, ekskursioner,  

 lokaleudgifter m.v.
Endvidere kan kontingentet anvendes til varetagelse af  

 informative, pædagogiske og administrative opgaver, som mest hensigtsmæssigt  

 kan løses gennem landsorganisationernes eller landsdelsorganisationernes  

 virksomhed.
UNDERVISNINGSMINISTERIET Direktoratet for folkeskolen, folkeoplysning, seminarier m.v., den 17. oktober 1980.
 P.D.V.
