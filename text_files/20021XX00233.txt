Skriftlig fremsættelse (29. januar  

 2003) Økonomi- og erhvervsministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 aktieselskaber og lov om anpartsselskaber (Elektronisk generalforsamling og  

 elektronisk kommunikation m.v. samt spaltning af anpartsselskaber).
(Lovforslag nr.
L 145).
 Regeringen vil forenkle og reducere administrative byrder.  

 Derfor har regeringen i sin handlingsplan for regelforenkling og  

 administrative lettelser fra august 2002 igangsat en modernisering af  

 selskabslovgivningen under overskriften "frihed under ansvar".  

 Lovforslaget skal ses som første etape i denne regelforenkling og  

 modernisering af selskabslovene.
 Derudover udspringer lovforslaget af regeringens  

 ønske om at give selskaber mulighed for at styrke  

 aktionærdeltagelsen   det aktive ejerskab   navnlig i aktieselskaber  

 med en større ejerkreds.  Et væsentligt tema i den  

 selskabsretlige debat i dag handler om corporate governance eller  

 "selskabsstyring". Et centralt element i corporate governance  

 debatten er bl.a., hvorledes det bedst sikres, at generalforsamlingens rolle  

 og funktionsmåde giver mulighed for at understøtte et aktivt  

 ejerskab.
Lovforslaget skaber klarhed over retstilstanden  

 vedrørende anvendelse af moderne informationsteknologi i  

 kommunikationen imellem selskabet og aktionærerne.
Med lovforslaget  

 får danske selskaber således de lovgivningsmæssige rammer  

 for at øge anvendelsen af moderne informationsteknologi i  

 kommunikationen med aktionærerne og opnå de fordele, som  

 anvendelsen heraf kan give.
Det er op til selskaberne selv inden for lovens  

 rammer at fastlægge, i hvilket omfang de vil anvende de muligheder og  

 lettelser, som lovforslaget giver.
 Lovforslaget indeholder følgende hovedelementer:
Mulighed for at aktionærer kan deltage  

 elektronisk i generalforsamlingen, herunder stemme elektronisk, uden at  

 være fysisk til stede på generalforsamlingen.
For at skabe  

 klarhed over retstilstanden og motivere aktionærerne til at gøre  

 deres indflydelse gældende giver lovforslaget en udtrykkelig mulighed  

 for, at generalforsamlingen kan afholdes fuldstændig eller delvis  

 elektronisk.
Det er op til selskaberne selv at fastlægge de  

 nærmere rammer for afviklingen af en elektronisk generalforsamling.
Med  

 forslaget tilbydes aktionærer, herunder udenlandske investorer, en let  

 og billig måde at udøve aktivt ejerskab på.
Mulighed for at selskabet og aktionærerne kan  

 anvende elektroniske dokumenter og elektronisk post i deres interne  

 kommunikation.
For at øge anvendelsen af moderne  

 informationsteknologi i kommunikationen imellem selskabet og  

 aktionærerne giver lovforslaget en udtrykkelig mulighed for, at  

 generalforsamlingen i vidt omfang kan beslutte anvendelsen heraf.
Herved  

 får danske selskaber mulighed for at opnå de fordele, som en  

 øget anvendelse af moderne informationsteknologi kan give.
Mulighed for at gøre aktiebogen  

 tilgængelig for aktionærerne.
Som led i at give selskaber  

 mulighed for at styrke aktivt ejerskab giver lovforslaget hjemmel til, at  

 aktionærerne kan beslutte, at aktiebogen skal være  

 tilgængelig for aktionærerne, herunder på elektronisk  

 medie.
Denne mulighed vil gøre det nemmere for aktionærerne at  

 kommunikere med hinanden og kan give dem større mulighed for at  

 organisere deres stemmer samt etablere fælles holdninger m.v.
Der er  

 tale om en frivillig ordning for aktionærerne.
Fuldmagter til bestyrelsen begrænses til alene at  

 kunne vedrøre en bestemt generalforsamling.
Det foreslås, at  

 fuldmagter til bestyrelsen alene skal kunne gives til en bestemt  

 generalforsamling med en på forhånd kendt dagsorden.  

 Formålet med forslaget er at sikre, at bestyrelsen ikke kan få  

 fuldmagt til at stemme for forslag, som er ukendt for aktionærerne, og  

 som i konkrete tilfælde kan stride mod aktionærernes  

 ønsker.
Aktionærerne kan således som hidtil frit give  

 andre end bestyrelsen fuldmagt, herunder blanco-fuldmagt, til at  

 repræsentere sig på generalforsamlingen i en periode på op  

 til 12 måneder.
Mulighed for at afholde bestyrelsesmøder ved  

 anvendelse af elektroniske medier.
For at tilgodese et voksende behov for  

 at afholde elektroniske bestyrelsesmøder som følge af den  

 øgede internationalisering i aktieselskabers bestyrelser  

 foreslås det, at bestyrelsesmøder kan afholdes elektronisk i det  

 omfang, dette er foreneligt med udførelse af bestyrelsens hverv.
Spaltning af anpartsselskaber.
Det foreslås  

 at indføre regler om spaltning i anpartsselskabsloven.
Med forslaget  

 opnår anpartsselskaber således på lige fod med  

 aktieselskaber et direkte anvendeligt, fleksibelt redskab til  

 strukturtilpasninger i forbindelse med udskillelse af f.eks. en del af  

 virksomheden.
Herudover indeholder lovforslaget nogle mindre  

 præciseringer af gældende regler i aktieselskabsloven.
Det  

 foreslås, at loven træder i kraft den 1. oktober 2003.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
