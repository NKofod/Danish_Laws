Nr LSF 12 Forslag til Lov om ændring af lov om skibes sikkerhed m.v.
Fremsat af industriministeren (Anne Birgitte Lundholt) den 7. oktober 1992 Vedtaget ved tredjebehandling den 23. marts 1993 Lov nr. 148 af 31/03/1993 § 1 I lov om skibes sikkerhed, jf. lovbekendtgørelse nr. 584 af 29. september  

 1988, foretages følgende ændringer:
 1. Efter § 22 indsættes som nyt kapitel 5 a:
»Kapitel 5 a Arbejdsmiljøråd og arbejdsmiljøtjenester § 22 a.
Industriministeren bemyndiges til at oprette  

 arbejdsmiljøråd, som har til formål at fremme de ansattes sundhed og  

 sikkerhed om bord.
Arbejdsmiljørådene sammensættes med et ligeligt antal  

 repræsentanter for arbejdstagere om bord og arbejdsgivere for disse.  

 Skibstilsynsrådet fastlægger proceduren for udvælgelse af medlemmer til  

 arbejdsmiljørådene.
 Stk. 2. Til varetagelse af sundheds- og sikkerhedsarbejdet for  

 personer, der arbejder om bord, opretter arbejdsmiljørådene en  

 arbejdsmiljøtjeneste under deres område.
 Stk. 3. Industriministeren yder tilskud til konsulenttjeneste for  

 arbejdsmiljørådene samt til arbejdsmiljøtjenesternes rejser til skibe, som  

 befinder sig uden for Danmark.
Stk. 4. Industriministeren fastsætter regler om  

 arbejdsmiljørådenes og arbejdsmiljøtjenesternes opbygning, opgaver,  

 funktioner og finansiering.« 2. Efter § 23 indsættes:
» § 23 a.
Industriministeren fastsætter regler om forhold, som  

 afsenderen skal iagttage ved transport af gods til søs.« 3. § 28 affattes således:
 » § 28. Med bøde, hæfte eller fængsel i indtil 1 år straffes  

 den, der overtræder § 13, stk. 4, § 23 og §§ 24-27, og den, der ikke  

 efterkommer påbud i henhold til § 15 eller forbud mod sejlads efter § 16,  

 stk. 1 eller stk. 2.
Stk. 2. Straffen kan stige til hæfte eller fængsel i indtil 2 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er 1) voldt skade på unge mennesker under 18 år eller fremkaldt fare herfor  

 eller 2) opnået eller tilsigtet en økonomisk fordel for den pågældende selv  

 eller andre, herunder ved besparelse.
 Stk. 3. Sker der ikke konfiskation af udbytte, som er opnået ved  

 overtrædelsen, skal der ved udmåling af bøde, herunder tillægsbøde, tages  

 særligt hensyn til størrelsen af en opnået eller tilsigtet økonomisk fordel,  

 jf. stk. 2, nr. 2.
Stk. 4. I forskrifter, der udstedes i medfør af loven, kan der  

 fastsættes straf af bøde, hæfte eller fængsel i indtil 1 år.
Det kan  

 endvidere bestemmes, at straffen kan stige til hæfte eller fængsel i indtil 2  

 år under tilsvarende omstændigheder som anført under stk. 2.
Stk. 5. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.« § 2 Loven træder i kraft dagen efter bekendtgørelsen i Lovtidende.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
Oprindeligt fremsat forslag § 1 I lov om skibes sikkerhed, jfr. lovbekendtgørelse nr. 584 af 29. september  

 1988, foretages følgende ændringer:
 1. Efter § 22 indsættes som nyt kapitel 5a:
 »Kapitel 5a.
Arbejdsmiljøråd og arbejdsmiljøtjenester § 22a.
Industriministeren bemyndiges til at oprette  

 arbejdsmiljøråd, som har til formål at fremme de ansattes sundhed og  

 sikkerhed om bord.
Arbejdsmiljørådene sammensættes med et ligeligt antal  

 repræsentanter for arbejdstagere om bord og arbejdsgivere for disse.  

 Skibstilsynsrådet fastlægger proceduren for udvælgelse af medlemmer til  

 arbejdsmiljørådene.
 Stk. 2. Til varetagelse af sundheds- og sikkerhedsarbejdet for  

 personer, der arbejder om bord, opretter arbejdsmiljørådene en  

 arbejdsmiljøtjeneste under deres område.
 Stk. 3. Industriministeren yder tilskud til konsulenttjeneste for  

 arbejdsmiljørådene samt til arbejdsmiljøtjenesternes rejser til skibe, som  

 befinder sig uden for Danmark.
Stk. 4. Industriministeren fastsætter regler om  

 arbejdsmiljørådenes og arbejdsmiljøtjenesternes opbygning, opgaver,  

 funktioner og finansiering.« 2. Efter § 23 indsættes:
» § 23a.
Industriministeren fastsætter regler om forhold, som  

 afsenderen skal iagttage ved transport af gods til søs.« 3. § 28 affattes således:
 » § 28. Med bøde, hæfte eller fængsel i indtil 1 år straffes  

 den, der overtræder § 13, stk. 4, § 23 og §§ 24-27, samt den, der ikke  

 efterkommer påbud i henhold til § 15 eller forbud mod sejlads efter § 16,  

 stk. 1 eller stk. 2.
Stk. 2. Straffen kan stige til hæfte eller fængsel i indtil 2 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er 1) voldt skade på unge mennesker under 18 år eller fremkaldt fare herfor,  

 eller 2) opnået eller tilsigtet en økonomisk fordel for den pågældende selv  

 eller andre, herunder ved besparelse.
 Stk. 3. Sker der ikke konfiskation af udbytte, som er opnået ved  

 overtrædelsen, skal der ved udmåling af bøde, herunder tillægsbøde, tages  

 særligt hensyn til størrelsen af en opnået eller tilsigtet økonomisk fordel,  

 jfr. stk. 2, nr. 2.
Stk. 4. I forskrifter, der udstedes i medfør af loven, kan der  

 fastsættes straf af bøde, hæfte eller fængsel i indtil 1 år.
Det kan  

 endvidere bestemmes, at straffen kan stige til hæfte eller fængsel i indtil 2  

 år under tilsvarende omstændigheder, som anført under stk. 2.
Stk. 5. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommuners styrelse,  

 kan der pålægges staten, kommunen eller det kommunale fællesskab  

 bødeansvar.« § 2 Loven træder i kraft den 1. januar 1993.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
Bemærkninger til lovforslaget Almindelige bemærkninger 1. For at styrke den arbejdsmiljømæssige indsats for søfarende og  

 fiskere, der arbejder på danske skibe, foreslås, at industriministeren får  

 mulighed for at oprette arbejdsmiljøråd for den maritime sektor samt  

 arbejdsmiljøtjenester under arbejdsmiljørådene.
Da arbejdsforholdene i  

 fiskerflåden og i handelsflåden er forskellige, er det hensigten at oprette  

 adskilte arbejdsmiljøorganisationer for hvert af erhvervene.
Spørgsmålet om oprettelsen af Fiskeriets Arbejdsmiljøråd og Søfartens  

 Arbejdsmiljøråd samt de dertil knyttede arbejdsmiljøtjenester har været  

 drøftet med erhvervets parter.
Der er opnået enighed med handelsflådens  

 organisationer om den organisatoriske opbygning af arbejdsmiljøråd og  

 -tjeneste.
Man har derimod endnu ikke afsluttet forhandlingerne med  

 fiskerierhvervets organisationer.
Den strukturelle opbygning af de maritime arbejdsmiljøorganisationer er  

 tilpasset de særlige forhold for skibe og adskiller sig fra den fra  

 landerhvervene kendte bl.a. derved, at der bliver tale om en enstrenget,  

 obligatorisk struktur.
Alle arbejdsgivere, som beskæftiger personer om bord i  

 henholdsvis fiskeskibe og handelsskibe i søen, skal være tilsluttet  

 vedkommende arbejdsmiljøtjeneste.
Med henblik på at sikre den bedst mulige  

 dækning for alle arbejdstagere til søs har man alene fundet, at helt små  

 handelsskibe under 20 BRT og visse mindre fiskeskibe bør have mulighed for at  

 blive fritaget fra ordningen.
Reglerne gælder ikke for personer, der i forvejen er omfattet af  

 arbejdsmiljøloven.
Der henvises i den forbindelse til arbejdsmiljølovens § 3,  

 stk. 2 og de i bestemmelsen nævnte arbejdsområder.
 Arbejdsmiljørådene oprettes med det formål at fremme de ansattes sundhed  

 og sikkerhed både fysisk og psykisk, at forebygge arbejdsmiljøskader og at  

 skabe og udbygge grundlaget for, at skibenes sikkerhedsorganisationer sættes  

 bedre i stand til at løse sundheds- og sikkerhedsspørgsmål om bord i skibene.
Det er hensigten, at erhvervet skal have den størst mulige indflydelse på  

 den arbejdsmiljømæssige indsats, der ydes af arbejdsmiljøråd og  

 arbejdsmiljøtjenester.
Arbejdsmiljørådene sammensættes således med en ligelig  

 repræsentation af foreninger og organisationer for arbejdsgivere, der  

 beskæftiger personer, der arbejder om bord på skibe i søen, samt for fiskere  

 eller søfarende.
Skibstilsynsrådet fastlægger proceduren for udvælgelse af  

 medlemmerne til arbejdsmiljørådene.
Under hvert arbejdsmiljøråd etableres en arbejdsmiljøtjeneste, der efter  

 retningslinier fastsat af det pågældende arbejdsmiljøråd, varetager  

 rådgivning af reder, skibsledelse og sikkerhedsorganisation om arbejdsmiljøet  

 til søs.
Det er hensigten, at arbejdsmiljørådet skal fungere som bestyrelse  

 for vedkommende arbejdsmiljøtjeneste.
Arbejdsmiljørådene med tilhørende arbejdsmiljøtjenester skal være  

 arbejdsgiverfinansierede.
Staten bidrager med tilskud til  

 arbejdsmiljøkonsulenter.
Disse tilskud skal være på niveau med de tilskud,  

 der i medfør af arbejdsmiljøloven ydes til branchesikkerhedsråd.
Med henblik  

 på at sikre, at arbejdsmiljøtjenesterne får mulighed for også at udføre  

 opgaver om bord på danske skibe, der befinder sig i udlandet, foreslås, at  

 industriministeren herudover kan yde tilskud til rejser til sådanne skibe.
 2. Efter gældende søfartslovgivning kan man alene straffe reder og  

 skibsfører for at give forkerte oplysninger om ladningen og transporten af  

 den.
Under moderne transportformer er afsender imidlertid normalt den nærmeste  

 til at give de nødvendige oplysninger om ladningens art.
Reder og skibsfører  

 er i praksis nødt til at stole på de oplysninger, der følger med godset ved  

 lastningen.
Hvis der gives forkerte eller ufuldstændige oplysninger om f.eks.  

 farligt gods, gods, der kan skifte karakteregenskaber efter lastningen og  

 derigennem blive farligt for skibets sikkerhed, eller gods, der stiller  

 særlige krav til emballering, har transportøren normalt ingen mulighed for at  

 tage de nødvendige forholdsregler.
 En afsender, der giver urigtige oplysninger om ladningens beskaffenhed,  

 eller som ikke sørger for forsvarlig emballering, vil efter omstændighederne  

 kunne straffes i medfør af den borgerlige straffelov, f.eks. straffelovens §  

 252. Det har imidlertid i praksis vist sig vanskeligt at føre bevis for  

 overtrædelse af straffeloven.
Med henblik på at fremme sikkerheden til søs findes der at være behov for  

 at indføre regler, der fastlægger afsenders pligter i forbindelse med  

 transport af gods til søs.
Da der sker løbende justeringer af de  

 internationalt bestemte regler om blandt andet mærkning og emballering af  

 gods, findes det mest hensigtsmæssigt i loven at give industriministeren  

 bemyndigelse til at fastsætte reglerne i en bekendtgørelse, som angiver  

 hvilke regelsæt indenfor søfarten, afsender skal tage hensyn til.
3. Forslaget om forhøjelse af strafferammen i § 28, stk. 1 er en  

 opfølgning af folketingsbeslutning nr.
B 76 af 5. maj 1992. Herefter skal  

 der, foruden straf af bøde eller hæfte, kunne idømmes straf af fængsel i op  

 til 1 år.
 Den foreslåede udvidelse bringer strafferammen i overensstemmelse med den  

 tilsvarende bestemmelse i arbejdsmiljølovens § 82, stk. 1.
 4. Ved vedtagelsen af lov nr. 373 af 20. maj 1992 om ændring af  

 lov om arbejdsmiljø (Straffebestemmelser) skete der ved indføjelse af nye  

 stk. 2 og 3 i arbejdsmiljølovens § 82 en yderligere stramning af  

 strafferammen.
Ændringerne i arbejdsmiljøloven blev dels begrundet i hensynet til, at  

 unge mennesker under 18 år har krav på en særlig beskyttelse på  

 arbejdsmarkedet, og at der derfor bør idømmes strengere straffe til dem, der  

 volder skade på børn og unge.
Endvidere ønskede man at fjerne ethvert  

 incitament til at overtræde lovgivningen med det formål at opnå besparelser  

 på bekostning af lovgivningens arbejdsmiljøkrav.
Ovennævnte hensyn gør sig også gældende indenfor søfartsområdet, og en  

 væsentlig afvigelse fra arbejdsmiljølovens regler på dette punkt kan ikke  

 begrundes i søfartens særlige forhold.
Det foreslås derfor, at der som følge  

 af den seneste ændring af arbejdsmiljølovens straffebestemmelser sker en  

 tilsvarende stramning i lov om skibes sikkerhed m.v.
 5. Forslaget har været sendt i høring i Arbejdsministeriet,  

 Justitsministeriet, Finansministeriet, Trafikministeriet, Danmarks  

 Rederiforening, Rederiforeningen af 1895, Rederiforeningen for mindre skibe,  

 Bilfærgernes Rederiforening, Danmarks Havfiskeriforening, Dansk  

 Fiskeriforening, Hotel-, Restaurant- og Fritidserhvervenes  

 Arbejdsgiverforening, Danmarks Skibsførerforening, Dansk Skipperforening af  

 1942, Dansk Styrmandsforening, Radiotelegrafistforeningen af 1917, Metal  

 Søfart, Sømændenes Forbund i Danmark, Maskinmestrenes Forening, Fiskernes  

 Forbund, Specialarbejderforbundet i Danmark, Restaurations- og  

 Bryggeriarbejderforbundet, Dansk SøRestaurations Forening, Danish Shippers'  

 Council, Amtsrådsforeningen, Kommunernes Landsforening og Danmarks  

 Skibsmægler Forening.
6. De årlige statslige tilskudsudgifter til konsulentassistance og  

 rejser til de foreslåede arbejdsmiljøråd og arbejdsmiljøtjenester forventes  

 for indeværende ikke at overstige 1/2 mio. kr.
Merudgiften ved forslaget vil  

 blive afholdt indenfor industriministerens udgiftsramme ved omprioritering  

 indenfor Søfartsstyrelsens område.
I øvrigt forventes forslaget ikke at  

 medføre administrative konsekvenser i denne anledning.
For arbejdsgiverne er de årlige udgifter til ordningerne anslået til 5 -  

 10 mio. kr.
Det bemærkes, at statslige rederier på linie med andre rederier  

 forudsættes at deltage i finansieringen.
 Forslagene om skærpelse af straffeansvaret forventes ikke at medføre  

 væsentlige administrative eller økonomiske konsekvenser, hverken for det  

 offentlige eller for erhvervet.
Bemærkninger til lovforslagets enkelte bestemmelser Til § 1 Til nr. 1.
Ad § 22a, stk. 1 Efter stk. 1 gives industriministeren hjemmel til at oprette  

 arbejdsmiljøråd, men arbejdsmiljørådene fastlægger selv de overordnede  

 retningslinier inden for deres maritime område til fremme af de ansattes  

 sundhed og sikkerhed om bord.
Erhvervet får således selv en helt afgørende  

 indflydelse på arbejdsmiljøindsatsen.
Udtrykket »arbejdsgiver« har ikke tidligere været benyttet i lov  

 om skibes sikkerhed m.v.
Udtrykket er valgt, fordi man har ønsket at omfatte  

 alle arbejdsgivere, der beskæftiger personer, der arbejder om bord.
Således  

 er eksempelvis også en restauratør, der driver selvstændig virksomhed om bord  

 i et passagerskib, en arbejdsgiver efter § 22a, selv om restauratøren ikke er  

 omfattet af det traditionelle rederbegreb.
 Til varetagelse af det offentliges interesser som reder inden for  

 handelsflåden vil finansministeren udpege en af arbejdsgiverrepræsentanterne.
Ad stk. 2 I arbejdsmiljøtjenesterne skal der være ansat det nødvendige personale,  

 således at arbejdsmiljøorganisationens opgaver kan udføres tilfredsstillende.  

 En del af opgaverne inden for disse specielle erhverv bør også kunne udføres  

 af eksterne konsulenter.
Ad stk. 3 Industriministerens tilskud til konsulenttjeneste for arbejdsmiljørådene  

 ydes efter samme principper som de tilskud, der i medfør af § 14, stk. 2 i  

 arbejdsmiljøloven ydes til branchesikkerhedsrådenes konsulentaflønning.
Et for handelsflåden karakteristisk træk er, at skibene og dermed  

 arbejdspladserne ofte befinder sig langt fra Danmark.
Det er derfor vigtigt,  

 at arbejdsmiljøtjenestens faglige personale får mulighed for at besøge  

 skibene.
For at tilskynde til arbejdspladsbesøg også på skibe, som befinder  

 sig uden for Danmark, kan industriministeren yde tilskud til rejser til  

 sådanne skibe.
Ad stk. 4 Bortset fra de under stk. 3 nævnte tilskudsmuligheder, skal  

 arbejdsmiljørådenes og arbejdsmiljøtjenesternes oprettelse og virksomhed  

 fuldt ud betales af de arbejdsgivere, som beskæftiger personer om bord i  

 henholdsvis fiskeskibe og handelsskibe i søen.
De foranstaltninger, som  

 rådene og tjenesterne iværksætter, må ikke medføre udgifter for de ansatte om  

 bord på skibene.
Den økonomiske ramme for driften af  

 arbejdsmiljøorganisationerne skal være på niveau med tilsvarende ordninger  

 for de landbaserede erhverv.
Til nr. 2 Ad § 23a Afsender er den, som træffer aftale med transportøren om transport af gods  

 m.v. til søs og således er transportørens kontraktspart.
Den person, der  

 alene afleverer godset til forsendelse, kan imidlertid ikke gøres ansvarlig  

 for godsets mangelfulde emballering eller for at der er givet mangelfulde  

 oplysninger om godsets beskaffenhed.
Bestemmelsen giver industriministeren bemyndigelse til at indføre  

 strafsanktionerede regler om afsenders forpligtelser i forbindelse med  

 transport af gods til søs.
Det er hensigten, at reglerne blandt andet skal  

 fastsætte rammerne for den oplysningspligt, der påhviler en afsender.
 Til nr. 3.
Ad § 28, stk. 1 Rederen har i dag et selvstændigt ansvar efter § 23 i lov om skibes  

 sikkerhed, idet han blandt andet skal sikre, at skibsføreren har mulighed for  

 at opfylde de forpligtelser, der efter loven påhviler ham.
Straffelovens almindelige bestemmelser om medvirken finder også anvendelse  

 i forbindelse med overtrædelse af lov om skibes sikkerhed.
Såfremt  

 overtrædelsen falder ind under straffelovens bestemmelser, kan der blive tale  

 om fængselsstraf for rederen.
Straffelovens § 241 om uagtsomt manddrab og§  

 249 om uagtsom legemsskade kan f.eks. tænkes anvendt i tilfælde, hvor der som  

 følge af manglende sikkerhed sker dødsfald eller personskade.
 Endvidere kan rederen under visse særlige omstændigheder frakendes retten  

 til fortsat at drive rederivirksomhed eller at udøve denne under visse  

 former, såfremt det udviste forhold begrunder en nærliggende fare for misbrug  

 af stillingen, jfr. straffelovens § 79, stk. 2.
Den foreslåede skærpelse er en opfølgning af folketingsbeslutning nr.
B 76  

 af 5. maj 1992 om ansvar for redere af færger, handelsskibe og  

 fiskerfartøjer.
Med henblik på at skærpe straffen for overtrædelser af  

 arbejdsmiljø- og sikkerhedsbestemmelser foreslås, at den nuværende  

 strafferamme på bøde eller hæfte generelt hæves, således at der er mulighed  

 for at idømme fængsel i indtil 1 år, jfr. forslagets § 28,stk. 1.
Den foreslåede forhøjelse af strafferammen omfatter alle, der overtræder  

 loven, herunder også rederen og skibsføreren.
Dog er § 23a ikke  

 strafsanktioneret.
Ad § 28, stk. 2 og stk. 3 Forslaget bringer strafferammen i overensstemmelse med arbejdsmiljøloven.  

 Der henvises i øvrigt til de almindelige bemærkninger.
Ad § 28, stk. 4 Bestemmelsen om, at der i forskrifter, der udstedes i medfør af loven, kan  

 fastsættes straf, er flyttet fra stk. 1, 2. punktum, til et nyt stk. 4.
Ad § 28, stk. 5 I stk. 5 foreslås indsat en bestemmelse om, at tillige juridiske personer  

 samt stat, kommuner og kommunale fællesskaber kan pålægges bødeansvar.  

 Begrundelsen herfor er, at danske skibe oftest ejes af juridiske personer  

 eller i visse tilfælde af kommuner eller staten, hvorfor rederansvaret  

 påhviler disse.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. Efter § 22 indsættes som nyt kapitel 5a:
 »Kapitel 5a.
Arbejdsmiljøråd og arbejdsmiljøtjenester § 22a.
Industriministeren bemyndiges til at oprette  

 arbejdsmiljøråd, som har til formål at fremme de ansattes sundhed og  

 sikkerhed om bord.
Arbejdsmiljørådene sammensættes med et ligeligt antal  

 repræsentanter for arbejdstagere om bord og arbejdsgivere for disse.  

 Skibstilsynsrådet fastlægger proceduren for udvælgelse af medlemmer til  

 arbejdsmiljørådene.
 Stk. 2. Til varetagelse af sundheds- og sikkerhedsarbejdet for  

 personer, der arbejder om bord, opretter arbejdsmiljørådene en  

 arbejdsmiljøtjeneste under deres område.
 Stk. 3. Industriministeren yder tilskud til konsulenttjeneste for  

 arbejdsmiljørådene samt til arbejdsmiljøtjenesternes rejser til skibe, som  

 befinder sig uden for Danmark.
Stk. 4. Industriministeren fastsætter regler om  

 arbejdsmiljørådenes og arbejdsmiljøtjenesternes opbygning, opgaver,  

 funktioner og finansiering.« 2. Efter § 23 indsættes:
» § 23a.
Industriministeren fastsætter regler om forhold, som  

 afsenderen skal iagttage ved transport af gods til søs.« 3. § 28 affattes således:
 » § 28. Med bøde, hæfte eller fængsel i indtil 1 år straffes  

 den, der overtræder § 13, stk. 4, § 23 og §§ 24-27, samt den, der ikke  

 efterkommer påbud i henhold til § 15 eller forbud mod sejlads efter § 16,  

 stk. 1 eller stk. 2.
Stk. 2. Straffen kan stige til hæfte eller fængsel i indtil 2 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er 1) voldt skade på unge mennesker under 18 år eller fremkaldt fare herfor,  

 eller 2) opnået eller tilsigtet en økonomisk fordel for den pågældende selv  

 eller andre, herunder ved besparelse.
 Stk. 3. Sker der ikke konfiskation af udbytte, som er opnået ved  

 overtrædelsen, skal der ved udmåling af bøde, herunder tillægsbøde, tages  

 særligt hensyn til størrelsen af en opnået eller tilsigtet økonomisk fordel,  

 jfr. stk. 2, nr. 2.
Stk. 4. I forskrifter, der udstedes i medfør af loven, kan der  

 fastsættes straf af bøde, hæfte eller fængsel i indtil 1 år.
Det kan  

 endvidere bestemmes, at straffen kan stige til hæfte eller fængsel i indtil 2  

 år under tilsvarende omstændigheder, som anført under stk. 2.
Stk. 5. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommuners styrelse,  

 kan der pålægges staten, kommunen eller det kommunale fællesskab  

 bødeansvar.« § 28. Med bøde eller hæfte straffes den, der overtræder § 13, stk.  

 4, og §§ 23-27, samt den, der ikke efterkommer et påbud udstedt i henhold til  

 § 15 eller et forbud mod sejlads i medfør af § 16, stk. 1 eller stk. 2. I  

 forskrifter, der udstedes i medfør af loven, kan der fastsættes straf af bøde  

 eller hæfte for overtrædelse af bestemmelser i forskrifterne.
 Stk. 2. Er overtrædelsen begået af et aktieselskab,  

 anpartsselskab, andelsselskab eller lignende, kan bødeanvar pålægges  

 virksomheden som sådan.
Efter 2. behandling den 18. marts 1993 § 1 I lov om skibes sikkerhed, jf. lovbekendtgørelse nr. 584 af 29. september  

 1988, foretages følgende ændringer:
 1. Efter § 22 indsættes som nyt kapitel 5 a:
»Kapitel 5 a Arbejdsmiljøråd og arbejdsmiljøtjenester § 22 a.
Industriministeren bemyndiges til at oprette  

 arbejdsmiljøråd, som har til formål at fremme de ansattes sundhed og  

 sikkerhed om bord.
Arbejdsmiljørådene sammensættes med et ligeligt antal  

 repræsentanter for arbejdstagere om bord og arbejdsgivere for disse.  

 Skibstilsynsrådet fastlægger proceduren for udvælgelse af medlemmer til  

 arbejdsmiljørådene.
 Stk. 2. Til varetagelse af sundheds- og sikkerhedsarbejdet for  

 personer, der arbejder om bord, opretter arbejdsmiljørådene en  

 arbejdsmiljøtjeneste under deres område.
 Stk. 3. Industriministeren yder tilskud til konsulenttjeneste for  

 arbejdsmiljørådene samt til arbejdsmiljøtjenesternes rejser til skibe, som  

 befinder sig uden for Danmark.
Stk. 4. Industriministeren fastsætter regler om  

 arbejdsmiljørådenes og arbejdsmiljøtjenesternes opbygning, opgaver,  

 funktioner og finansiering.« 2. Efter § 23 indsættes:
» § 23 a.
Industriministeren fastsætter regler om forhold, som  

 afsenderen skal iagttage ved transport af gods til søs.« 3. § 28 affattes således:
 » § 28. Med bøde, hæfte eller fængsel i indtil 1 år straffes  

 den, der overtræder § 13, stk. 4, § 23 og §§ 24-27, og den, der ikke  

 efterkommer påbud i henhold til § 15 eller forbud mod sejlads efter § 16,  

 stk. 1 eller stk. 2.
Stk. 2. Straffen kan stige til hæfte eller fængsel i indtil 2 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er 1) voldt skade på unge mennesker under 18 år eller fremkaldt fare herfor  

 eller 2) opnået eller tilsigtet en økonomisk fordel for den pågældende selv  

 eller andre, herunder ved besparelse.
 Stk. 3. Sker der ikke konfiskation af udbytte, som er opnået ved  

 overtrædelsen, skal der ved udmåling af bøde, herunder tillægsbøde, tages  

 særligt hensyn til størrelsen af en opnået eller tilsigtet økonomisk fordel,  

 jf. stk. 2, nr. 2.
Stk. 4. I forskrifter, der udstedes i medfør af loven, kan der  

 fastsættes straf af bøde, hæfte eller fængsel i indtil 1 år.
Det kan  

 endvidere bestemmes, at straffen kan stige til hæfte eller fængsel i indtil 2  

 år under tilsvarende omstændigheder som anført under stk. 2.
Stk. 5. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.« § 2 Loven træder i kraft dagen efter bekendtgørelsen i Lovtidende.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
