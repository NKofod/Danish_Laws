 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 6-02, Bekendtgørelse vedrørende luftfartscertifikater, seneste  

 udgave.
 1.2 BL 6-59, Periodisk flyvetræning, instrumentbevis, rotorluftfartøj,  

 PFT/instrumentbevis, seneste udgave.
 1.3 BL 6-84, Teoretisk uddannelse til trafikflyvercertifikat af II og I  

 klasse, C/D-certifikat, teorikrav V, seneste udgave.
2. Definition Uddannelsesansvarlig:
I denne BL forstås ved den uddannelsesansvarlige a. den person i et luftfartsforetagende, som i henhold til en  

 driftshåndbog, der er godkendt af Statens Luftfartsvæsen, er ansvarlig for  

 typeuddannelsen af piloter i foretagendet, eller b. flyvechefen i et luftfartsforetagende, hvis driftshåndbog ikke  

 indeholder bestemmelser om, at en bestemt person er ansvarlig for  

 typeuddannelsen af piloter i foretagendet, eller c. chefinstruktøren for den pågældende uddannelse på en flyveskole, der er  

 godkendt af Statens Luftfartsvæsen.
3. Anvendelsesområde Denne BL fastsætter bestemmelser for den tekniske, teoretiske og praktiske  

 typeuddannelse af piloter på helikoptere i flyveskoler og  

 luftfartsforetagender, der er godkendt hertil af Statens Luftfartsvæsen.
4. Generelt 4.1 Den uddannelsesansvarlige skal sikre, at typeuddannelse sker i  

 overensstemmelse med bestemmelserne i denne BL.
 4.2 Typeuddannelse skal omfatte de emner og øvelser, der er nævnt i afsnit  

 7, og skal ske under nødvendig hensyntagen til den pågældende  

 luftfartøjstypes begrænsninger, præstationsdata m.v.
 4.3 En indehaver af et privatflyvercertifikat/helikopter må kun  

 typeuddannes på 2 forskellige helikoptertyper, medmindre den pågældende har  

 erhvervet en flyvetid som luftfartøjschef på helikopter på mindst 100 timer.
 4.4 Typeuddannelse, der berettiger indehaveren af  

 instrumentbevis/helikopter til at føre den pågældende luftfartøjstype under  

 IFR-flyvning, er samtidig gældende for føring af luftfartøjstypen under  

 VFR-flyvning.
5. Typecertificering på helikopterer 5.1 Typeuddannelse skal foregå ved en uddannelsesvirksomhed, der er  

 godkendt af Statens Luftfartsvæsen, og i henhold til et uddannelsesprogram,  

 der er godkendt af Statens Luftfartsvæsen for den pågældende typeuddannelse.
 5.1.1 Inden uddannelse påbegyndes, skal meddelelse herom gives til Statens  

 Luftfartsvæsen.
5.2 Aspiranten skal efter endt typeuddannelse være kvalificeret til a. at anvende de data, betjeningsforskrifter m.v., der for  

 luftfartøjstypen er offentliggjort i Owners Manual, flyvehåndbog og lignende  

 autoriserede publikationer, b. at føre den pågældende luftfartøjstype under såvel normale som unormale  

 flyvemanøvrer med og uden brug af autopilot og autothrottle, c. at anvende de nødprocedurer, som er foreskrevet for luftfartøjstypen,  

 og d. at anvende det navigationsudstyr m.v., som luftfartøjet måtte være  

 udstyret med.
 5.3 Den tekniske uddannelse skal afsluttes med en prøve, der er  

 foreskrevet Statens Luftfartsvæsen.
 5.4 For at opnå rettighed som luftfartøjschef på typen skal  

 typeuddannelsen afsluttes med en praktisk prøve, der er foreskrevet af  

 Statens Luftfartsvæsen.
 5.4.1 Prøven vil foruden en teoretisk overhøring i typekendskab omfatte  

 flere af de øvelser, der er nævnt i afsnit 6, og aspiranten skal herunder  

 være i stand til at demonstrere de kvalifikationer, der er nævnt i pkt. 5.2,  

 og de kvalifikationer, der er krævet i forbindelse med den pågældendes  

 grundcertificering på en sådan måde, at der på intet tidspunkt opstår tvivl  

 om, at procedurer og manøvrer udføres på en sikkerhedsmæssig fuldt forsvarlig  

 måde og under overholdelse af gældende forskrifter.
 5.5 For at opnå rettighed som andenpilot på typen skal den praktiske  

 uddannelse være gennemført med et resultat, der efter den  

 uddannelsesansvarliges vurdering betegnes som tilfredsstillende.
 5.6 Typeuddannelse attesteres af Statens Luftfartsvæsen i certifikatet  

 (typecertificering).
6. Rapportering Inden en uge efter uddannelsens afslutning skal  

 flyveskolen/uddannelsesvirksomheden indsende en rapport om typeuddannelsen  

 til Statens Luftfartsvæsen.
Ved rapporteringen skal anvendes en formular, der  

 er autoriseret af Statens Luftfartsvæsen.
7. Uddannelsesplan 7.1 Teknisk uddannelse 7.1.1 Turbinemotor Inden første typeuddannelse på helikopter udstyret med turbinemotor  

 påbegyndes, skal aspiranten have gennemgået en uddannelse i turbinemotorens  

 virkemåde (jet engine fundamentals), godkendt af Statens Luftfartsvæsen,  

 medmindre aspiranten opfylder teorikrav V, for så vidt angår faget  

 luftfartøjer/motorer/systemer, jf.
BL 6-84.
 7.1.2 Systemkendskab m.v.
Uddannelsen i systemkendskab m.v. skal omfatte opbygning, virkemåde og  

 betjening af alle tekniske systemer i den helikopter, der er anvendt til  

 uddannelsen, jf. flyvehåndbog/Aircraft Flight Manual, såsom luftfartøj (stel), motorinstrumenter, hovedrotor, halerotor, rotorbremse, transmission, oliesystem, brændstofsystem, hydraulisk system, understel, floats, bremser, styresystem, trim, vakuumsystem, pneumatisk system, luftkonditioneringssystem, system for is- og regnbeskyttelse system for brandbeskyttelse, elektrisk system, flyveinstrumenter, radionavigationsinstrumenter, kommunikationsudstyr, autopilot, AFCS, stabiliseringsudstyr, iltsystem, nødudstyr, systeminstrumenter, advarselssystemer, udstyr for hængende last og udstyr for hoist.
7.2 Teoretisk uddannelse 7.2.1 Den teoretiske uddannelse skal omfatte følgende emner:
a.
Helikopterens godkendte begrænsninger Belastninger, flyvehastigheder, startmasse, tyngdepunkt, motorbegrænsninger, brændstofbegrænsninger, tilladte flyveforhold og skilte og instrumentafmærkninger.
b.
Helikopterens præstationsevne Startdistance, landingsdistance, stigeevne, løfteevne (hover), brændstofforbrug (endurance) og rækkevidde.
c.
Helikopterens vægt og balance Tomvægt, rampevægt, maksimal taxivægt, maksimal startvægt (MTOM), maksimal landingsvægt (MLM), maksimal zero fuel vægt (MZFM), tyngdepunktsberegning og lastning.
7.3 Praktisk uddannelse 7.3.1 Den praktiske uddannelse skal foregå under dobbeltstyring på  

 helikopter udstyret hertil.
En del af uddannelsen kan dog foregå på en  

 syntetisk flyvetræner, der er godkendt hertil af Statens Luftfartsvæsen.
 7.3.2 Der må ikke udføres øvelser/manøvrer, som bringer den anvendte  

 helikopter uden for godkendte begrænsninger eller præstationsnormer i henhold  

 til flyvehåndbog/Aircraft Flight Manual.
 7.3.3 Hvis typeuddannelse finder sted med henblik på føring af helikopter,  

 der skal føres af mindst to piloter, skal uddannelsen omfatte samarbejde og  

 opgavefordeling i fler-pilot-besætning, samt procedurer for pilotinkapacitet.
7.3.4 Inspektion før flyvning Flyvehåndbogens/AFM checklister, udvendig inspektion, indvendig inspektion, check af nødudstyr, check af brændstof, tankning, fortøjning og transport.
7.3.5 Motorstart Flyvehåndbogens/AFM checklister, nødprocedurer, indstilling af kontakter og håndtag, startprocedure, varmkøring, funktionsprøve og rotor engagement.
7.3.6 Kørsel på jorden Flyvehåndbogens/AFM checklister, afprøvning af bremser, kontrol af flyveinstrumenter, afpasning af fart og placering af helikopter.
7.3.7 Hover Flyvehåndbogens/AFM checklister, løftning, hover-højde, sætning, forlæns bevægelse, sidelæns bevægelse, baglæns bevægelse, 360 grader drej over fast punkt, hover taxi og hover ude af jordeffekt.
7.3.8 Start Flyvehåndbogens/AFM checklister, normal start og rullende start (running take-off).
7.3.9 Stigning Flyvehåndbogens/AFM checklister, normal stigning, modvind, sidevind, flyvehastighed for bedste stigevinkel (Vx) og flyvehastighed for bedste stigehastighed (Vy).
7.3.10 Drej Stigedrej, vandret drej, glidedrej, overgang fra venstre- til højredrej og omvendt, drej med maksimal krængning, konstant hastighed og varieret hastighed.
7.3.11 Ligeudflyvning Konstant hastighed/højde, varieret hastighed/konstant højde og maksimal hastighed (Vne, Vno)/konstant højde.
7.3.12 Quick stops 7.3.13 Landingsrunde 7.3.14 Anflyvning Flyvehåndbogens/AFM checklister, normal, flad vinkel, stejl vinkel, overskydning og randhvirvler.
7.3.15 Landing Normal, sidevind, rullende landing, landing til hover, landing til jord/vand og maksimal landingsvægt.
 7.3.16 Nødprocedurer m.v.
Flyvehåndbogens/AFM checklister, systemfejl, brand, nødlanding land/vand, motorstart under flyvning, tab af halerotoreffekt, halerotor flutter (buzz), settling with power, approach to blade stall og ground resonance.
7.3.17 Landing i terræn Høj rekognoscering, lav rekognoscering, ujævnt terræn, skrånende terræn og begrænset plads (confined area).
7.3.18 Autorotation (motorstøttet udfladning) Under start, under stigning, under anflyvning, med 90 grader drej og med 180 grader drej.
7.3.19 Autorotation (til jorden, full stop) Fra hover, under anflyvning og med 90 grader drej.
7.3.20 Supplerende øvelser/flermotoret helikopter Afbrudt start med simuleret motorbortfald før critical decision point  

 (CDP).
Start med simuleret motorbortfald efter CDP, stigning til circling højde, landing.
Rate 1 drej simuleret motorbortfald stigedrej/glidedrej varieret hastighed.
Anflyvning med simuleret motorbortfald før/efter landing decision point  

 (LDP) overskydning landing.
 7.3.21 Typeuddannelse, der skal berettige indehavere af  

 instrumentbevis/helikopter til at føre den pågældende luftfartøjstype under  

 såvel VFR-som IFR-flyvning, skal suppleres med de flyvemanøvrer udført under  

 aktuel eller simuleret IMC, der er anført i BL 6-59 (PFT/instrumentbevis)  

 under pkt. 5.8 - pkt. 5-11 inklusive og pkt. 5.14 -pkt. 5.14.3 inklusive.
8. Tolerancer Den pågældende luftfartøjstype skal kunne føres inden for følgende  

 tolerancer:
Uden stabilise- Med stabilise- ringsudstyr ringsudstyr Fart +/- 10 kt +/- 5 kt Kurs +/- 10 grader +/- 5 grader Højde +/- 100 ft +/- 50 ft 9. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
10. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
11. Straf 11.1 Overtrædelse af bestemmelsen i pkt. 4.1 og afsnit 6 straffes med  

 bøde.
 11.2 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådant bødeansvar, jf.  

 luftfartslovens § 149, stk. 13.
12. Ikrafttræden 12.1 Denne BL træder i kraft den 1. september 1990.
 12.2 Samtidig ophæves BL 6-52, 1. udgave af 1. januar 1978.
