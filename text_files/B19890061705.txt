 I medfør af §§ 12, stk. 4, 13, stk. 3, 19 og 20, stk. 2 i lov nr. 331 af  

 24. maj 1989 om frihedsberøvelse og anden tvang i psykiatrien fastsættes:
Tvangsbehandling Almindelige betingelser § 1.  Tvangsbehandling må kun anvendes over for  

 personer, der er indlagt og opfylder betingelserne for tvangstilbageholdelse,  

 jf. lov om frihedsberøvelse og anden tvang i psykiatrien § 10.
 Stk. 2.  Afgørelse om tvangsbehandling træffes af  

 overlægen.
 Stk. 3.  Afgørelsen om behandlingsform og indhold skal  

 træffes i overensstemmelse med reglerne i § 4 i lov om frihedsberøvelse og  

 anden tvang i psykiatrien om det mindste middels princip.
 Tvangsmedicinering m.v.
 § 2.  Tvangsmedicinering må kun anvendes, når andre  

 behandlingsmuligheder må anses for uanvendelige.
 § 3.  Tvangsmedicinering forudsætter, at vedvarende  

 forsøg er gjort på at forklare patienten behandlingens nødvendighed, bortset  

 fra akutte situationer, hvor udsættelse af behandlingen er til fare for  

 patientens liv eller helbred.
 Stk. 2.  Tvangsmedicinering forudsætter, bortset fra de  

 i stk. 1, nævnte akutte farlige situationer, at patienten og patientens  

 rådgiver er fuldt informeret om behandlingens formål, virkninger og mulige  

 bivirkninger.
 § 4.  Ved tvangsmedicinering skal der anvendes  

 afprøvede lægemidler i sædvanlig dosering og med færrest mulige bivirkninger.
 Stk. 2.  Ved afprøvede lægemidler forstås præparater,  

 som er velkendte og som findes optaget i Sundhedsstyrelsens  

 Specialitetsregister.
 Stk. 3.  Ordineringen skal følge de retningslinier, der  

 er fastsat af Sundhedsstyrelsen i forbindelse med optagelsen i det i stk. 2  

 nævnte register.
Stk. 4.  Forekomst af bivirkninger skal observeres nøje  

 og skal, så snart de konstateres, søges modvirket bedst muligt.
Det skal i  

 den forbindelse nøje overvejes, om tvangsmedicineringen bør opretholdes i det  

 hidtidige omfang.
 Stk. 5.  Brug af ekstraordinært store doser må ikke  

 finde sted.
 § 5.  Depotpræparater bør i videst muligt omfang  

 undgås og må ikke være begyndelsesbehandling ved tvangsmedicinering af  

 patienter, hvis reaktion på behandlingen man ikke kender.
 § 6.  Ved tvangsmedicinering skal der altid være en  

 læge til stede.
 § 7.  Tvangsernæring må kun gennemføres, hvis  

 patienten opfylder betingelserne i § 1, stk. 1 og tvangsernæringen er  

 nødvendig for at redde patientens liv, eller hvor undladelse vil medføre en  

 alvorlig risiko for patientens liv eller helbred.
Tvangsbehandling af en legemlig lidelse § 8.  En person, som modsætter sig behandling af en  

 legemlig lidelse, kan undergives tvangsbehandling af denne lidelse, såfremt  

 betingelserne efter § 1 er opfyldt og lidelsen udsætter patientens liv eller  

 helbred for væsentlig fare.
 Stk. 2.  Beslutning om tvangsbehandling som nævnt i stk.  

 1 træffes af vedkommende psykiatriske overlæge og overlægen på den pågældende  

 somatiske afdeling i fællesskab.
 § 9.  Når der ved ophold på somatisk afdeling er behov  

 for at anvende tvang, kan dette alene ske efter den psykiatriske overlæges og  

 overlægen på den somatiske afdelings bestemmelse efter reglerne i lov om  

 frihedsberøvelse og anden tvang i psykiatrien.
 Stk. 2.  Iværksættelse af tvangsforanstaltninger efter  

 stk. 1 foretages af plejepersonalet fra psykiatrisk afdeling.
 § 10.  Så snart patientens tilstand og den somatiske  

 behandling tillader det, skal patienten, efter aftale mellem den psykiatriske  

 overlæge og overlægen på den pågældende somatiske afdeling, flyttes tilbage  

 til psykiatrisk afdeling.
 § 11.  Klage over beslutning om tvangsbehandling efter  

 dette kapitel har opsættende virkning, medmindre omgående gennemførelse af  

 behandlingen er nødvendig for ikke at udsætte patientens liv eller helbred  

 for væsentlig fare.
 Fiksering m.v.
Tvangsfiksering § 12.  Tvangsfiksering må kun anvendes i det i lov om  

 frihedsberøvelse og anden tvang i psykiatrien § 14, stk. 2 nævnte omfang.
 Stk. 2.  Som midler til tvangsfiksering må alene  

 anvendes bælte, hånd- og fodremme samt handsker.
 Stk. 3.  Forud for den konkrete anvendelse af  

 tvangsfiksering skal der foreligge en lægelig ordination, efter at lægen har  

 tilset patienten.
 Stk. 4.  Det er en forudsætning for den lægelige  

 ordination, at lægen på grundlag af patientens aktuelle tilstand har vurderet  

 nødvendigheden af tvangsfiksering, og at anvendelse af andre midler, f.eks.  

 øget tilsyn, har vist sig utilstrækkelig eller uigennemførlig som følge af  

 patientens tilstand.
 Stk. 5.  Beslutning om, at der foruden bælte skal  

 anvendes hånd- eller fodremme, træffes af overlægen.
 § 13.  I ganske særlige akut opståede situationer,  

 hvor det af hensyn til patientens egen eller andres sikkerhed ville være  

 uforsvarligt at udsætte beslutningen, kan sygeplejepersonalet på egen hånd  

 gøre brug af tvangsfiksering med bælte.
 Stk. 2.  Afgørelse efter stk. 1, træffes af vagthavende  

 sygeplejerske eller dennes stedfortræder, eller undtagelsesvis af den  

 sygeplejerske eller plejer, der er til stede.
 Stk. 3.  Den ansvarlige læge skal tilkaldes straks,  

 efter at tvangsfiksering med bælte er taget i anvendelse og træffe afgørelse  

 om, hvorvidt det fortsat er påkrævet at anvende tvangsmidlet.
 § 14.  En patient, der er tvangsfikseret med bælte,  

 skal have fast vagt.
 Stk. 2.  En fast vagt er en hertil udpeget  

 sygeplejerske, plejer eller andet kvalificeret personale, som ikke samtidig  

 har andre arbejdsopgaver end at tage sig af den eller de bæltefikserede  

 patienter.
 Stk. 3.  Tilsynet skal udføres med hensyntagen til  

 patientens egne ønsker og med respekt for dennes værdighed og selvfølelse.
 Stk. 4.  Patienten skal have ret til et vist privatliv,  

 når dette ikke er uforeneligt med hensynet til patientens sikkerhed.
 § 15.  Ved tvangsfiksering skal lægen snarest og  

 senest den følgende dag tage stilling til om anvendelsen af tvangsmidlet kan  

 ophøre.
 Stk. 2.  Det tilkommer dog til enhver tid  

 plejepersonalet at bringe en tvangsfiksering til ophør, når der ikke længere  

 er behov for at opretholde denne.
 § 16.  Iværksættelse af fiksering af patienter, der af  

 tryghedsgrunde selv anmoder herom, må kun ske med samtykke fra en læge.
 Stk. 2.  Anmodningen samt den eventuelle fiksering skal  

 noteres i patientjournalen og tvangsprotokollen, jf. § 26, stk. 1.
Anvendelse af fysisk magt § 17.  Når betingelserne for anvendelse af  

 tvangsfiksering er opfyldt, kan en person, der er indlagt i stedet fastholdes  

 og om fornødent med magt føres til et andet opholdssted på sygehuset.
 Stk. 2.  Afgørelsen af, hvilket middel, der skal  

 anvendes i det enkelte tilfælde, træffes under iagttagelse af det mindste  

 middels princip, jf. lov om frihedsberøvelse og anden tvang i psykiatrien §  

 4, ligesom betingelserne for anvendelse af fysisk magt skærpes, jo mere  

 indgribende en foranstaltning, der er tale om.
 § 18.  Uanset at betingelserne for anvendelse af  

 fysisk magt, jf. § 17, stk. 1, ikke er til stede, kan der over for personer,  

 der er frihedsberøvede, jf. lov om frihedsberøvelse og anden tvang i  

 psykiatrien kap. 3, anvendes den magt, der er nødvendig for at sikre deres  

 fortsatte tilstedeværelse på afdelingen.
 Stk. 2.  Der kan i tilfælde som nævnt i stk. 1 træffes  

 afgørelse om, at afdelingens yderdøre skal holdes aflåsede.
 § 19.  Når det er af afgørende betydning for bedring  

 af en meget urolig patients tilstand, kan lægen som en mindre indgribende  

 foranstaltning beslutte, at patienten om fornødent med magt skal have et  

 beroligende middel.
 Stk. 2.  Lægen skal være til stede, medens det  

 beroligende middel gives.
Beskyttelsesfiksering § 20.  Ved beskyttelsesfiksering forstås ethvert  

 middel, som det er nødvendigt at bringe i anvendelse for at beskytte en  

 person imod utilsigtet at udsætte sig selv for væsentlig fare.
 § 21.  Forud for anvendelse af beskyttelsesfiksering  

 skal foreligge en lægelig ordination, efter at lægen har tilset patienten.
 Stk. 2.  Den lægelige ordination af  

 beskyttelsesfiksering skal angive, i hvilket omfang og i hvilke bestemte  

 situationer et vist middel til beskyttelsesfiksering må anvendes.
 Stk. 3.  Administrationen af den ordinerede  

 beskyttelsesfiksering overlades til plejepersonalet i det enkelte tilfælde.
 § 22.  Midler til beskyttelsesfiksering omfatter  

 stofbælter og lignende, der på hensynsfuld måde bruges for at forhindre  

 patienten i at komme til skade ved at falde ned fra seng eller stol eller ved  

 at vandre omkring i forvirret tilstand.
 Stk. 2.  Valg af middel træffes efter et skøn over, hvad  

 der bedst opfylder beskyttelsesformålet og ud fra en vurdering af, hvad den  

 pågældende patient befinder sig bedst med.
 § 23.  Som beskyttelsesforanstaltning kan anvendes  

 aflåsning af en afdelings yderdøre.
 Stk. 2.  Afgørelse om aflåsning skal snarest muligt  

 godkendes af overlægen, og alle patienter på afdelingen skal straks efter, at  

 afgørelse om aflåsning er truffet, underrettes herom.
 § 24.  En lægelig vurdering af berettigelsen af  

 opretholdelse af brugen af beskyttelsesfiksering over for den enkelte patient  

 skal finde sted så ofte, som forholdene tilsiger det, dog mindst 3, 10, 20 og  

 30 dage efter at beslutning om anvendelse af beskyttelsesfiksering blev  

 truffet, og herefter mindst hver 4. uge, så længe ordinationen opretholdes.
 § 25.  Det påhviler såvel læger som  

 sygeplejepersonalet at påse, at beskyttelsesfiksering ikke benyttes i videre  

 omfang, end hensynet til patientens sikkerhed kræver, og at spørgsmålet om  

 ændring af ordinationen rejses så snart, der er anledning dertil.
Tvangsprotokoller § 26.  Der skal på enhver psykiatrisk afdeling  

 forefindes en tvangsprotokol.
 Stk. 2.  Sundhedsstyrelsen udarbejder skema til brug for  

 tilførsler i tvangsprotokollen.
 Stk. 3.  I tvangsprotokollen tilføres oplysning om  

 enhver form for anvendelse af tvang, jf. §§ 5 - 10 og 12 - 17 i lov om  

 frihedsberøvelse og anden tvang i psykiatrien, og om enhver ordination i  

 henhold til § 18 i nævnte lov.
 § 27.  Ved tvangsindlæggelse og tvangstilbageholdelse  

 skal der i tvangsprotokollen ske tilførsel af:
 § 28.  Ved tvangsbehandling skal der i  

 tvangsprotokollen ske tilførsel af:
 § 29.  Ved tvangsfiksering skal der i  

 tvangsprotokollen ske tilførsel af:
 § 30.  Ved anvendelse af fysisk magt skal der i  

 tvangsprotokollen ske tilførsel af:
 § 31.  Ved beskyttelsesfiksering skal der i  

 tvangsprotokollen ske tilførsel af:
 § 32.  Ved aflåsning efter § 23, stk.1 skal der i  

 tvangsprotokollen ske tilførsel af tidspunktet for aflåsningen samt en kort  

 begrundelse for aflåsningen med angivelse af den fare, man vil forebygge.
 § 33.  Tilførsler i tvangsprotokollen er  

 journalpligtige, jf. lægelovens § 13.
Stk. 2.  Ved udfærdigelse af tvangsprotokoller skal der  

 i journalen henvises til, at der er indført notat i tvangsprotokollen.
Kopi  

 af tvangsprotokollen tilføres journalen.
Indberetning § 34.  Ved de i §§ 27 - 30 omhandlede tilfælde af  

 anvendelse af tvang og ved de i § 31 omhandlede tilfælde af  

 beskyttelsesfiksering, skal overlægen på afdelingen kvartalsvis foretage  

 indberetning til den ansvarlige sygehusmyndighed og til Sundhedsstyrelsen  

 gennem den pågældende embedslægeinstitution.
 Stk. 2.  Sundhedsstyrelsen udfærdiger skema til brug for  

 den i stk. 1 nævnte indberetning.
 § 35.  Den i § 34, stk. 1 nævnte indberetning skal  

 indeholde de i §§ 27 - 31 krævede oplysninger med undtagelse af patientens og  

 impliceret personales navn og cpr-nr.
 § 36.  En patient har ret til at gøre sig bekendt med,  

 hvad der er tilført tvangsprotokollen om patienten selv.
 Stk. 2.  Den for patienten beskikkede patientrådgiver  

 har samme ret som nævnt i stk. 1.
 § 37.  Bekendtgørelsen træder i kraft den 1. oktober  

 1989.
 Stk. 2.  Samtidig bortfalder Sundhedsstyrelsens  

 cirkulære af 28. juni 1983 om information og samtykke for så vidt angår  

 patienter med psykiske lidelser, og Sundhedsstyrelsens cirkulære af 28. juni  

 1985 om anvendelse af tvangsmidler og beskyttelsesforanstaltninger over for  

 patienter på psykiatriske sygehuse og afdelinger samt de dertil knyttede  

 plejehjem m.v.
