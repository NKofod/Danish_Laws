Resumé  



  

 En kommune indkaldte til vejsyn angående en privat fællesvej, og nogle af de  

 vejberettigede sendte derefter kommunen en anmodning om aktindsigt.
De bad  

 også om nærmere oplysning om sagen og om at tidspunktet for vejsynet blev  

 flyttet, men det afviste kommunen.
Efter vejsynet besluttede kommunen at  

 vejen  

 skulle istandsættes, og senere gav kommunen de vejberettigede aktindsigt.
De  

 klagede til Vejdirektoratet, men direktoratet mente ikke at der var grundlag  

 for at kritisere kommunens sagsbehandling.
Dog burde kommunen have besvaret  

 anmodningen om aktindsigt inden ti dage.
Ombudsmanden  

 udtalte at  

 reglerne om vejsyn i privatvejslovens afsnit II ikke fortrængte  

 forvaltningslovens  

 regler om partshøring.
Kommunen burde derfor have foretaget partshøring af  

 alle vejberettigede.
Før afgørelsen blev truffet, burde kommunen desuden have  

 taget stilling til om afgørelsen skulle udsættes indtil de vejberettigede som  

 havde søgt aktindsigt, havde fået den.
Kommunen burde endvidere have givet  

 dem  

 visse nærmere oplysninger om sagen.
Endvidere var reglerne om notatpligt  

 overtrådt.
Ombudsmanden kritiserede ikke at kommunen fastholdt tidspunktet  

 for  

 vejsynet. (J.nr. 2002-2377-516).
Istandsættelse af privat fællesvej  

  

 Partshøring.
Udsættelse.
Vejledning Blåvandshuk Kommune traf den  

 30. maj 2001 beslutning om istandsættelse af den private fællesvej V i  

 henhold  

 til privatvejslovens kapitel 10, § 59, stk. 3. Den 3. august 2001  

 bekendtgjorde kommunen imidlertid at kommunen havde annulleret en tidligere  

 truffet beslutning om at bestemmelserne i lovens afsnit I, III og IV skulle  

 finde anvendelse for den del af vejen som forløber mellem sommerhusområdet og  

 kommunevejen.
Kommunen oplyste de vejberettigede herom i et brev af 8. august  

 2001 hvor det desuden blev oplyst at kommunen agtede at genoptage sagen med  

 afholdelse af vejsyn i henhold til lovens afsnit I, II og IV.
Ved brev af 12. november 2001  

 indkaldte Blåvandshuk Kommune til vejsyn.
Indkaldelsen blev sendt til alle  

 vejberettigede og blev indrykket i avisen B den 21. november 2001.  

 Indkaldelsen  

 havde følgende ordlyd:
 Med henblik på at løse det  

 mangeårige problem med dårlig vedligeholdelse af den private fællesvej (V)  

 indkaldes De hermed til vejsyn:
ONSDAG DEN 5. DECEMBER 2001,  

 KL. 13.00, Med mødested ved (V)-vejs  

 krydsning med (X)-vej.
 Vejsynet afholdes i henhold  

 til privatvejslovens § 15, stk. 2 og stk. 4.
 Ved vejsynet gives der de  

 fremmødte adgang til at udtale sig, jfr. privatvejslovens § 16 stk. 1.
Udvalget påregner at træffe  

 beslutning samme dag umiddelbart efter forhandlingens afslutning, jfr.  

 privatvejslovens § 16 stk.  

 2. Den 14. november 2001 skrev  

 et ægtepar, A, til Blåvandshuk Kommune og bad kommunen overveje det valgte  

 tidspunkt for afholdelse af vejsyn.
A henviste til at hovedparten af de  

 vejberettigede var sommerhusejere som ikke var bosiddende i kommunen, og som  

 vanskeligt ville kunne frigøre sig en hverdag uden betydelige økonomiske  

 omkostninger.  

 A foreslog at kommunen i stedet afholdt vejsynet en lørdag.
Videre anførte A  

 at  

 det ud fra indkaldelsens indhold var meget vanskeligt at danne sig et indtryk  

 af hvilken slags beslutning vejsynet skulle føre til.
A oplyste at de efter  

 deres opfattelse måtte betragtes som part i sagen, og foreslog at kommunen  

 valgte en procedure der muliggjorde en partshøring.
Efter at Blåvandshuk Kommune  

 den 16. november 2001 havde sendt A en kopi af privatvejsloven, skrev de den  

 19. november 2001 på ny til kommunen.
I brevet anførte ægteparret bl.a.  

 følgende:
Hvad drejer sagen sig om?  

 Hvad har foranlediget indkaldelsen? Er der tale om en beskeden  

 vedligeholdelse,  

 eller er der tale om et millionprojekt? Hvilken vejstrækning er der tale om?  

 Hvor mange meter? Hvad er den forventede pris for opgaven? Er der tale om den  

 tidligere omtalte permanente istandsættelse? Hertil anførte Blåvandshuk  

 Kommune i brev af 23. november 2001:
Deres spørgsmål vil blive  

 behandlet ved vejsynet jfr. privatvejslovens § 16, stk.  

 1. Ved brev af 25. november 2001  

 anmodede A Blåvandshuk Kommune om aktindsigt i sagen.
Den 19. december 2001 traf  

 Blåvandshuk Kommune  efter vejsyn afholdt den 5. december 2001   

 afgørelse om  

 istandsættelse af den private fællesvej V på strækningen mellem kommunevejen  

 og X-vej.
Af kommunens afgørelse fremgik bl.a. følgende:
 Med henblik på at løse det  

 mangeårige problem med dårlig vedligeholdelse af den private fællesvej  

 (V)-vej blev der holdt vejsyn onsdag den 5. december 2001 med mødested ved  

 (V)-vejs krydsning med (X)-vej.
 Vejsynet blev holdt i henhold  

 til privatvejlovens § 15, stk. 2 og 4, og de fremmødte fik adgang til at  

 udtale sig, jfr. samme lovs § 16, stk. 1.
 På grundlag af ovenstående  

 har sagen været behandlet ved udvalgets møde onsdag den 19. december 2001 og  

 det meddeles i den anledning, at udvalget besluttede, at vejen istandsættes i  

 henhold til privatvejlovens bestemmelser.
 Beslutningen er truffet i  

 h.t. privatvejslovens § 16, stk. 2, på grundlag af det passerede ved  

 vejsynet.
 Istandsættelsen  

  

 påbydes udført i h.t. privatvejslovens § 16, stk.  

 3, som følger:
 1. Vejen istandsættes på  

 strækningen mellem kommunevejen (V)-vej og (X)-vej (Nødvejen).
 2. Istandsættelse udføres  

 således, at der sker en forbedring af vejen bl.a. for at minimere  

 vedligeholdelsen  

 i en årrække fremover.
 Den asfalterede del forsynes med  

 maskinafretning af asfalt, hvorover der udføres en enkelt  

 overfladebehandling.
Den grusbelagte del  

 omprofileres, hvorefter der udlægges og komprimeres  

 5 cm  

 stabilt grus II.
Herefter udføres  

 en dobbelt overfladebehandling.
 6. De samlede omkostninger  

 til vejarbejdet skønnes til 662.000 kr. incl. moms jfr. følgende overslag  

 (prisniveau maj 2002):
 De påbudte arbejder, jfr. §  

 16, stk. 3, fordeles jfr. privatvejslovens § 17 mellem de vejberettigede i  

 forhold til deres brug af vejen.
 Følgende vejberettigede  

 bidrager hver med 1 andel, fordi de enkelte vejberettigede anses for at  

 benytte  

 veje i lige stort omfang.
 Samlet antal andele, i alt  

 331, hvilket giver en anslået pris pr. andel på 2.000 kr. incl. moms.
 Kommunens afgørelse blev  

 meddelt A ved brev af 16. januar  

 2002.  

 A  

 påklagede afgørelsen til Vejdirektoratet.
 Blåvandshuk Kommune sendte A  

 med brev af 26. marts 2002 kopi af akter i sagen, og med brev af 19. april  

 2002  

 sendte Blåvandshuk Kommune A kopi af breve fra andre lodsejere i sagen.
I brev af 26. juni 2002  

 meddelte Vejdirektoratet A at direktoratet fandt at Blåvandshuk Kommunes  

 afgørelse var lovlig.
I Vejdirektoratets brev af 26. juni 2002 var bl.a.  

 anført  

 følgende:
I henhold til  

 privatvejslovens § 16, stk. 2, træffer vejmyndigheden beslutning snarest  

 muligt  

 efter forhandlingens afslutning, og privatvejsloven forudsætter således, at  

 synspunkter, indsigelser eller ændringsforslag fremsættes ved selve vejsynet,  

 jf. lovens § 16, stk. 1, og stk. 2. Ved kendelse om istandsættelse af private  

 fællesveje på landet, hvor der som her afholdes vejsyn, kan vejsynet  

 ligestilles  

 med en partshøring.
Privatvejsloven stiller ikke krav om, at der efter  

 vejsynet  

 skal gives de vejberettigede en frist til at fremkomme med indsigelser eller  

 yderligere udtalelser.
Privatvejsloven forudsætter således, at synspunkter,  

 indsigelser eller ændringsforslag fremsættes ved selve vejsynet, jf. lovens §  

 16, stk. 1, og stk. 2.
 Med hensyn til  

 forvaltningslovens bestemmelser skal oplyses følgende:
Vedrørende kommunens  

 informations- og vejledningspligt i henhold til forvaltningslovens § 7 skal  

 det bemærkes, at kommunen ikke inden vejsynet har været i stand til at  

 besvare  

 spørgsmål om istandsættelsens art og størrelse, idet disse spørgsmål først  

 ville blive afgjort på vejsynet på grundlag af lodsejernes udtalelser ved  

 vejsynet.
Med hensyn til formålet med vejsynet har Vejdirektoratet noteret,  

 at  

 kommunen i brevet af 12. november 2001 med indvarsling til vejsynet har  

 angivet, at vejsynet afholdes med henblik på at løse det mangeårige  

 problem  

 med dårlig vedligeholdelse af den private fællesvej (V).
 På denne baggrund finder  

 Vejdirektoratet ikke, at der er sket tilsidesættelse af kommunens  

 informations-  

 og oplysningspligt efter forvaltningslovens § 7.
 Vedrørende aktindsigt skal  

 Vejdirektoratet oplyse følgende:
I henhold til  

 forvaltningslovens § 16, stk. 2, skal myndigheden snarest afgøre, om en  

 begæring  

 om aktindsigt kan imødekommes.
Er begæringen ikke imødekommet eller afslået  

 inden 10 dage efter, at begæringen er modtaget af myndigheden, skal denne  

 underrette  

 parten om grunden hertil samt om, hvornår afgørelsen kan forventes at  

 foreligge.
 Forvaltningslovens § 11, stk.  

 1, angiver, at såfremt en part under sagens behandling fremsætter begæring om  

 aktindsigt, og denne begæring efter loven imødekommes, udsættes sagens  

 afgørelse, indtil der er givet parten adgang til at gøre sig bekendt med  

 dokumenterne.
I henhold til  

 forvaltningslovens § 16, stk. 2, burde kommunen have besvaret Deres anmodning  

 om aktindsigt i brev af 25. november 2001 inden 10 dage.
Vejdirektoratet har  

 gjort kommunen opmærksom herpå i det i kopi vedlagte brev af dags dato.
 Henset til, at der på  

 tidspunktet for Deres anmodning om aktindsigt endnu ikke fandtes akter, der  

 vedrørte den nye sag, og henset til at hverken akterne vedrørende  

 den  

 gamle sag, som blev fremsendt med kommunens brev af 13. marts  

 2002, og som  

 De allerede måtte være bekendt med, eller eventuelle henvendelser til  

 kommunen fra grundejere med anmodning om vejsyn har haft nogen betydning for  

 kommunens afgørelse, finder Vejdirektoratet, at fejlen ikke kan begrunde en  

 tilsidesættelse af kommunens afgørelse som ulovlig.
 Af samme grunde finder  

 Vejdirektoratet, at forvaltningslovens § 11, stk. 1, ikke er anvendelig i  

 dette tilfælde.
 Med hensyn til partshøring  

 skal Vejdirektoratet oplyse følgende:
Forvaltningslovens § 19, stk.  

 1, angiver, at såfremt en part i en sag ikke kan antages at være bekendt med,  

 at myndigheden er i besiddelse af bestemte oplysninger vedrørende sagens  

 faktiske omstændigheder, må der ikke træffes afgørelse, før myndigheden har  

 gjort parten bekendt med oplysningerne og givet denne lejlighed til at  

 fremkomme med en udtalelse.
Det gælder dog kun, hvis oplysningerne er til  

 ugunst for den pågældende part og er af væsentlig betydning for sagens  

 afgørelse.
 Forvaltningslovens § 19, stk.  

 2, nr. 6, angiver, at bestemmelsen i stk. 1 ikke gælder, hvis der ved lov er  

 fastsat særlige bestemmelser, der sikrer parten adgang til at gøre sig  

 bekendt  

 med grundlaget for den påtænkte afgørelse og til at afgive en udtalelse til  

 sagen,  

 inden afgørelsen træffes.
 De særlige bestemmelser, som  

 der henvises til i forvaltningslovens § 19, stk. 2, nr. 6, findes i  

 privatvejslovens  

 § 16, stk. 1, hvorefter der ved vejsynet gives de fremmødte adgang til at  

 udtale sig, før afgørelse træffes, jf. ovenstående på side 5 vedrørende denne  

 bestemmelse.
 Bestemmelsen i  

 privatvejslovens § 16, stk. 1, giver endog en bedre beskyttelse af partens  

 interesser end forvaltningslovens regler i og med, at der ved et vejsyn er  

 sikret adgang til en mundtlig drøftelse.
 Kommunen har således ikke i  

 henhold til forvaltningslovens § 19, stk. 1, været forpligtet til at  

 partshøre  

 yderligere.
For så vidt angår Deres  

 anbringende om, at kommunens afslag på Deres anmodning om flytning af datoen  

 for vejsyn burde have været begrundet, skal det oplyses, at kommunens  

 beslutning om fastsættelse af dato for et vejsyn ikke er en afgørelse i  

 forvaltningslovens  

 forstand.
Det er en procesbeslutning.
En myndigheds  

 procesbeslutninger er, med mindre de afslutter sagsbehandlingen,  

 del-beslutninger under en verserende sag, som afsluttes med en  

 forvaltningsretlig afgørelse.
Procesbeslutninger er således ikke selvstændige  

 afgørelser i forvaltningslovens forstand, jf. pkt. 10 i Justitsministeriets  

 vejledning  

 af 1986 om forvaltningsloven, og kommunens afslag på Deres anmodning om  

 udsættelse af datoen for vejsynet er derfor ikke omfattet af kravet om  

 begrundelse i forvaltningslovens §  

 22. Med breve af 16. og 19. juli  

 2002 klagede A til mig over henholdsvis Vejdirektoratets og Blåvandshuk  

 Kommunes behandling af sagen.
I brev af 23. december 2002  

 anmodede jeg Vejdirektoratet om en udtalelse.
Jeg bad direktoratet om at  

 komme  

 ind på følgende:
 Hvorvidt privatvejslovens §  

 16, stk. 1, i alle henseender stiller parten bedre end forvaltningslovens §  

 19,  

 stk. 1, og således fortrænger forvaltningslovens § 19, stk. 1. Hvis  

 specialreglen i privatvejsloven ikke fortrænger forvaltningslovens § 19, stk.  

 1, men derimod suppleres af denne bestemmelse, bad jeg direktoratet om at  

 udtale sig om hvorvidt der var foretaget tilstrækkelig partshøring i sagen.
 Uddybe hvorfor  

 forvaltningslovens § 11, stk. 1, efter Vejdirektoratets opfattelse ikke  

 var anvendelig i sagen.
 Hvorvidt Blåvandshuk Kommune  

 havde pligt til at svare på As spørgsmål om hvad sagen drejede sig om.
 Hvorvidt Blåvandshuk Kommune  

 burde have ændret tidspunktet for afholdelse af vejsynet.
 Jeg anmodede endvidere  

 Vejdirektoratet om at direktoratet forinden afgivelse af udtalelse indhentede  

 en udtalelse fra Blåvandshuk Kommune om sagen.
 Den 16. april 2003 modtog jeg  

 fra Vejdirektoratet Blåvandshuk Kommunes brev af 12. februar 2003 samt  

 direktoratets brev af 15. april 2003.
 Blåvandshuk Kommune udtalte i  

 brevet af 12. februar 2003 bl.a. følgende:
 Spørgsmål 1:
Forvaltningslovens § 19  

 forudsætter, at der er akter/oplysninger i sagen, som myndigheden er i  

 besiddelse  

 af før vejsynet, som kan bruges til at træffe en beslutning i sagen, hvilket  

 vi  

 ikke er, da der først på eller efter vejsynet træffes beslutning om  

 løsningsmodellen,  

 jfr. privatvejsloven § 16, stk. 2. Kommunen vidste ikke før vejsynet om  

 løsningen blev en opretning af gruset, udlægning af en overfladebehandling,  

 udlægning af asfalt, en god idé fra en af de fremmødte eller en kombination  

 af  

 førnævnte muligheder.
Derfor kunne vi ikke før vejsynet fremsende noget til  

 parterne, kun af det gamle, som var irrelevant for beslutningen  

 på/efter  

 vejsynet.
 Da vejsynet er mundtlig (med  

 referent), opstår der hurtig en debat, nye ideer kan opstå, alle fremmødte  

 kan  

 komme med kommentar og nye indgangsvinkler.
Da alle parter var blevet  

 indkaldt og derved bekendt med afholdelsen af vejsynet, har de haft mulighed  

 for skriftligt at indsende en kommentar.
Hvilket nogle af parterne også har  

 gjort.
 Alle parter fik tilsendt  

 vejmyndighedens beslutning, som først forelå efter vejsynet, og alle har haft  

 ens klagemulighed.
 Derfor mener vi, at der er  

 foretaget tilstrækkelig partshøring i sagen.
 Spørgsmål 2:
(A) fremsatte begæring om  

 aktindsigt.
Den aktindsigt de bad om, var på de akter, der kunne have hjulpet  

 dem med at træffe en beslutning vedr. sagen.
Problemet var bare, at der på  

 det  

 tidspunkt kun fandtes den indkaldelse, som de havde fået vedrørende den  

 nye  

 sag.
Ved at fremsende de akter der vedrørte den gamle sag, mente  

 vi, at det  

 kunne give en forkert opfattelse af, hvad vejsynet den 5. december 2001  

 drejede  

 sig om.
Det mente vi pga. at den gamle sag var bygget op efter  

 proceduren i  

  

 afsnit III  

  

 i privatvejsloven, hvilken  

 var forskellig fra proceduren i  

  

 afsnit II  

  

 i privatvejsloven, som vi fulgte i den ny sag.
 De akter, som de søgte, kom  

 først senere  på selve dagen for vejsynet og efterfølgende (hvilket vi  

 mener  

 er i overensstemmelse med afsnit II i privatvejsloven, se svaret i spørgsmål  

 3).
 Derfor mente vi, at  

 forvaltningslovens § 11, stk. 1, ikke var anvendelig i sagen.
 Vi har erkendt, at vi ikke  

 har overholdt forvaltningslovens § 16, stk. 2 vedr. de 10 dages svarfrist,  

 hvilket vi selvfølgelig beklager meget.
 Sagens akter blev i marts  

 2002 fremsendt til (A).
 Spørgsmål 3:
I indkaldelsen til vejsynet  

 onsdag den 5. december 2001 stod der, at det drejede sig om den private  

 fællesvej (V), og at det drejede sig om at løse det mangeårige problem med  

 dårlig  

 vedligeholdelse af vejen.
Dvs. at det drejede sig om, hvordan vejen skulle  

 vedligeholdes fremover.
Det (A) ønskede svar på,  

 inden vejsynet, var en direkte løsningsmodel, hvor både materialevalg,  

 omfang,  

 pris m.v. var oplyst.
Hvilket vi sådan set godt kunne forstå.
 Problemet var bare, at  

 såfremt vi gjorde det, overtrådte kommunen loven (sådan opfattede vi og  

 opfatter stadig loven).
I privatvejslovens § 16 stk.  

 2 står der, at valg af løsningsmodel (altså det som (A) ønskede) først må  

 træffes  

  

 EFTER  

  

 vejsynet.
Hvilket også  

 skete, hvorefter beslutningen blev sendt ud til alle, der var indkaldt til  

 vejsynet.
Problemet var, at vejen lå og  

 stadig ligger på landet.
Derfor skulle  

  

 afsnit  

 II  

  

 i privatvejsloven bruges.
I afsnit II  

  

 skal  

  

 der afholdes et vejsyn (hvor man mødes på stedet) i henhold  

 til §§ 15-20.
 Det som gav problemet var, at  

 loven skelner mellem private fællesveje på landet (afsnit II,  

 hvor sagen  

 befandt og stadig befinder sig) og private fællesveje i byer og  

 bymæssige  

 områder (afsnit III).
Hvis sagen havde været under  

 private fællesveje i byer og bymæssige områder (afsnit III),  

  

 hvad den ikke var  

  

 , skulle en anden  

 procedure have været brugt, og her kunne § 59 stk. 2 have været brugt  

   

 det var den paragraf som (A) bl.a. henviste til.
Efter § 59 stk. 2 kan  

 vejmyndigheden  

 (kommunen) gøre enhver, som vil blive berørt af den påtænkte beslutning,  

 bekendt med indholdet af denne.  

  

 Denne  

 mulighed findes ikke i privatvejsloven afsnit II.
 Derfor mener vi, at vi har  

 givet (A) de oplysninger, som vi mente, vi måtte efter privatvejslovens  

 afsnit II.
 Spørgsmål 4:
 Indkaldelsen til vejsynet den  

 5. december 2001 blev mandag den 12. november 2001 udsendt til over 300  

 personer, og indkaldelsen var fremsendt til aviserne (B) og (C), aviserne  

 skulle offentliggøre indkaldelsen onsdag den 21. november 2001.
 Dette var sket for at  

 overholde privatvejsloven § 15, stk. 4, hvorefter der skal gives mindst 2  

 ugers varsel.
Vi modtog brevet fra (A)  

 fredag den 16. november 2001, hvori de ønskede vejsynet flyttet til f.eks. en  

 weekend.
På det tidspunkt, hvor vi modtog brevet fra (A), måtte man forvente,  

 at de, der var interesserede i vejsynet allerede havde foretaget nogle  

 tiltag.  

 Såfremt tidspunktet for vejsynet blev flyttet, skulle disse personer til at  

 lave ændringer i deres tiltag.
Når man indkalder over 300  

 personer til vejsyn er det sjældent, at alle møder op.
Ved flytning af datoen  

 for vejsynet var der mulighed for, at nogle af de andre indkaldte, ikke kunne  

 denne dag.
 Vi ændrer meget sjældent et  

 fastlagt møde af denne art; så kun mange henvendelser vedrørende ændring af  

 tidspunktet ville gøre, at vi ville  

  

 overveje  

  

 dette.
Vi har erfaret fra tidligere  

 møder af denne art, at deltagerne normalt ønsker dem holdt på hverdage og  

 ikke  

 i en weekend. Vejdirektoratet udtalte i  

 brevet af 15. april 2003 bl.a. følgende:
   

  

 1.
 Ifølge ordlyden i  

 privatvejslovens § 16, stk. 1, gives der ved vejsynet de fremmødte adgang til  

 at udtale sig.
I bemærkninger til den  

 tidligere § 15, stk. 3, i lov nr. 288 af 7. juni 1972 (nu § 16, stk. 1,), jf.  

 Folketingstidende 1971-72, tillæg A, spalte 365, angives bl.a.: Ved  

 stk. 3,  

 foreslås reglerne om indvarslinger til vejsynet (åstedsforretningen)  

 moderniseret og bragt bedre i overensstemmelse med den nugældende opfattelse  

 af  

 det berettigede i, at den, der berøres af offentlige myndigheders afgørelser,  

 bør have lejlighed til at sætte sig ind i foreliggende forslag og gøre sine  

 interesser gældende, inden endelig beslutning træffes. Formålet med bestemmelsen om  

 vejsyn er således  udover at sikre vejmyndigheden det fornødne grundlag  

 for at  

 træffe en rigtig afgørelse  også at sikre, at parterne bliver gjort  

 bekendt  

 med vejmyndighedens beslutningsgrundlag og får lejlighed til at udtale sig  

 herom, forinden afgørelse træffes.
På denne baggrund er det  

 Vejdirektoratets opfattelse, at et vejsyn i henhold til privatvejslovens §  

 16,  

 stk. 1, som udgangspunkt må antages at stille parterne mindst lige så godt og  

 ofte bedre end forvaltningslovens bestemmelser om partshøring, m.v., både i  

 relation  

 til at blive bekendt med beslutningsgrundlaget og til at få lejlighed til at  

 udtale sig.
Parterne har lejlighed til selv at komme med oplysninger og til  

 på  

 stedet at kommentere både kommunens og andre parters oplysninger, hvilket  

 ofte vil være en fordel frem for en skriftlig høring.
At mødeformen som  

 udgangspunkt må antages at stille en part bedre end en skriftlig behandling  

 bekræftes  

 efter Vejdirektoratets opfattelse af, at mødeformen anvendes inden for  

 retsplejen  

 og i andre relationer, hvor en afgørelse må antages at have særlige  

 indgribende  

 betydning, så som ekspropriation, taksation, m.v.
Det forhold, at en part ikke  

 møder eller lader sig repræsentere ved vejsynet, kan normalt ikke føre til,  

 at den pågældende efterfølgende har krav på at få de oplysninger, m.v., som  

 den pågældende kunne have fået ved at møde eller lade sig repræsentere ved  

 mødet.
Kun hvis der ved vejsynet fremkommer oplysninger af  

 faktisk karakter,  

 som den pågældende ikke kunne forvente ville fremkomme, og som får en særlig  

 betydning for afgørelsen i relation til den pågældende, f.eks. i form af  

 særlig  

 stor vedligeholdelsespligt, vil der  uanset den manglende  

 tilstedeværelse   

 være grundlag for en særlig partshøring efter forvaltningslovens § 19. Dette  

 ses ikke at være tilfældet i den foreliggende sag.
 2.
 I Vejdirektoratets brev af  

 26. juni til (A) er det anført, at forvaltningslovens § 11, stk. 1, ikke er  

 anvendelig, idet der på tidspunktet (25. november 2001) for klagerens  

 anmodning  

 om aktindsigt endnu ikke fandtes akter, der vedrørte den nye sag,  

 og idet  

 klagerne måtte anses allerede at være bekendt med de foreliggende akter  

 vedrørende den gamle sag.
Vejdirektoratet må medgive,  

 at udtalelsen er ukorrekt formuleret.
Bestemmelsen i lovens § 11, stk. 1 er  

 principielt anvendelig.
 Ifølge forvaltningslovens §  

 11, stk. 1, udsættes en sags afgørelse, indtil der er givet parten adgang til  

 at gøre sig bekendt med dokumenterne, såfremt en part under en sags  

 behandling  

 fremsætter begæring om aktindsigt, og denne begæring efter loven skal  

 imødekommes.
 Blåvandshuk Kommune burde   

 som det også fremgår af Vejdirektoratets afgørelse  efter  

 Vejdirektoratets  

 opfattelse inden for 10 dage efter modtagelsen have besvaret anmodningen om  

 aktindsigt.
 Ifølge bestemmelsens ordlyd  

 er det en betingelse, at en begæring om aktindsigt efter loven skal  

 imødekommes.
 Da der ifølge det oplyste ved  

 modtagelsen af anmodningen ikke fandtes andre sagsakter på den nye del af  

 sagen, end indkaldelsen til vejsynet, som klagerne allerede havde modtaget,  

 og  

 da sagsakterne på den gamle del af sagen allerede under det tidligere  

 sagsforløb var fremsendt til klagerne, burde kommunen i svaret have oplyst  

 dette.
 3.
 I henhold til  

 forvaltningslovens § 7, stk. 1, skal en forvaltningsmyndighed i fornødent  

 omfang  

 yde vejledning og bistand til personer, der retter henvendelse om spørgsmål  

 inden  

 for myndighedens sagsområde.
 Spørgsmålet om, i hvilket  

 omfang det i sagen har været fornødent at besvare klagerens spørgsmål og i  

 givet fald på hvilken måde, beror på kommunens skøn.
 Vejdirektoratet har forstået  

 kommunens manglende besvarelse således, at kommunen har skønnet, at der var  

 tale om en chikanehenvendelse, hvor klagerne, jf. kommunens brev  

 af 8.  

 august 2001 til sagens parter, herunder klagerne, vidste eller burde vide,  

 hvad sagen drejede sig om, og at det derfor ikke var fornødent at svare.
 Dette skøn kan  

 Vejdirektoratet ikke tage stilling til, jf. privatvejslovens § 7, stk. 1,  

 hvorefter Vejdirektoratets kompetence som klagemyndighed er begrænset til  

 retlige spørgsmål.
 4.
Ifølge privatvejslovens § 15,  

 stk. 4, skal indkaldelse til vejsyn foretages af vejmyndigheden med mindst to  

 ugers varsel ved offentlig kundgørelse i stedlige blade efter vejmyndighedens  

 bestemmelse.
Med samme varsel indkaldes så vidt muligt enhver, der er  

 vejberettiget til vejen, eller som i henhold til særlig overenskomst eller  

 anden bestemmelse skønnes at kunne inddrages under istandsættelses- og  

 vedligeholdelsespligten.
 Privatvejsloven indeholder  

 ikke bestemmelser, der giver grundejerne ret til at kræve vejsyn afholdt på  

 bestemte ugedage eller tidspunkter.
 Det er således i henhold til  

 privatvejsloven op til kommunen at fastlægge tidspunktet for et vejsyn.
 Det bemærkes i den  

 forbindelse, at Vejdirektoratet ikke finder grundlag for at antage, at  

 kommunen  

 ved fastsættelsen af tidspunktet har varetaget usaglige hensyn.
 Vejdirektoratet har noteret  

 sig, at kommunen har indkaldt klagerne til vejsynet den 5. december i brev af  

 12. november 2001, dvs. med tre og ikke kun med de foreskrevne to ugers  

 varsel.
Efter Vejdirektoratets  

 opfattelse er det både lovligt og rimeligt, at kommunen vælger at holde  

 vejsyn  

 inden for administrationens normale arbejdstid.
Der er ikke i loven eller  

 dens  

 forarbejder holdepunkter for at antage, at kommunen ved sin administration af  

 bestemmelserne skulle være forpligtet til at pålægge administrationen  

 overarbejde og betale herfor.
 Kommunen har således efter  

 Vejdirektoratets opfattelse ikke været forpligtet til at imødekomme klagernes  

 ønske om at ændre tidspunktet for vejsynet.
 Det bemærkes også i denne  

 forbindelse, at Vejdirektoratet som klagemyndighed i henhold til  

 privatvejslovens  

 § 7, stk. 1, alene kan tage stilling til retlige spørgsmål.
For god ordens skyld skal det  

 oplyses, at det af bemærkningerne til den tidligere § 15, stk. 3 i lov nr.  

 288  

 af 7. juni 1972 (nu § 15, stk. 4,), jf.
Folketingstidende 1971-72, tillæg A,  

 spalte 365, fremgår, at bestemmelsen om indkaldelse til vejsyn med mindst to  

 ugers varsel netop blev indført af hensyn til grundejere, der ikke har fast  

 bopæl ved vejen, f.eks. sommerhusejere.
Ifølge den om indkaldelse til  

 vejsyn tidligere gældende bestemmelse, § 2 i lov af 14. april 1865 om  

 istandsættelsen og vedligeholdelsen af private veje, til hvis afbenyttelse  

 flere er udelukkende berettigede, kunne indkaldelse ske med to dages  

 varsel  

 ved brev til grundejerne og otte dages varsel for den offentlige  

 bekendtgørelse. A kommenterede i brev af 14.  

 maj 2003 Blåvandshuk Kommunes og Vejdirektoratets udtalelser, og på baggrund  

 af As brev af 14. maj 2003 fremkom Blåvandshuk Kommune i brev af 5.  

 juni 2003  

 med yderligere bemærkninger til sagen.
Ombudsmandens udtalelse 1. Partshøring Inden Blåvandshuk Kommune traf afgørelse den 19. december 2001, sendte  

 kommunen de vejberettigede en indkaldelse til vejsyn den 5. december 2001 og  

 indrykkede indkaldelsen i avisen (B), og under vejsynet fik alle fremmødte  

 adgang til at udtale sig.
Kommunen gik frem efter bestemmelserne i afsnit II,  

 kapitel 6, §§ 15-17, i privatvejsloven (lovbekendtgørelse nr. 670 af 19.  

 august 1999 om private fællesveje som ændret senest ved lov nr. 172 af 19.  

 marts 2001). Bestemmelserne har følgende ordlyd:
Afsnit II Private fællesveje på landet Kapitel 6 Istandsættelse og vedligeholdelse Vejsyn § 15.  

  

 Såfremt en vejberettiget gør gældende, at vejen ikke holdes i en stand, der  

 er god og forsvarlig i forhold til færdslens art og omfang, og at  

 eksisterende bestemmelser om vejens vedligeholdelse m.v. er utilstrækkelige  

 til dette formål, kan den vejberettigede forlange, at vejmyndigheden afholder  

 vejsyn.
Såfremt der inden for de sidste 24 måneder er truffet beslutning om  

 vejens vedligeholdelse m.v., kan der dog ikke kræves nyt vejsyn.
 Stk. 2.  

  

 Vejmyndigheden er til enhver tid berettiget til at afholde vejsyn.
Stk. 3.  

  

 Såfremt en vejberettiget alene gør gældende, at  

 tidligere fastsatte bestemmelser om fordeling af arbejdet mellem de  

 vejberettigede efter brug af vejen, jf. § 17, skal ændres, kan  

 vejmyndigheden  

 tage stilling til spørgsmålet uden afholdelse af vejsyn.
Finder  

 vejmyndigheden,  

 at den fastsatte fordeling skal ændres, udarbejdes forslag til en ny  

 fordeling  

 af fremtidige arbejder på vejen.
Enhver, der berøres af vejmyndighedens  

 forslag, skal have meddelelse om dette.
I meddelelsen fastsættes en frist på  

 mindst 3 uger til over for vejmyndigheden at fremsætte indsigelser og  

 ændringsforslag.  

 Endelig beslutning kan først træffes efter fristens udløb.
Meddelelse om den  

 endelige beslutning sendes til de berørte grundejere.
Stk. 4.  

  

 Indkaldelse til vejsyn foretages af vejmyndigheden med  

 mindst 2 ugers varsel ved offentlig kundgørelse i stedlige blade efter  

 vejmyndighedens bestemmelse.
Med samme varsel indkaldes så vidt muligt  

 enhver,  

 der er vejberettiget til vejen, eller som i henhold til særlig overenskomst  

 eller  

 anden bestemmelse skønnes at kunne inddrages under istandsættelses- og  

 vedligeholdelsespligten.
Istandsættelsens eller vedligeholdelsens omfang § 16.  

  

 Ved vejsynet gives der de fremmødte adgang til at  

 udtale sig.
Over det ved vejsynet passerede føres en protokol.
 Stk. 2.  

  

 Snarest muligt efter forhandlingens afslutning  

 træffer vejmyndigheden beslutning, jf. dog §§ 19 og 20. Beslutningen  

 kundgøres som nævnt i § 15, stk. 4, og meddeles samtidig så vidt  

 muligt  

 til enhver, der bliver berørt af beslutningen.
Stk. 3.  

  

 Hvis der konstateres mangler ved vejen, skal  

 beslutningen indeholde bestemmelser om, i hvilket omfang og på  

 hvilken måde manglerne skal udbedres, hvorvidt vejen skal  

 istandsættes, således at der sker en forbedring af denne, hvorledes vejen fremtidig  

 skal vedligeholdes, hvem der skal udføre den  

 påbudte istandsættelse eller vedligeholdelse, hvilken andel hver enkelt skal  

 lade udføre, og hvornår arbejdet skal være afsluttet, fordeling af udgifterne ved  

 vejsynet, et skøn over omkostningerne  

 ved vejarbejdet, såfremt vejmyndigheden påtager sig udførelsen af arbejdet.
Fordelingen af arbejdet § 17.  

  

 Såfremt der ikke foreligger særlige overenskomster eller  

 andre bestemmelser om fordelingen af de efter § 16, stk. 3, påbudte  

 arbejder, skal disse fordeles mellem de vejberettigede i forhold til deres  

 brug  

 af vejen. Sagen rejser spørgsmål om  

 hvorvidt kommunen skulle have fulgt reglerne om partshøring i  

 forvaltningsloven  

 (lov nr. 571 af 19. december 1985 som ændret senest ved lov nr. 382 af 6.  

 juni  

 2002). Disse regler skulle kun anvendes hvis De og de øvrige vejberettigede  

 kan  

 betragtes som parter i sagen i forvaltningslovens forstand.
Jeg har tidligere  

 udtalt mig om et tilsvarende spørgsmål i en anden sag hvor en kommune havde  

 truffet afgørelse om istandsættelse og vedligeholdelse af en privat  

 fællesvej.  

 Sagen er gengivet i Folketingets Ombudsmands beretning for 1999, s. 457ff*.  

 Afgørelsen  

 i den sag blev ganske vist truffet efter andre regler i privatvejsloven end  

 dem som er anvendt i den foreliggende sag, nemlig afsnit III, kapitel 10, om  

 istandsættelse og vedligeholdelse af private fællesveje i byer og bymæssige  

 områder, men det har ikke betydning for bedømmelsen af spørgsmålet om hvem  

 der  

 er parter i sagen.
I den sag udtalte jeg vedrørende spørgsmålet om  

 partsstatus  

 følgende:
 Det er af afgørende  

 betydning for Deres og de andre berørte lodsejeres rettigheder under sagen om  

 De og de andre lodsejere kan betragtes som parter i forvaltningslovens  

 forstand  

 i forbindelse med (K) Kommunes afgørelse om istandsættelse af vejene.
Forvaltningsloven indeholder  

 ikke nogen definition af hvem der skal anses for part i en sag hvor der er  

 eller vil blive truffet afgørelse af en forvaltningsmyndighed.
Det er dog  

 almindeligt antaget i den juridiske litteratur med støtte i forarbejderne til  

 forvaltningsloven (Folketingstidende 1985-86, tillæg A, sp. 133-135) at  

 lovens  

 partsbegreb omfatter ansøgere, klagere og andre der har en væsentlig og  

 individuel  

 interesse i sagens udfald.
Partsbegrebet omfatter således typisk den eller  

 dem  

 til hvem den afgørelse der træffes, vil blive stilet, men også andre fysiske  

 eller juridiske personer kan have stilling som part i sagen.
Det at interessen skal være  

 individuel, gør at man i almindelighed ikke kan have partsbeføjelser i  

 forhold  

 til generelle forskrifter eller foranstaltninger af almindelig karakter.
Det  

 er på den baggrund bl.a. antaget at de berørte i almindelighed ikke har  

 partsstatus i relation til en kommunal spildevandsplan, jf. det ovenfor  

 anførte  

 sted i forarbejderne til forvaltningsloven og John Vogter, Forvaltningsloven  

 med kommentarer (1992), s. 60.
Heller ikke i relation til  

 beslutninger der på ensartet måde gør indgreb i en større personkreds  

 interesser,  

 kan det antages at medlemmer af denne personkreds eller sammenslutninger af  

 disse uden videre har partsstatus, jf. bl.a.
John Vogter, Forvaltningsloven  

 med kommentarer (1992), s. 46, Carl Aage Nørgaard mfl., Forvaltningsret,  

 Sagsbehandling, 4. udgave (1995), s. 158, og den sag der er refereret i  

 Folketingets Ombudsmands beretning for året 1979, s. 288*. Dette gælder bl.a.  

 ofte i relation til plansager og miljøsager.
Grundlaget for afgørelserne i  

 den foreliggende sag er af en vis generel karakter idet kommunen traf  

 beslutning om at vejene skulle istandsættes og vedligeholdes som et samlet  

 arbejde, og således at udgifterne ved arbejderne skulle fordeles mellem  

 samtlige grundejere under ét, jf. privatvejslovens § 57, stk. 4. Udgifterne  

 blev endvidere fordelt med lige store beløb pr. parcel.
Kommunens beslutning  

 kan for så vidt siges på ensartet måde at berøre de enkelte grundejere i  

 området.
På den anden side angår sagen et mindre antal grundejere (35),  

 afgørelsen er blevet meddelt individuelt til hver enkelt grundejer, og der er  

 ikke tale om en ubestemt kreds af adressater.
På den baggrund er sagen efter  

 min opfattelse af en så afgrænset karakter og er i forhold til grundejerne så  

 specifik at de enkelte grundejere må anses for parter i forvaltningslovens  

 forstand.
De og de andre berørte  

 grundejere har således de rettigheder efter forvaltningsloven som normalt  

 tilkommer parter i forbindelse med en afgørelsessag hos en  

 forvaltningsmyndighed. Også den foreliggende sag er  

 efter min opfattelse af en så afgrænset karakter og er i forhold til de  

 vejberettigede så specifik at de enkelte vejberettigede må anses for parter i  

 forvaltningslovens forstand.
Der er ganske vist tale om et væsentligt større  

 antal parter  så vidt jeg forstår, drejer det sig om 295 i den  

 foreliggende  

 sag mod 35 i den ovennævnte sag  men også i den foreliggende sag er  

 hver  

 enkelt part blevet særskilt indvarslet til vejsynet og har siden fået  

 tilsendt  

 afgørelsen, og der er heller ikke i denne sag tale om en ubestemt kreds af  

 adressater.
De og de øvrige vejberettigede havde således de rettigheder efter  

 forvaltningsloven som tilkommer parter i forbindelse med en afgørelsessag hos  

 en forvaltningsmyndighed.
 I henhold til  

 forvaltningslovens § 19 gælder der under visse omstændigheder en pligt for  

 forvaltningsmyndigheder til, inden der træffes afgørelse, at gennemføre en  

 partshøring. § 19, stk. 1, og stk. 2, nr. 6, har følgende ordlyd:
  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten bekendt med oplysningerne og givet denne lejlighed til at fremkomme  

 med  

 en udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis der ved lov er fastsat  

 særlige bestemmelser, der sikrer parten adgang til at gøre sig bekendt med  

 grundlaget for den påtænkte afgørelse og til at afgive en udtalelse til  

 sagen,  

 inden afgørelsen træffes. Som det fremgår, kan  

 partshøring undlades i tilfælde hvor der ved lov er fastsat særlige  

 bestemmelser  

 om partens adgang til at varetage sine interesser i forbindelse med  

 sagsbehandlingen, jf. forvaltningsloven § 19, stk. 2, nr. 6. Ikke enhver  

 særlig partshøringsregel kan fortrænge den almindelige regel i  

 forvaltningslovens § 19, stk. 1. En fortrængning forudsætter at den særlige  

 regel tillægger parten mindst de samme beføjelser som fremgår af  

 forvaltningslovens  

 § 19. Der henvises til Steen Rønsholdt, Forvaltningsret; retssikkerhed,  

 proces, sagsbehandling (2001), s. 410.
Blåvandshuk Kommune har i  

 udtalelsen af 12. februar 2003 bl.a. anført at forvaltningslovens § 19  

 forudsætter at der er akter/oplysninger i sagen som myndigheden er i  

 besiddelse af før vejsynet, og som kan bruges til at træffe en beslutning i  

 sagen.  

 Denne forudsætning var ikke opfyldt da der først på eller efter vejsynet  

 træffes beslutning om løsningsmodellen.
Derfor kunne kommunen ikke før  

 vejsynet  

 fremsende noget til parterne, bortset fra dokumenter fra den gamle sag som  

 var irrelevant for beslutningen.
Desuden har Blåvandshuk Kommune henvist til  

 at alle parter var blevet indkaldt til og derfor bekendt med afholdelsen af  

 vejsynet, og at de havde haft mulighed for skriftligt at indsende en  

 kommentar  

 hvilket nogle af dem også havde gjort.
Derfor er det kommunens opfattelse at  

 der er foretaget tilstrækkelig partshøring i sagen.
Vejdirektoratet har i  

 afgørelsen af 26. juni 2002 bl.a. anført at bestemmelsen i privatvejslovens §  

 16, stk. 1, giver endog en bedre beskyttelse af partens interesser end  

 forvaltningslovens  

 regler i og med at der ved et vejsyn er sikret adgang til en mundtlig  

 drøftelse.
Kommunen har således efter direktoratets opfattelse ikke i henhold  

 til forvaltningslovens § 19, stk. 1, været forpligtet til at partshøre  

 yderligere.
I udtalelsen af 15. april 2003 til mig har direktoratet anført at  

 privatvejslovens § 16, stk. 1, sikrer at parten gøres bekendt med  

 vejmyndighedens beslutningsgrundlag.
I den forbindelse har direktoratet  

 henvist  

 til bemærkninger til den tidligere § 15, stk. 3, i lov nr. 288 af 7.  

 juni 1972  

 (nu § 16, stk. 1,).
 Bestemmelsen i § 15, stk. 3,  

 i lov nr. 288 af 7. juni 1972 om private fællesveje svarer ikke som anført af  

 Vejdirektoratet til § 16, stk. 1, i den nugældende lov, men til § 15, stk. 4.  

 Bestemmelsen i § 16, stk. 1, har stået uændret siden lovens vedtagelse i  

 1972.  

 I det lovforslag som dannede grundlag for loven (Folketingstidende 1971-72,  

 tillæg A, sp.  

 365f  

 ),  

 var der bl.a. anført følgende om de to bestemmelser:
Ved  

  

 stk. 3  

  

 foreslås reglerne om indvarslinger til vejsynet  

 (åstedsforretningen) moderniseret og bragt bedre i overensstemmelse med den  

 nugældende opfattelse af det berettigede i, at den, der berøres af offentlige  

 myndigheders afgørelser, bør have lejlighed til at sætte sig ind i  

 foreliggende  

 forslag og gøre sine interesser gældende, inden endelig beslutning træffes.  

 Medens § 2 i 1865-loven overlader det til klageren selv at foretage den  

 fornødne indvarsling af de færdselsberettigede, foreslås det nu, at kommunen  

 skal foretage indvarslingen, hvilket skønnes mere stemmende med nutidige  

 forhold.
Indvarslingen skal efter forslaget som hidtil ske dels ved offentlig  

 kundgørelse, dels ved særskilt indvarsling af de enkelte færdselsberettigede.  

 Indvarslingen foreslås foretaget ved anbefalet brev, og indvarslingsfristen  

 foreslås forlænget fra 2 dage til 2 uger, hvilket navnlig har betydning ved  

 indvarsling af lodsejere, der ikke har bopæl ved den pågældende private  

 fællesvej (f.eks. sommerhusejere). Da vejtilsynsmyndigheden kan inddrage  

 andre  

 end de færdselsberettigede under vejsynet, foreslås indvarsling ved anbefalet  

 brev foretaget ikke alene over for de færdselsberettigede, men over for  

 enhver, der af vejtilsynsmyndigheden agtes inddraget under vedligeholdelses-  

 eller istandsættelsespligten.
 Til § 16:  

  

 (udkast § 12, stk. 1 og § 13, stk. 1 og 3).
Om fremgangsmåden ved selve  

 vejsynet har man alene fundet det nødvendigt at angive, at der skal gives de  

 fremmødte lejlighed til at udtale sig samt at der skal føres en protokol over  

 det passerede. Som det fremgår, er det i  

 disse lovbemærkninger anført at den der berøres af vejmyndighedens forslag,  

 bør have lejlighed til at sætte sig ind i det foreliggende forslag og gøre  

 sine interesser gældende inden endelig beslutning træffes.
Desuden er det  

 anført at der ved vejsynet skal gives de fremmødte lejlighed til at udtale  

 sig,  

 samt at der skal føres en protokol over det passerede.
Derimod er spørgsmålet  

 om hvorvidt der skal gives de fremmødte lejlighed til at gøre sig bekendt med  

 vejmyndighedens beslutningsgrundlag, ikke omtalt i lovbemærkningerne.
Jeg er enig med  

 Vejdirektoratet i at den adgang som parterne har til på stedet at komme med  

 oplysninger  

 og kommentere både kommunens og andres oplysninger, ofte vil være en fordel  

 for  

 parterne frem for en skriftlig høring.
Dette er imidlertid ikke  

 tilstrækkeligt  

 til at antage at reglerne om vejsyn har fortrængt forvaltningslovens regler  

 om  

 partshøring.
Et væsentligt formål med reglerne om partshøring er at sikre at  

 parten får lejlighed til at gøre sig bekendt med og kommentere det faktiske  

 afgørelsesgrundlag inden sagen afgøres.
Mens privatvejsloven sikrer sagens  

 parter adgang til at kommentere en sag om istandsættelse af en privat  

 fællesvej  

 som behandles efter lovens afsnit II, er der hverken efter lovens ordlyd  

 eller  

 efter lovbemærkningerne givet parterne lejlighed til at gøre sig bekendt med  

 det faktiske afgørelsesgrundlag.
På dette punkt er parten således ikke  

 tillagt de samme beføjelser efter privatvejsloven som efter  

 forvaltningsloven,  

 og derfor kan det ikke antages at privatvejslovens regler om vejsyn har  

 fortrængt  

 forvaltningslovens regler om partshøring.
Reglerne om vejsyn gælder derfor  

 kun  

 som et supplement til reglerne om partshøring.
 Hverken i forvaltningsloven  

 eller privatvejsloven er der taget stilling til hvilken fremgangsmåde en  

 kommune skal anvende for at sikre at både reglerne om partshøring og reglerne  

 om vejsyn bliver overholdt, og i praksis er det antagelig muligt at følge  

 forskellige fremgangsmåder for at opfylde disse krav.
I en sag som den foreliggende  

 er der f.eks. mulighed for  i sammenhæng med at der afholdes vejsyn  

 efter  

 privatvejslovens bestemmelser  at gennemføre en partshøring ved at de  

 oplysninger som er omfattet af bestemmelsen i forvaltningslovens § 19, stk.  

 1,  

 meddeles parterne i indkaldelsen til vejsynet som udsendes af kommunen.
I den  

 forbindelse kan kommunen fastsætte en frist for afgivelse af eventuelle  

 partshøringssvar som gør det muligt for kommunen at overholde bestemmelsen i  

 privatvejslovens § 16, stk. 2, hvorefter vejmyndigheden snarest muligt efter  

 afholdelsen  

 af vejsyn skal træffe afgørelse i sagen.
 Brevet af 12. november 2001  

 indeholdt en henvisning til et mangeårigt problem med dårlig vedligeholdelse  

 af  

 vejen, men herudover indeholdt brevet ikke oplysninger om vejens tilstand.  

 Jeg  

 går dog ud fra at kommunen på det tidspunkt hvor brevet blev sendt ud, havde  

 mere detaljerede oplysninger om problemet med den dårlige vedligeholdelse end  

 dem som fremgår af dette brev, bl.a. fordi vejsynet ikke blev afholdt på  

 initiativ af en af de vejberettigede, men på kommunens eget initiativ, og  

 fordi  

 der allerede tidligere havde været en sag om vedligeholdelse af vejen efter  

 privatvejslovens  

 afsnit III.
På vejsynet fik sagens parter  

 lejlighed til at fremsætte en udtalelse om sagen, men der er ikke oplysninger  

 om at kommunen fremlagde oplysninger om det faktiske afgørelsesgrundlag i  

 sagen.
Da kommunen ikke kunne udelukke at de mere detaljerede oplysninger om  

 vejens tilstand, som jeg går ud fra at kommunen var i besiddelse af, var til  

 ugunst for i hvert fald nogle af sagens parter, burde den have gjort dem  

 bekendt med disse oplysninger med henblik på at de kunne indgå i grundlaget  

 for parternes udtalelse.
Det er således min opfattelse at Blåvandshuk Kommune  

 ikke har foretaget tilstrækkelig partshøring.
Endvidere er det min opfattelse  

 at Vejdirektoratet burde have påtalt dette over for Blåvandshuk Kommune i  

 forbindelse med direktoratets behandling af Deres klage over kommunens  

 afgørelse.
2. Udsættelse af sagen De har klaget over at  

 Vejdirektoratet ikke finder at forvaltningslovens § 11 er anvendelig i sagen.
 Det fremgår at De i et brev  

 af 25. november 2001 anmodede kommunen om aktindsigt i sagen, og at kommunen  

 traf afgørelse om vedligeholdelse af vejen den 19. december 2001 og sendte  

 Dem  

 kopi af akter i sagen med breve af 26. marts og 19. april 2002.
Blåvandshuk Kommune har i  

 brev af 12. februar 2003 oplyst at Deres anmodning om aktindsigt angik de  

 akter der kunne have hjulpet Dem med at træffe en beslutning vedrørende  

 sagen.  

 På det tidspunkt hvor De anmodede om aktindsigt, indeholdt den aktuelle sag  

 om  

 vedligeholdelse af (V)-vej imidlertid kun den indkaldelse som De og de øvrige  

 vejberettigede havde fået tilsendt, og det var kommunens opfattelse at den  

 ved  

 at fremsende de akter der vedrørte den gamle sag om vedligeholdelse af vejen,  

 kunne give Dem en forkert opfattelse af hvad vejsynet den 5. december 2001  

 drejede sig om.
Dette hang sammen med at den gamle sag var bygget op efter  

 proceduren i afsnit III i privatvejsloven, mens kommunen i den aktuelle sag  

 fulgte proceduren i lovens afsnit  

 II.  

 Kommunen har videre oplyst at de akter som De søgte, først kom senere   

 på  

 selve dagen for vejsynet og efterfølgende.
På den baggrund er det kommunens  

 opfattelse at bestemmelsen i forvaltningslovens § 11, stk. 1, ikke var  

 anvendelig  

 i sagen.
Vejdirektoratet har i  

 afgørelsen af 26. juni 2002 anført at bestemmelsen i forvaltningslovens § 11,  

 stk. 1, ikke var anvendelig i dette tilfælde.
I udtalelsen til mig i brev af  

 15. april 2003 har direktoratet dog anført at direktoratet må medgive at  

 denne  

 udtalelse er ukorrekt formuleret, og at bestemmelsen i lovens § 11, stk. 1,  

 principielt er anvendelig.
Direktoratet har videre peget på at det ifølge  

 bestemmelsens ordlyd er en betingelse for at anvende bestemmelsen at en  

 begæring om aktindsigt efter loven skal imødekommes.
Direktoratet har desuden  

 anført at der ifølge det oplyste ved modtagelsen af anmodningen ikke fandtes  

 andre sagsakter på den nye del af sagen end indkaldelsen til vejsynet, som De  

 allerede havde modtaget, og at sagsakterne på den gamle del af sagen allerede  

 under det tidligere sagsforløb var fremsendt til Dem.
Dette burde kommunen  

 efter direktoratets opfattelse have oplyst i svaret til Dem, og svaret burde  

 have været sendt inden ti dage efter modtagelsen af Deres anmodning om  

 aktindsigt.
Blåvandshuk Kommunes  

 bedømmelse af Deres anmodning om aktindsigt bygger på den opfattelse at der  

 forelå to sager, én om istandsættelse af vejen efter reglerne i  

 privatvejslovens  

 afsnit III og én sag om istandsættelse af vejen efter reglerne i lovens  

 afsnit  

 II.
Derimod synes Vejdirektoratet at gå ud fra at der kun forelå én sag om  

 vedligeholdelse af vejen, og at denne sag bestod af en gammel del og en ny  

 del.
Spørgsmålet om hvorvidt der  

 forelå én eller to sager, har betydning for hvilke sagsakter der var omfattet  

 af Deres anmodning om aktindsigt.
Hvis det må antages at der forelå to sager,  

 og at Deres anmodning om aktindsigt kun omfattede den ene af disse sager, var  

 der færre sagsakter som var omfattet af anmodningen om aktindsigt end hvis  

 der  

 kun forelå én sag.
Mens Blåvandshuk Kommune og  

 Vejdirektoratet synes at have forskellig opfattelse af om der forelå én eller  

 to sager angående vedligeholdelsen af vejen, giver begge myndigheder udtryk  

 for at De tidligere havde fået tilsendt alle akter i den sag som De søgte  

 aktindsigt i.
Blåvandshuk Kommune anfører at den aktuelle sag om  

 vedligeholdelse af (V)-vej kun indeholdt den indkaldelse som De og de øvrige  

 vejberettigede havde fået tilsendt, mens Vejdirektoratet anfører at der  

 ifølge  

 det oplyste ved modtagelsen af Deres anmodning om aktindsigt ikke fandtes  

 andre  

 sagsakter på den nye del af sagen end indkaldelsen til vejsynet som De  

 allerede  

 havde modtaget, og at sagsakterne på den gamle del af sagen allerede under  

 det  

 tidligere sagsforløb var blevet fremsendt til Dem.
 Jeg har ikke ment at der var  

 tilstrækkelig anledning til at jeg tager stilling til om der i dette tilfælde  

 var tale om én eller to sager om vedligeholdelse af vejen, da det ikke får  

 betydning for bedømmelsen af om Blåvandshuk Kommune har overholdt  

 bestemmelsen  

 i forvaltningslovens § 11.
 Forvaltningslovens §§ 11 og  

 16 har følgende ordlyd:
   

  

 § 11.  

  

 Fremsætter en part under sagens behandling begæring om  

 aktindsigt, og denne begæring efter loven skal imødekommes, udsættes sagens  

 afgørelse, indtil der er givet parten adgang til at gøre sig bekendt med  

 dokumenterne.
 Stk. 2.  

  

 Bestemmelsen i stk. 1 gælder dog ikke, hvis udsættelse vil  

 medføre overskridelse af en lovbestemt frist for sagens afgørelse, eller hvis  

 partens interesse i, at sagens afgørelse udsættes, findes at burde vige for  

 væsentlige hensyn til offentlige eller private interesser, der taler imod en  

 sådan udsættelse.
 § 16.  

  

 Afgørelsen af, om og i hvilken form en begæring om aktindsigt  

 skal imødekommes, træffes af den myndighed, der i øvrigt har afgørelsen af  

 den  

 pågældende sag.
 Stk. 2.  

  

 Myndigheden afgør snarest, om en begæring kan imødekommes.  

 Er begæringen ikke imødekommet eller afslået inden 10 dage efter, at  

 begæringen er modtaget af myndigheden, skal denne underrette parten om  

 grunden hertil samt om, hvornår afgørelsen kan forventes at foreligge.
Stk. 3.  

  

 Har det betydning for en parts mulighed for at varetage  

 sine interesser at få afskrift eller kopi af sagens dokumenter, skal en  

 begæring herom imødekommes.
Dette gælder dog ikke, hvis dokumenternes  

 karakter, antallet af dokumenter eller deres form med afgørende vægt taler  

 herimod.  

 Justitsministeren fastsætter regler om betaling for afskrifter og kopier.
Stk. 4.  

  

 Afgørelser om aktindsigtsspørgsmål kan påklages særskilt  

 til den myndighed, som er klageinstans i forhold til afgørelsen af den sag,  

 begæringen om aktindsigt vedrører.
Bestemmelsen i § 11 gælder tilsvarende.
Stk. 5.  

  

 Vedkommende minister kan fastsætte regler, der fraviger bestemmelserne  

 i stk. 1 og stk. 4, 1. pkt. Ifølge § 11, stk. 1, er en  

 myndighed der modtager en anmodning om aktindsigt fra en part i en sag, som  

 udgangspunkt forpligtet til at udsætte afgørelsen i sagen hvis anmodningen  

 skal  

 imødekommes; dog er myndigheden efter § 11, stk. 2, i visse tilfælde ikke  

 forpligtet  

 til at udsætte afgørelsen.
Disse regler medfører at myndigheden skal tage  

 stilling til om afgørelsen i sagen skal udsættes, før afgørelsen bliver  

 truffet.
Undtagelsesbestemmelsen i §  

 11, stk. 2, kan bl.a. anvendes hvis partens interesse i at sagens afgørelse  

 udsættes, findes at burde vige for væsentlige hensyn til offentlige eller  

 private  

 interesser der taler imod en sådan udsættelse.
Det er anført i Niels Eilschou  

 Holm, Det kontradiktoriske Princip i Forvaltningsprocessen (1968), s. 421, at  

 en myndighed formentlig ikke kan afvise en parts krav om at få lejlighed til  

 at gennemse sagens akter under henvisning til at der ikke er fremkommet noget  

 nyt i forhold til det materiale han tidligere har gennemset, men man kan  

 efter  

 omstændighederne undlade at udsætte sagens afgørelse på grund af partens  

 begæring.
 Blåvandshuk Kommune burde  

 derfor, inden kommunen traf afgørelse i sagen, have taget stilling til om der  

 var grundlag for at undlade at udsætte afgørelsen af sagen i henhold til  

 forvaltningslovens § 11, stk. 2. Jeg er herudover enig med Vejdirektoratet i  

 at da Blåvandshuk Kommune ikke havde imødekommet eller afslået Deres  

 anmodning  

 om aktindsigt inden ti dage, burde kommunen have underrettet Dem om grunden  

 hertil samt om hvornår afgørelsen om aktindsigt kunne forventes at foreligge,  

 jf. forvaltningslovens § 16, stk. 2.
 Offentlighedsloven (lov nr.  

 572 af 19. december 1985 om offentlighed i forvaltningen som ændret senest  

 ved  

 lov nr. 429 af 31. maj 2000) indeholder i § 6, stk. 1, en regel om notatpligt  

 som har følgende ordlyd:
  

  

 § 6.  

  

 I sager, hvor der vil blive truffet afgørelse af en  

 forvaltningsmyndighed, skal en myndighed, der mundtligt modtager oplysninger  

 vedrørende en sags faktiske omstændigheder, der er af betydning for sagens  

 afgørelse, eller som på anden måde er bekendt med sådanne oplysninger, gøre  

 notat om indholdet af oplysningerne.
Det gælder dog ikke, såfremt  

 oplysningerne  

 i øvrigt fremgår af sagens dokumenter. Blåvandshuk Kommune har i  

 udtalelsen til mig oplyst at der på det tidspunkt hvor De anmodede om  

 aktindsigt, ikke befandt sig andre dokumenter på sagen end indkaldelsen til  

 vejsynet.
Indkaldelsen nævnte et mangeårigt problem med dårlig  

 vedligeholdelse  

 af vejen, men indeholdt herudover ingen oplysninger om sagens faktiske  

 omstændigheder.
Som tidligere nævnt går jeg ud fra at kommunen på det  

 tidspunkt hvor indkaldelsen til vejsynet blev sendt ud, havde mere  

 detaljerede  

 oplysninger om problemet med den dårlige vedligeholdelse, men blot ikke havde  

 skrevet oplysningerne ned i et dokument i sagen.
Derfor burde kommunen have  

 nedfældet disse oplysninger skriftligt i sagen således at De havde mulighed  

 for at få aktindsigt i oplysningerne.
Jeg anser det for beklageligt at  

 Blåvandshuk  

 Kommune tilsidesatte reglen om notatpligt.
3. Besvarelse af Deres skriftlige spørgsmål I brev af 19. november 2001  

 skrev De bl.a. følgende til Blåvandshuk Kommune:
Hvad drejer sagen sig om?  

 Hvad har foranlediget indkaldelsen? Er der tale om en beskeden  

 vedligeholdelse,  

 eller er der tale om et millionprojekt? Hvilken vejstrækning er der tale om?  

 Hvor mange meter? Hvad er den forventede pris for opgaven? Er der tale om den  

 tidligere omtalte permanente istandsættelse? Blåvandshuk Kommune svarede i  

 brev af 23. november 2001 at Deres spørgsmål ville blive behandlet ved  

 vejsynet, jf. privatvejslovens § 16, stk. 1.
I udtalelsen til mig har  

 Blåvandshuk Kommune anført at det De ønskede svar på inden vejsynet, var en  

 direkte løsningsmodel hvor både materialevalg, omfang, pris mv. var oplyst.  

 Kommunen havde forståelse for Deres ønske, men mente at det ville være en  

 overtrædelse af loven at imødekomme det.
Kommunen har i den forbindelse  

 henvist  

 til at det fremgår af privatvejslovens § 16, stk. 2, at valg af løsningsmodel  

 først måtte foretages efter vejsynet.
Ganske vist fremgår det af lovens  

 § 59, stk. 2, at vejmyndigheden (kommunen) kan gøre enhver som vil blive  

 berørt af den påtænkte beslutning, bekendt med indholdet af denne.
Denne  

 bestemmelse kan imidlertid kun anvendes ved afgørelser der træffes efter  

 lovens afsnit III om private fællesveje i byer og bymæssige områder, og i  

 denne  

 sag skulle reglerne i lovens afsnit II om private fællesveje på landet  

 følges.
I afgørelsen af 26. juni 2002  

 har Vejdirektoratet anført at Blåvandshuk Kommune ikke inden vejsynet havde  

 været i stand til at besvare spørgsmål om istandsættelsens art og størrelse  

 idet disse spørgsmål først ville blive afgjort på vejsynet på grundlag af  

 lodsejernes udtalelser ved vejsynet.
Videre anføres det at Vejdirektoratet  

 med hensyn til formålet med vejsynet har noteret at kommunen i brevet af 12.  

 november 2001 med indvarsling til vejsynet har angivet at vejsynet afholdtes  

 med henblik på at løse det mangeårige problem med dårlig  

 vedligeholdelse af  

 den private fællesvej (V).
På denne baggrund fandt Vejdirektoratet ikke  

 at der  

 var sket tilsidesættelse af kommunens informations- og oplysningspligt efter  

 forvaltningslovens § 7.
Vejdirektoratet har anført i  

 brev af 15. april 2003 til mig at Blåvandshuk Kommune efter direktoratets  

 opfattelse havde skønnet at Deres henvendelser med henblik på at få oplyst  

 hvad sagen drejede sig om, var chikanehenvendelser som det ikke  

 var fornødent  

 at svare på.
Videre anførte Vejdirektoratet at dette skøn kan Vejdirektoratet  

 ikke tage stilling til efter privatvejslovens § 7, stk. 1.
 Ved bedømmelsen af om  

 Blåvandshuk Kommune i tilstrækkelig grad har svaret på spørgsmålene i Deres  

 brev af 19. november 2001, må det indledningsvis afklares om Deres  

 henvendelse  

 havde karakter af chikane.
Hvis en borgers henvendelse  

 til en myndighed betragtes som udslag af chikane, kan det medføre at  

 henvendelsen ikke besvares.
Derfor er det væsentligt at en sådan opfattelse  

 af  

 en borgers henvendelse har grundlag i sagens faktiske omstændigheder.  

 Imidlertid har Blåvandshuk Kommune hverken i sine breve til Vejdirektoratet  

 eller i udtalelsen til mig givet udtryk for at den anså Deres henvendelser  

 for  

 at have karakter af chikane.
Tværtimod har kommunen i udtalelsen til mig  

 anført at kommunen havde forståelse for Deres ønske om at få svar på de  

 nævnte  

 spørgsmål inden vejsynet, men kommunen mente imidlertid at det ville være en  

 overtrædelse af privatvejsloven at imødekomme ønsket.
Der er heller ikke i de  

 sagsakter jeg har modtaget fra Vejdirektoratet, grundlag for denne  

 opfattelse.
 Jeg må derfor lægge til grund  

 at Vejdirektoratets opfattelse hvorefter Blåvandshuk Kommune havde skønnet at  

 Deres henvendelser med henblik på at få oplyst hvad sagen drejede sig om, var  

 chikanehenvendelser, var uden grundlag i sagens oplysninger.  

 Dette anser jeg  

 for beklageligt, og jeg har i forlængelse heraf overvejet om denne opfattelse  

 fik betydning for myndighedernes behandling af sagen.
 I udtalelsen af 15. april  

 2003 har Vejdirektoratet anført at det nævnte skøn ifølge hvilket Deres  

 henvendelser med henblik på at få oplyst hvad sagen drejede sig om, var  

 chikanehenvendelser  

 som det ikke var fornødent at svare på, kunne direktoratet ikke tage stilling  

 til efter privatvejslovens § 7, stk. 1. Dette fremgår derimod ikke af  

 afgørelsen af 26. juni 2002. Tværtimod tog Vejdirektoratet i denne afgørelse  

 stilling til om kommunen havde overholdt reglerne om vejledningspligt i  

 forvaltningslovens  

 § 7, stk. 1.
 Da Vejdirektoratets opfattelse  

 hvorefter Blåvandshuk Kommune havde skønnet at Deres henvendelse havde  

 karakter  

 af chikane, tilsyneladende ikke havde betydning for hverken direktoratets  

 eller kommunens afgørelse i sagen, har jeg besluttet ikke at foretage mig  

 yderligere vedrørende dette spørgsmål.
 Det næste spørgsmål i sagen  

 er om det som anført af Blåvandshuk Kommune ville være i strid med  

 bestemmelserne i privatvejsloven hvis kommunen havde besvaret spørgsmålene i  

 Deres brev af 19. november 2001 inden vejsynet var afholdt.
 Blåvandshuk Kommune har som  

 begrundelse for sin opfattelse henvist til forskellen på den fremgangsmåde  

 som er foreskrevet i privatvejslovens § 16, stk. 2, og den fremgangsmåde som  

 er  

 foreskrevet i samme lovs § 59, stk. 2.
 § 16 er gengivet ovenfor, s.  

 ( ), og lovforarbejderne til § 16, stk. 1 (og 2), er gengivet ovenfor, s.  

 ( ). § 59 har følgende ordlyd:
§ 59.  

  

 Før vejmyndigheden efter § 57, jf. § 58, træffer beslutning  

 om udførelse af vedligeholdelse eller istandsættelse af en privat fællesvej  

 som  

 et samlet arbejde, skal enhver, som vil blive berørt af beslutningen,  

 indkaldes med mindst 2 ugers varsel til vejsyn eller andet møde, hvor der  

 gøres  

 rede for den påtænkte beslutning, herunder om fordelingen af udgifterne ved  

 arbejdet.
På mødet fastsætter vejmyndigheden en frist på ikke under 3 uger  

 for  

 adgang til over for vejmyndigheden at fremkomme med indsigelser mod den  

 påtænkte beslutning eller ændringsforslag.
Over det ved mødet passerede føres  

 en protokol.
Stk. 2.  

  

 I stedet for at foretage indkaldelse som nævnt i stk. 1 kan  

 vejmyndigheden gøre enhver, som vil blive berørt af den påtænkte beslutning,  

 bekendt med indholdet af denne.
I meddelelsen fastsættes en frist på ikke  

 under 3 uger for adgang til over for vejmyndigheden at fremkomme med  

 indsigelser og ændringsforslag.
Stk. 3.  

  

 Endelig beslutning kan først træffes, når de i stk. 1 og 2  

 omhandlede frister er udløbet.
Om beslutningen sendes så vidt muligt  

 meddelelse  

 til enhver, der berøres af beslutningen.
Stk. 4.  

  

 Vejmyndighedens beslutning efter stk. 1-3 kan indeholde  

 nærmere bestemmelser om snerydning m.v. af vejen i overensstemmelse med lov  

 om  

 vintervedligeholdelse og renholdelse af veje. I lovforarbejderne til § 59,  

 stk. 2 (Folketingstidende 1971-72, tillæg A, sp. 393) er bl.a. anført  

 følgende:
Da det i almindelighed må  

 anses for lige så betryggende, at grundejerne skriftligt bliver gjort bekendt  

 med vejtilsynsmyndighedens påtænkte beslutning, som at dette sker ved et  

 vejsyn, foreslås det i  

  

 stk. 2,  

  

 at  

 vejtilsynsmyndigheden kan vælge at gøre lodsejerne bekendt med den påtænkte  

 beslutning ved anbefalet brev. Som det fremgår af  

 Blåvandshuk Kommunes udtalelse, er § 16 placeret i privatvejslovens afsnit II  

 om private fællesveje på landet, mens § 59 er placeret i lovens afsnit III om  

 private fællesveje i byer og bymæssige områder.
Selv om de begge drejer sig  

 om vejsyn, er der flere forskelle mellem dem.
For det første er der den  

 forskel at det fremgår af § 59, stk. 1, at vejmyndigheden på vejsynet skal  

 gøre rede for den påtænkte beslutning, herunder om fordelingen af udgifterne  

 ved arbejdet, mens der ikke stilles et sådant krav i § 16. For det andet skal  

 vejmyndigheden på et vejsyn som afholdes efter § 59, fastsætte en frist  

 på  

 ikke under tre uger for adgang til over for vejmyndigheden at fremkomme med  

 indsigelser mod den påtænkte beslutning eller ændringsforslag, mens § 16 ikke  

 indeholder en regel om en frist for indsigelser eller ændringsforslag. § 16  

 foreskriver tværtimod at vejmyndigheden træffer beslutning snarest muligt  

 efter forhandlingens afslutning.
For det tredje er der den forskel at § 16,  

 stk. 2, gør det nødvendigt at afholde vejsyn inden en afgørelse kan træffes,  

 mens § 59, stk. 2, som et alternativ til vejsyn giver vejmyndigheden mulighed  

 for at give dem som berøres af afgørelsen, skriftlig meddelelse om indholdet  

 af den påtænkte beslutning og samtidig fastsætte en frist på ikke under tre  

 uger for adgang til over for vejmyndigheden at fremkomme med indsigelser mod  

 den påtænkte beslutning eller ændringsforslag.
Selv om der således er flere  

 forskelle på de regler om vejsyn som er fastsat i henholdsvis afsnit II og  

 III  

 i privatvejsloven, er der efter min opfattelse ikke grundlag for at antage at  

 vejmyndigheden er afskåret fra at give en af de berørte parter oplysning om  

 den påtænkte beslutning når vejsynet afholdes efter reglerne i afsnit II.
Den  

 omstændighed at reglerne i § 59 stiller krav om hvilke oplysninger  

 vejmyndigheden  

 af egen drift skal udlevere til de berørte parter, mens § 16 ikke stiller  

 sådanne  

 krav, indebærer ikke at vejmyndigheden ved et vejsyn der afholdes efter  

 § 16, er afskåret fra efter anmodning at udlevere oplysninger til de  

 berørte parter inden vejsynet.
Særlig om bestemmelsen i § 59, stk. 2,  

 bemærkes at den tager sigte på den situation hvor afgørelsen træffes uden  

 forudgående vejsyn efter reglerne i lovens afsnit III.
Denne regel omfatter  

 således ikke et tilfælde som det foreliggende hvor der afholdes vejsyn efter  

 reglerne i lovens afsnit II og vejmyndigheden inden vejsynet får en anmodning  

 fra en af de berørte parter om oplysninger om sagen.
Om vejmyndigheden har  

 mulighed for eller pligt til at imødekomme en sådan anmodning, kan derfor  

 ikke  

 afgøres på grundlag af en modsætningsslutning fra reglen i § 59, stk. 2. Da  

 bestemmelsen i § 16 heller ikke indeholder regler om dette spørgsmål, må det  

 afgøres på grundlag af forvaltningsrettens almindelige regler.
 Forvaltningsloven indeholder  

 følgende bestemmelse i § 7, stk. 1:
  

  

 § 7.  

  

 En forvaltningsmyndighed skal i fornødent omfang yde  

 vejledning og bistand til personer, der retter henvendelse om spørgsmål inden  

 for myndighedens sagsområde. Den vejledningspligt som  

 påhviler forvaltningsmyndigheder efter § 7, stk. 1, udløses ved at en part i  

 en afgørelsessag retter henvendelse til myndigheden, men herudover påhviler  

 der forvaltningsmyndigheder en mere vidtgående pligt til af egen drift at  

 vejlede parten om forhold af betydning for dennes retsstilling.
Der henvises  

 i  

 den forbindelse til Steen Rønsholdt, Forvaltningsret; retssikkerhed, proces,  

 sagsbehandling (2001), s. 258ff.
Bestemmelsen i  

 forvaltningslovens § 7, stk. 1, er en delvis lovfæstelse af en ulovbestemt  

 regel om myndighedernes pligt til at vejlede borgerne.
Derudover kan det  

 efter  

 omstændighederne påhvile myndighederne at yde borgerne vejledning som led i  

 god forvaltningsskik.
Bestemmelsen i  

 forvaltningslovens § 7, stk. 1, indebærer efter min opfattelse ikke at  

 vejmyndigheden  

 er forpligtet til efter anmodning fra en af de berørte parter i en sag der  

 behandles efter reglerne i privatvejslovens afsnit II, at give denne en  

 redegørelse  

 for den påtænkte beslutning af den karakter som fremgår af § 59. Da  

 forvaltningsloven  

 har karakter af en minimumslov, er vejmyndigheden på den anden side ikke  

 afskåret fra at give borgeren en sådan redegørelse.
Det er dog min opfattelse  

 at Blåvandshuk Kommune i hvert fald efter god forvaltningsskik burde have  

 oplyst Dem om at der var tale om en genoptagelse af den gamle sag hvor  

 kommunen  

 så sig nødsaget til at annullere den trufne beslutning om istandsættelse af  

 vejen,  

 da den procedure kommunen havde anvendt i sagen, ikke kunne anvendes for så  

 vidt angår private fællesveje på landet, jf. kommunens brev af 8. august  

 2001.  

 Endvidere mener jeg at Blåvandshuk Kommune burde have meddelt Dem at kommunen  

 ikke var i stand til at give Dem oplysninger om materialevalg, pris mv. da  

 disse spørgsmål ikke var afklaret på daværende tidspunkt.
Jeg anser det for  

 beklageligt  

 at Blåvandshuk Kommune ikke gav Dem disse oplysninger.
4. Tidspunktet for afholdelse af vejsynet Privatvejsloven indeholder  

 ikke regler om på hvilket tidspunkt et vejsyn skal gennemføres.
Det er  

 således  

 op til vejmyndigheden at bedømme hvilket tidspunkt der er mest  

 hensigtsmæssigt.
Blåvandshuk Kommune har i brev af 12. februar 2003 til mig  

 oplyst at kommunen fra tidligere møder af denne art har erfaring for at det  

 er  

 mest hensigtsmæssigt at afholde disse på hverdage og ikke i en weekend.
 Jeg mener ikke der er  

 grundlag for at kritisere at Blåvandshuk Kommune ikke imødekom Deres ønske om  

 at flytte tidspunktet for afholdelsen af vejsynet, ligesom der ikke er  

 grundlag for at kritisere at Vejdirektoratet i forbindelse med behandlingen  

 af  

 Deres klage over Blåvandshuk Kommunes afgørelse af 19. december 2001 ikke  

 fandt  

 at kommunen var forpligtet til at imødekomme Deres ønske om at ændre  

 tidspunktet for afholdelsen af vejsynet.
5. Konklusion Sammenfattende anser jeg det  

 for beklageligt at Blåvandshuk Kommune ikke foretog tilstrækkelig partshøring  

 i sagen, og at Vejdirektoratet ikke påtalte dette over for kommunen.  

 Endvidere  

 burde Blåvandshuk Kommune, inden kommunen traf afgørelse i sagen, have taget  

 stilling til om der var grundlag for at undlade at udsætte afgørelsen af  

 sagen.  

 Da Blåvandshuk Kommune ikke havde imødekommet eller afslået Deres anmodning  

 om  

 aktindsigt inden ti dage, burde kommunen have underrettet Dem om grunden  

 hertil samt om hvornår afgørelsen om aktindsigt kunne forventes at foreligge.
Jeg anser det endvidere for  

 beklageligt at Vejdirektoratet lagde til grund at Blåvandshuk Kommune havde  

 skønnet at Deres henvendelser med henblik på at få oplyst hvad sagen drejede  

 sig om, var chikanehenvendelser.
Desuden burde kommunen have  

 oplyst Dem om  

 at der var tale om en genoptagelse af den gamle sag hvor kommunen så sig  

 nødsaget til at annullere den trufne beslutning om istandsættelse af vejen,  

 da  

 den procedure kommunen havde anvendt i sagen, ikke kunne anvendes for så vidt  

 angår private fællesveje på landet, og kommunen burde have meddelt Dem at den  

 ikke var i stand til at give Dem oplysninger om materialevalg, pris mv. da  

 disse spørgsmål ikke var afklaret på daværende tidspunkt.
Jeg anser det for  

 beklageligt at Blåvandshuk Kommune ikke gav Dem disse oplysninger.
Jeg har gjort Vejdirektoratet  

 og Blåvandshuk Kommune bekendt med min opfattelse. NOTER: (*) FOB 1979, s. 288,  

 og  

 FOB 1999, s. 457.
