 Landsskatteretskendelse af 4. april 2002 vedr. fikseret rente  

 af mellemregningskonto.
 A ApS klager for indkomstårene 1999 og 2000 over, at de stedlige  

 skattemyndigheder har ansat fradrag for fikseret renteudgift på  

 mellemregningskonto, hhv. 9.662 kr. og 11.198 kr., samt over, at beløbene er  

 anset for skattepligtigt tilskud fra hovedanpartshaveren.
Det fremgår af sagens oplysninger, at selskabet drev en mindre  

 el-installatørvirksomhed.
Selskabets hovedanpartshaver havde en  

 mellemregningskonto  

 med selskabet, hvorpå der bogførtes kontante hævninger, løn og indskud.  

 Endvidere hævedes på kontoen udgifter til benzin, vand, el o.lign.  

 Mellemregningskontoen blev i de omhandlede indkomstår ikke forrentet.
Kontoen  

 havde følgende saldi i hovedanpartshaverens favør:
1/7-1998 31/12-1998 1/7-1999 31/12-1999 1/7-2000 115.214 kr.
 132.848 kr.
 160.847 kr.
 171.594 kr.
 159.094 kr.
 Selskabets egenkapital og overskud pr. 30. juni 1990 udgjorde  

 henholdsvis 78.063 kr. og 2.394 kr. og pr. 30. juni 2000 henholdsvis 103.484  

 kr. og 25.421 kr.
Den stedlige told- og skatteregion har med henvisning til  

 ligningslovens § 2, stk. 1, fikseret en rente af mellemregningskontoen for de  

 omhandlede indkomstår, således at selskabets indkomst er nedsat med fradraget  

 for renterne samt forhøjet med renterne som skattepligtigt tilskud fra  

 hovedanpartshaveren.
Regionen har henvist til, at hovedanpartshaveren i kraft  

 af den uforrentede mellemregningskonto havde ydet selskabet et rentefrit lån,  

 som ikke vil kunne have været opnået hos en uafhængig tredjepart.  

 Rentefriheden  

 synes endvidere ikke at være forretningsmæssigt betinget.
Regionen har  

 herefter  

 ansat renten i overensstemmelse med Ligningsvejledningen 1999 S.I.1.6 til  

 diskontoen med tillæg af 4 pct., hvilket i de omhandlede indkomstår er blevet  

 til en samlet rente på 7 pct.
Selskabets repræsentant har nedlagt påstand om, at  

 rentefikseringen frafaldes, således at selskabets indkomst ansættes i  

 overensstemmelse med det selvangivne.
Til støtte herfor har repræsentanten  

 anført,  

 at mellemregningskontoen var udtryk for et løntilgodehavende, som afvikledes  

 ved aconto hævninger, hvorved der ikke har været grundlag for at  

 fiksere en  

 rente.
Selskabet har i flere år alene udvist en mindre overskud, hvorfor  

 hovedanpartshaveren ikke har hævet fast løn.
 Landsskatteretten  

 bemærker  

  

 , at selskabet ved opgørelsen af den skattepligtige indkomst skal  

 anvende priser og vilkår for økonomiske transaktioner i overensstemmelse med,  

 hvad der kunne være opnået, hvis transaktionerne var afsluttet mellem  

 uafhængige parter, jf. ligningslovens § 2, stk. 1. Det bemærkes endvidere, at  

 ligningslovens § 2 er en lovfæstelse af den praksis vedrørende  

 rentefiksering,  

 som lå forud for Højesterets dom trykt i TfS 1998.199, hvorfor denne praksis  

 er  

 tilsigtet opretholdt.
Landsskatteretten finder, at hovedanpartshaverens ikke udbetalte  

 løntilgodehavende ved postering på mellemregningskontoen  som var  

 uforrentet   

 må anses som et rentefrit lån til selskabet.
Retten finder efter det oplyste  

 om  

 selskabets økonomi, at den manglende forrentning ikke var forretningsmæssigt  

 begrundet.
Der er derfor jf. ligningslovens § 2, stk. 1, adgang til en  

 skattemæssig korrektion af låneforholdet.
Under hensyn til det oplyste om  

 mellemregningskontoen finder retten ikke grundlag for at tilsidesætte den af  

 skattemyndighederne ansatte forrentning, hvorfor den påklagede ansættelse  

 stadfæstes.
