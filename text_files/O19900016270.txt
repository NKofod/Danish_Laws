Resumé I forbindelse med ombudsmandens behandling af en klage over  

 Statens Bisygdomsnævn (SBN) (FOB 1989, s. 119) besluttede ombudsmanden af  

 egen  

 drift at indlede en undersøgelse i anledning af SBN's formulering af breve  

 til A.
Ombudsmanden anmodede Landbrugsministeriet (LM) om en udtalelse efter  

 forud indhentet erklæring fra SBN.
SBN og Statens Planteavlsforsøg, der er sekretariat for SBN,  

 redegjorde over for LM for baggrunden for formuleringerne, og LM påtalte over  

 for myndighederne, at den anvendte sprogbrug ikke var i overensstemmelse med  

 den høflige og korrekte sprogbrug, som offentlige myndigheder bør anvende ved  

 besvarelse af henvendelser fra borgerne.
LM bemærkede yderligere, at såfremt  

 hensigten med en bestemt skrivelse havde været at bebude overvejelser om  

 injuriesøgsmål, burde dette have været klart udtrykt.
 Ombudsmanden tog det meddelte til efterretning og foretog  

 herefter ikke videre i sagen. (J. nr. 1990-699-56).
 Formuleringsmåde i breve.
I forbindelse med ombudsmandens  

 behandling af en klage over Statens Bysygdomsnævn besluttede ombudsmanden af  

 egen drift at indlede en undersøgelse i anledning af nævnets formulering af  

 breve til A.
Brevene var sendt fra Statens Bisygdomsnævns administration ved  

 Statens Planteavlsforsøg og fra den daværende formand for Bisygdomsnævnet og  

 indeholdt bl.a. formuleringer som "Således foranlediget skal man herved  

 søge at gøre det forståeligt for Dem", "Generelt bør De vide",  

 "Uden i øvrigt at vurdere Deres juridiske lægmandsbetragtninger nærmere,  

 bemærkes" samt "at man ikke fremover vil tolerere injurierende  

 beskyldninger af denne karakter mod Statens Planteavlsforsøg eller  

 enkeltpersoner tilknyttet Statens Planteavlsforsøg".
 Ombudsmanden anmodede  

 Landbrugsministeriet om en udtalelse efter forud indhentet erklæring fra  

 Statens Bisygdomsnævn.
 I skrivelse af 19. juli 1990  

 udtalte Statens Planteavlsforsøg følgende:
 "Med henvisning til  

 Plantedirektoratets skrivelse af 20. juni 1990 med anmodning om eventuelle  

 bemærkninger til ombudsmandens skrivelse af 22. maj 1990 vedr. nævnets  

 formulering af breve til (A) skal man indledningsvis beklage, at man i de tre  

 skrivelser til (A) af 16. september 1988, 13. februar 1989 og 8. marts 1989  

 som  

 ombudsmanden henviser til, har følt sig foranlediget til at anvende en mindre  

 imødekommende formuleringsmåde end sædvanligt.
 Henvendelsen fra private  

 besvares altid i en korrekt, høflig stil, hvilket normalt også gælder  

 skrivelser til hr. (A).
Begrundelsen for, at man i  

 ovennævnte skrivelse har benyttet en unormal formuleringsmåde, skyldes flere  

 omstændigheder.
Ofte kan det således være vanskeligt at udskille, i hvilken  

 egenskab han henvender sig, idet han skiftevis agerer som privat biavler,  

 importør af bidronninger og som redaktør af bladet ....Det bemærkes herved,  

 at  

 man normalt vil anvende en mere uformel omgangstone overfor journalister end  

 borgere i almindelighed.
 Hertil kommer, at den hyppige  

 korrespondance med hr. (A) vedrører meget forskellige anliggender, der  

 periodisk belaster bisygdomsafdelingen uforholdsmæssigt meget samt at hr. (A)  

 selv anvender en ualmindelig fri tone i sine skrivelser, jf. eksempelvis  

 vedlagte kopi af hans skrivelse af 18. september 1988, hvori han iøvrigt selv  

 opfordrer til en fortsættelse af "vor sædvanlige livlige og interessante  

 korrespondance".
I øvrigt bemærkes det, at de  

 pågældende skrivelser, hvoraf Landbrugsministeriet har modtaget kopi, uden at  

 man i den anledning har fremsat kritik af indholdet eller formuleringerne,  

 alle  

 er led i en fortsat korrespondance, i hvilken hr. (A) forinden har modtaget  

 en  

 korrekt besvarelse, som han i efterfølgende skrivelser har betegnet som  

 mangelfulde, hvilket han begrunder i prætentiøse hensigter. ..." Statens Bisygdomsnævn udtalte  

 i skrivelse af 14. december 1990:
 "...
 Idet nævnet er gjort bekendt  

 med to skrivelser fra Statens Bisygdomsnævns administration ved Statens  

 Planteavlskontor og en skrivelse fra daværende formand for bisygdomsnævnet,  

 (B), Statens Planteavlskontor, udtaler nævnet følgende:
 Ud fra de tre skrivelser kan  

 nævnet notere sig, at brevvekslingen omfatter spørgsmål om godkendte  

 parringsstationer med oplysninger om lederne for renavlsområderne,  

 forespørgsel  

 om parringsstationernes placering, sygdomseftersyn, antallet af parrede  

 dronninger og udlevering af nærmere oplysninger ud fra "Lov om  

 offentlighed i forvaltningen" samt spørgsmål om aktindsigt i den private  

 drift af parringsstationer.
 Nævnet noterer sig endvidere,  

 at brevvekslingen er endt med konkrete besvarelser fra nævnet i det omfang,  

 det  

 ikke kan medføre konkurrenceforvridning imellem private parringsstationer.
 Selve ordlyden i brevene, der  

 har givet anledning til sagens placering ved ombudsmanden, har nævnet  

 følgende  

 udtalelser om:
 ...
 I brev af 13. februar 1989  

 udtrykker formuleringer som "således foranlediget skal man herved søge  

 at  

 gøre det forståeligt for Dem", og "Generelt bør De vide"  

 irritation, og er derfor beklagelige i en offentlig skrivelse.
I brev af 8. marts 1989 er  

 formuleringen "Uden iøvrigt at vurdere Deres juridiske  

 lægmandsbetragtninger nærmere bemærkes" ikke holdningsneutral, men  

 udtrykker noget negativt om brevskriveren.
Sådanne bemærkninger er ligeledes  

 uønskede og beklagelige.
 I brev af 16. september 1988  

 fra (B), formand for bisygdomsnævnet, er formuleret en advarsel til (A)  

 "at man ikke fremover vil tolerere injurierende beskyldninger af denne  

 karakter mod Statens Planteavlsforsøg eller enkeltpersoner tilknyttet Statens  

 Planteavlsforsøg".
Det er nævnets opfattelse, at  

 (A's) bemærkninger antyder efterladenhed med Statens Planteavlsforsøgs  

 regnskaber og formandens manglende indsigt i regnskaber, han er chef for.  

 Nævnet opfatter derfor brevet fra (B), som det formentlig er ment: Fortsætter  

 beskyldningerne, vil der blive rejst sag imod (A) for injurierende  

 beskyldninger! Nævnet finder derfor ikke anledning til at rejse kritik imod  

 denne formulering." I skrivelse af 19. februar  

 1991 til ombudsmanden udtalte Landbrugsministeriet bl.a. følgende:
 "...
Plantedirektoratet har med  

 skrivelse af 25. juli 1990 fremsendt Statens Planteavlsforsøgs udtalelse og  

 med  

 skrivelse af 14. december 1990 fremsendt Statens Bisygdomsnævns udtalelse i  

 sagen.
Kopi af materialet vedlægges.
Det fremgår af udtalelsen fra  

 Statens Planteavlsforsøg, at institutionen beklager, at man i de tre  

 skrivelser  

 til rdaktør (A) har anvendt en mindre imødekommende formuleringsmåde end  

 sædvanligt.
Der er endvidere i udtalelsen gjort rede for, hvorfor  

 skrivelserne  

 fremtræder med disse formuleringer.
Det fremgår af udtalelsen fra  

 Statens Bisygdomsnævn, at man finder nærmere angivne formuleringer i  

 skrivelserne af 13. februar og 8. marts 1989 beklagelige og uønskede.
Derimod  

 finder nævnet ikke anledning til at rejse kritik mod sprogbrugen i skrivelse  

 af  

 16. september 1988. Nævnet opfatter denne skrivelse som en advarsel om, at  

 hvis  

 (A) fortsat anvender udtryk af den i skrivelsen beskrevne karakter, vil  

 Statens  

 Planteavlsforsøg overveje at rejse injuriesag.
 Landbrugsministeriets  

 departement finder, at Statens Planteavlsforsøg i skrivelserne af 16.  

 september  

 1988, 13. februar og 8. marts 1989 har udtrykt sig på en måde, der ikke er i  

 overensstemmelse med den høflige og korrekte sprogbrug, som offentlige  

 myndigheder bør anvende ved besvarelse af henvendelser fra borgerne.  

 Departementet har, efter modtagelse af kopi af skrivelsen af 8. marts 1989  

 telefonisk gjort bemærkning om den anvendte sprogbrug over for Statens  

 Planteavlsforsøg.
 På baggrund af  

 Bisygdomsnævnets udtalelse skal departementet bemærke, at såfremt hensigten  

 med  

 skrivelsen af 16. september 1988 har været at bebude overvejelser om  

 injuriesøgsmål, burde dette have været klart udtrykt.
 Endelig skal man bemærke, at  

 Statens Planteavlsforsøgs skrivelse af 3. april 1989 til ombudsmanden er en  

 nærmere forklaring af baggrunden for skrivelsen af 8. marts 1989 til (A). Man  

 finder dog ordvalget i omtalen af (A's) lovfortolkning mindre velvalgt.
 Departementet har d.d. over  

 for Statens Planteavlsforsøg påtalt den ukorrekte udtryksform i skrivelserne  

 til (A).
..." Ombudsmanden tog i skrivelse  

 af 6. marts 1991 det meddelte til efterretning og foretog herefter ikke  

 videre  

 i sagen.
