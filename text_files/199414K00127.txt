Nr BTL 127 Betænkning over Forslag til lov om ændring af lov om teleterminaludstyr  

  

 Nr L 127 1994-95, 1. samling Afgivet af Trafikudvalget Afgivet: 19950316 Udvalget har behandlet lovforslaget i nogle møder.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Enhedslisten erkender nødvendigheden af, at der i nogen udstrækning  

 udformes fælles regler for teleterminaludstyr m.v., men ser ingen grund til,  

 at Danmark tilpasser sig EU-direktiver på dette område.  

 Telekommunikationsområdet er i mere end en forstand internationalt, og det,  

 Danmark har brug for, er aftaler, som rækker ud på verdensplan og ikke  

 begrænser sig til EU-implementering.
Lovforslaget, hvis eneste formål er  

 direktivopfølgning, er ikke fornuftigt og har ikke et relevant formål for  

 hele teleterminalområdet.
Lovforslaget har alene til formål at lade de frie  

 markedskræfter råde på europæisk plan.
Det vil i praksis sige, at en dansk  

 diskussion om kontrol med teleterminaludstyr prisgives til langt stærkere  

 kræfter i EU.
