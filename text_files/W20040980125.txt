Landsskatteretskendelse vedr.finansieringsaftale vedr.  

 brillekøb Klagen skyldes, at selskabsbeskatningen har anset en  

 finansieringsaftale vedrørende briller for køb på kredit og ikke for en  

 leasingaftale.
Landsskatterettens afgørelse Landsskatteretten stadfæster den  

 stedlige skattemyndigheds afgørelse.
Sagens oplysninger A A/S  herefter kaldet selskabet   

 driver optikervirksomhed.
Selskabets koncept er oplyst at indebære, at  

 kunderne  

 mod betaling af en fast månedlig ydelse får udleveret et par briller.
Aftalen  

 er nærmere således, at kunden mod betaling af en månedlig ydelse beregnet i  

 forhold til brillens kontantpris, overdrages et par briller.
Såfremt der er  

 tale om enkeltstyrkeglas, løber aftalen over 12 måneder, mens aftalen løber  

 over 24 måneder, såfremt der er tale om flerstyrkeglas.
I enkelte tilfælde er  

 der tale om en løbetid på 36 måneder.
 Der beregnes efter det oplyste ikke  

 rente.
 De nærmere aftalevilkår er bl.a.  

 følgende:
Abonnementsaftale indgået mellem Brilleabonnement 1.
Abonnementsprisen pr. måned beregnes  

 direkte udfra kontantprisen.
Ved enkeltstyrkeglas løber abonnement over 12  

 måneder.
Ved flerstyrkeglas over 24 måneder.
 2.
 Indbetaling kan ske via girokort, PBS  

 eller i forretningen.
 3.
Ved abonnementsperiodens udløb modtages  

 en skriftlig indkaldelse til en ny synsprøve.
Ved anskaffelsen af ny brille  

 starter ny abonnementsperiode (gammel brille beholdes som reserve).
 4.
Såfremt ingen anden forsikring dækker  

 ved tab eller ødelæggelse af brillen indenfor abonnementsperioden, erstattes  

 skaden af os mod en selvrisiko på 50 % af kontantprisen ved køb af  

 tilsvarende  

 brille.
Beløbet indregnes i resten af abonnementet eller betales kontant.
 5.
Abonnementsaftalen løber fra .  

 til Beløb pr. måned kr .
 Samlet beløb for hele  

 abonnementsperioden kr ...
 Kontantpris kr .  

 Overført rest abb kr .
 6.
Abonnementsaftalen kan umiddelbart  

 opsiges ved betaling af restbeløb." Der fremgår af et prospekt, som har  

 været fremlagt i selskabets forretningslokaler siden januar 2000, bl.a.  

 følgende:
Fordele & fakta ved køb af briller  

 / kontaktlinser på abonnement  ( ) Kontant eller abonnement ? Som  

 kunde hos A  

 har du mulighed for at købe dine briller eller kontaktlinser på abonnement,  

 hvilket medfører en række fordele.
Abonnementsprisen for brillerne beregnes  

 udfra kontantprisen.
Kontantprisen deles med det antal måneder som  

 abonnementets  

 løbetid aftales til.
Du betaler naturligvis ikke en eneste krone i rente, og  

 der er ingen administrationsomkostninger. Selskabet har oplyst, at prospektet ikke  

 ændrede ved selskabets hidtidige forretningskoncept.
Den kommunale skattemyndigheds   

 selskabsbeskatningens  afgørelse Selskabsbeskatningen har bl.a. henvist  

 til, at der reelt er tale om salg af briller på kredit, hvilket betyder, at  

 brillens handelspris skal indtægtsføres straks ved salg.
Det forhold, at brillens pris, jf.  

 aftalens punkt 1, beregnes over 12 eller 24 måneder direkte ud fra  

 kontantprisen, må forstås på den måde, at der er tale om, at brillens  

 kontantpris skal afdrages over perioden, hvorfor der må foreligge et salg på  

 kredit.
Det skal sammenholdes med aftalens punkt 5, hvor det månedlige afdrag  

 beregnes som brillens pris divideret med 12 eller 24. Det samlede beløb,  

 kontantprisen, der skal betales er således eksakt brillens pris.
Der  

 indiceres  

 på ingen måder, at der er tale om leje, men derimod beskriver punkterne, at  

 der  

 foreligger et salg på kredit.
Aftalens punkt 3 forholder sig alene  

 til, at såfremt kunden ønsker at anskaffe en ny brille, så startes et nyt  

 aftaleforløb, og det vil sige et nyt kredit-salg.
Der står klart i punkt 3,  

 at  

 kunden beholder brillen, når den er betalt, og der er ikke knyttet  

 betingelser  

 hertil.
Der stilles således ingen krav om anskaffelse af ny brille som  

 betingelse for, at kunden kan beholde sin betalte brille.
Kunden er således  

 foranlediget til at tro, at det må antages at have været meningen fra start,  

 at  

 kunden skal blive ejer af brillen, - også selvom der ikke indgås en ny  

 aftale.  

 Det må konstateres, at aftalen ikke forsøger at afkræfte kundens forventning,  

 hvilket formentlig skyldes, at selskabet er enig i, at kunden er den reelle  

 ejer af brillen allerede ved aftalens indgåelse.
Punkt 3 skal på den baggrund  

 fortolkes således, at kunden besidder ejendomsretten til brillen.
Aftalens punkt 4 indicerer ligeledes, at  

 der er tale om et salg på kredit.
Såfremt der er tale om leje, er det en  

 almindelige obligationsretlig grundsætning, at udlejer (selskabet) skal  

 remplacere  

 eller reparere lejegenstanden (brillen), såfremt den lider skade i  

 lejeperioden, og udlejerens krav på vederlag bortfalder for fremtiden,  

 såfremt  

 lejegenstanden uden lejerens (kundens) fejl går til grunde.
Punkt 4 beskriver  

 derfor ikke et lejeforhold med derimod et salg på kredit, da det bestemt ikke  

 fremgår af punkt 4, at kunden har lejerstatus, såfremt der sker noget med  

 brillen.
Punkt 4 er kun subsidiær, idet anden forsikring har forrang, og  

 kunden  

 skal selv erlægge et beløb og endda købe en tilsvarende brille.
Der er  

 således  

 knyttet væsentlige betingelser til punktet, hvilket som nævnt ikke er muligt,  

 såfremt der er tale om et leje-forhold.
Ordningen er ren kulance- eller  

 forretningsmæssige overvejelser fra selskabets side, men ordningen har intet  

 med lejeforhold at gøre.
Aftalens punkt 6 kan ikke læses på anden  

 måde end, at der er tale om salg på kredit.
Såfremt der er tale om leje, kan  

 lejeren frigøre sig den gensidige bebyrdede aftale ved almindelig opsigelse.  

 Der kan aldrig ved leje stilles krav om betaling af et restbeløb, som udgør  

 brillens værdi minus de indbetalte afdrag.
I øvrigt er det karakteristisk, at  

 leasingaftaler, som selskabet hævder der er tale om, udelukkende indgås af  

 erhvervsdrivende.
Hertil skal tillige bemærkes, at varens art (brillen) er af  

 så personlig karakter, at det må antages, at selskabet efterfølgende kan få  

 særdeles vanskeligt ved at genudleje eller sælge brillen, såfremt lejeren  

 ikke  

 længere ønsker den lejede brille, hvilket også sandsynliggøre, at der  

 foreligger et salg på kredit.
 Det er ligeledes selskabsbeskatningens  

 opfattelse, at selskabet ikke kan hæve købet og kræve brillen tilbage ved  

 kundens  

 misligholdelse (manglende betaling af de månedlige ydelser), idet selskabet  

 ikke  

 har taget forbehold herom (det er heller ikke muligt), jf. købelovens § 28,  

 stk. 2, jf. kreditaftalelovens § 34. Selskabet har alene en simpel fordring  

 mod  

 kunden.
 På den baggrund fastholdes det, at der  

 foreligger et salg, hvorfor brillens pris skal indtægtsføres ved levering.
Klagerens påstand og argumenter Selskabet har overfor Landsskatteretten  

 nedlagt påstand om, at den omhandlede aftale om briller på abonnement skal  

 kvalificeres som en aftale om udlejning af briller, og at den af selskabet  

 anvendte  

 abonnementsaftale indeholder de karakteristika, som kendetegner lejeaftaler  

 såvel i civilretlig som i skatteretlig henseende.
Det forhold, at det beløb,  

 som kunden skal betale i forbindelse med et kontantkøb er identisk med det  

 beløb, som kunden samlet kommer til at betale, såfremt brillen erhverves ved  

 indgåelse af en lejeabonnementsaftale, på ingen måde udelukker, at den  

 omhandlede abonnementsaftale kan kvalificeres som en lejeaftale.
Baggrunden  

 for  

 metoden er udelukkende den, at beregningen er let og overskuelig for den  

 enkelte kunde.
 Som det fremgår af abonnementsaftalens  

 punkt 3, skal selskabet have den lejede brille tilbageleveret ved  

 abonnementsperiodens udløb, såfremt kunden ikke på dette tidspunkt indgår en  

 ny  

 abonnementsaftale om en ny brille.
Selskabet er enigt med  

 skattemyndighederne i, at selskabet ikke kan ophæve aftalen og kræve  

 brillerne  

 tilbage i tilfælde af misligholdelse i form af manglende betaling af de  

 månedlige  

 ydelser.
Men baggrunden herfor er, at der er tale om en lejeaftale, og ikke  

 fordi brillerne tilhører kunden.
Det er endvidere anført, at  

 Sygesikringen danmark betragter den anvendte abonnementsaftale  

 som en  

 lejeaftale.
Dette har givet sig udslag derved, at Sygesikringen  

 danmark først  

 udbetaler det tilskudsberettigede beløb til den enkelte kunde, når kunden  

 overfor Sygesikringen danmark har dokumenteret, at en nærmere del  

 af  

 lejeydelserne er indbetalt til selskabet.
 Selskabets forretninger yder følgende  

 gratis service overfor abonnementskunderne i lejeperioden:
Kunderne kan gratis få skiftet næsepude  

 til brillerne.
Det sker typisk efter et halvt til et helt år.
Selskabets  

 konkurrenter  

 beregner typisk et honorar på kr. 50 for denne ydelse.
 Kunderne kan videre få renset deres  

 briller gratis ved en ultralydsrensning.
 Kunderne kan gratis fa udskiftet  

 brillens såkaldte hockey-ender.
Endelig er kunderne berettiget til  

 gratis at få skiftet brilleglassene i tilfælde af, at et styrkeskift er  

 nødvendigt i abonnementsperioden.
Ca. 2 % af abonnementskunderne  

 benytter sig af denne mulighed.
Den typiske kunde kommer ind i  

 forretningen ca. 2 gange om året med henblik på at få en eller anden gratis  

 service.
Et typisk servicecheck tager ca. 15 min.
Af den i sagen omhandlede  

 abonnementsaftale fremgår det af punkt 4, at selskabet i tilfælde af, at  

 ingen  

 anden forsikring dækker ved tab eller ødelæggelse af brillen indenfor  

 abonnementsperioden, erstatter skaden mod en selvrisiko på 50 % af  

 kontantprisen ved køb af en tilsvarende brille.
Beløbet indregnes i resten af  

 abonnementet eller betales kontant.
Af abonnementsaftalens punkt 4 fremgår  

 det  

 således, at selskabet i overensstemmelse med det sædvanlige  

 obligationsretlige  

 udgangspunkt som udlejer har risikoen for den lejede genstands hændelige  

 undergang i lejeperioden.
Dog er abonnementsaftalen konstrueret på den måde,  

 at  

 selskabet som udlejer alene dækker 50 % af udgiften til anskaffelsen af en ny  

 brille.
Baggrunden herfor er nærmere den, at risikoen for brillernes  

 hændelige  

 undergang i lejeperioden må anses for at være relativ stor, hvorfor selskabet  

 af kommercielle grunde har været nødsaget til at begrænse sit tab i tilfælde  

 af  

 brillens hændelige undergang i lejeperioden mest muligt.
Selskabet har anført, at aftalens pkt. 6  

 er til selskabets fordel.
Få kunder vælger formentligt af denne grund at  

 opsige  

 aftalen i abonnementsperioden.
Der er således ikke nogen økonomisk fordel for  

 kunden herved.
Dette forhold ændrer dog på ingen måde ved kvalificeringen som  

 lejeaftale.
Brochurematerialet som påberåbes af skattemyndighederne under  

 sagen  

 kan ikke betragtes som et juridisk dokument.
Det er endvidere ikke relevant ved den  

 skatteretlige kvalificering at lægge vægt på, at det efter aftaleperiodens  

 udløb kan være vanskeligt at genudleje brillerne.
Baggrunden herfor er ikke,  

 at  

 et par briller kan anses for en særlig personlig genstand, men at stellet  

  som  

 er det eneste der kan genudlejes  repræsenterer en meget lav værdi.
 Såfremt selskabets koncept tilsidesættes  

 vil det indebære en tilsidesættelse med urette af enhver form for finansiel  

 leasing, der må anses for almindeligt anerkendt, og er relevant også i  

 forbrugerforhold.
Landsskatterettens bemærkninger og  

 begrundelse Det lægges efter det oplyste til grund,  

 at den pris selskabets kunder betaler for briller omfattet af den omhandlede  

 abonnementsaftale, er fastsat som kontantprisen fordelt over et antal  

 måneder,  

 typisk 12 eller 24, og at der herved ikke tillægges rente eller andet  

 tillægsbeløb.
I henhold til den fremlagte standardkontrakt betinger selskabet  

 sig den fulde restsum betalt, uanset en kundes opsigelse af  

 abonnementet, før  

 aftaleperiodens udløb.
 Det fremgår af selskabets foreliggende  

 salgsprospekt, at selskabets kunder har mulighed for at købe briller på  

 abonnement.  

 Prospektet har  i hvert fald fra januar 2000  været fremlagt i  

 selskabets  

 forretningslokaler, og har efter det oplyste ikke indebåret ændringer af  

 forretningskonceptet i forhold til det påklagede indkomstår.
Selskabet har oplyst, at der ikke kan  

 ske tilbagetagelse af briller indenfor abonnementsperioden i tilfælde af  

 betalingsmisligholdelse.
I henhold til kontraktmaterialets pkt. 3 kan  

 selskabets kunder beholde et tidligere udleveret par briller efter en  

 abonnementsperiodes udløb ved indgåelse af et nyt abonnementsforløb.
Der er  

 ikke fremlagt dokumentation for i hvilket omfang, der faktisk sker  

 tilbagetagelse  

 af briller ved en abonnementsperiodes udløb, såfremt en ny abonnementsaftale  

 ikke indgås.
 Den omhandlede abonnementsaftale  

 vedrørende briller  en forbrugsvare af personlig tilvirket karakter  

  findes  

 herefter under de foreliggende omstændigheder at måtte kvalificeres som køb  

 på  

 kredit, da ejendomsretten til brillerne må anses for overgået til selskabets  

 abonnementskunder allerede ved aftalens indgåelse, eller senest ved  

 brillernes  

 overgivelse til kunderne.
 Selskabsbeskatningens afgørelse  

 stadfæstes således.
