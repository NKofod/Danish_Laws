Beretning afgivet af Forskningsudvalget den  

 26. april 2000 Beretning over Forslag til folketingsbeslutning om  

 øget anvendelse af informations- og kommunikationsteknologi på  

 universitetsområdet [af Karen Rønde (V),  

 Brian Mikkelsen (KF), Christian H.
Hansen (DF),  

 Susanne Clemensen (CD) og Tom Behnke (FRI)] Udvalget har behandlet beslutningsforslaget i nogle  

 møder og har herunder stillet et spørgsmål til  

 forskningsministeren.
Udvalget har herefter sammen med Uddannelsesudvalget  

 deltaget i et møde med forskningsministeren og undervisningsministeren  

 om informationsteknologiens rolle i de videregående  

 uddannelsesinstitutioner.
 Herefter opfordrer udvalget regeringen til at  

 sikre, at studerende ved korte og mellemlange videregående uddannelser  

 og ved lange videregående uddannelser snarest får samme ret som  

 hf- og gymnasieelever til at anvende computer ved skriftlig eksamen.
Udvalget finder det således væsentligt, at  

 studenter, når de optages på eksempelvis et universitet, ikke  

 først skal omstille sig til fortidige undervisnings- og  

 eksamensformer, som de ikke kan bruge, når de senere søger ud  

 på arbejdsmarkedet.
Endvidere vil det give uddannelsesinstitutionerne  

 et incitament til at foretage en hastigere omstilling til informations- og  

 kommunikationsteknologi (IKT).
Udvalget konstaterer, at det er afgørende for  

 kvaliteten af de fremtidige universitetsuddannelser, at de studerende  

 lærer at anvende relevante informations- og kommunikationsteknologiske  

 (IKT) redskaber inden for deres faglige område.
På sigt skal  

 både undervisningen og den tilhørende eksamen ændres,  

 så den afspejler den fundamentalt anderledes måde, hvorpå  

 fremtidens medarbejdere i private virksomheder og offentlige organisationer  

 skal finde, bearbejde og tilrettelægge information på.
Opnåelsen af disse mål forudsætter, at  

 alle uddannelser   uden undtagelse   begynder at arbejde aktivt med, hvordan  

 dette nye redskab skal integreres i undervisningen, ved eksamen og i  

 institutionens daglige arbejde.
Dette skal uddannelsesinstitutionerne selv  

 stå for som led i fagenes almindelige fornyelse og udvikling.
Men det  

 er nødvendigt, at forskningsministeren og undervisningsministeren til  

 stadighed skubber på, for udviklingen synes ikke at gå lige  

 hurtigt alle steder.
I den forbindelse har forskningsministeren i sin tale  

 under 1. behandling af beslutningsforslaget, jf.
Folketingets forhandlinger  

 s. 1808, og i publikationen »Omstilling til netværkssamfundet«,  

 Forskningsministeriet, januar 2000, oplyst:
