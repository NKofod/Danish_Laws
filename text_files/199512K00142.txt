Nr LSF 142 Forslag til Lov om ændring af lov om tilskud til jordbrugets  

 konsulentvirksomhed Fremsat af fiskeriministeren (Henrik Dam Kristensen) den 10. januar 1996 Vedtaget ved tredjebehandling den 18. april 1996 Lov nr. 296 af 24/04/1996 § 1 I lov nr. 813 af 21. december 1988 om tilskud til jordbrugets  

 konsulentvirksomhed foretages følgende ændringer:
 1. Overalt i loven ændres »Landbrugsministeren« til:  

 »Landbrugs- og fiskeriministeren« og  

 »landbrugsministeren« til: »landbrugs- og  

 fiskeriministeren«.
 2. § 1 affattes således:
 » § 1. Landbrugs- og fiskeriministeren kan yde tilskud til  

 delvis dækning af udgifter, som afholdes til konsulentvirksomhed af  

 sammenslutninger for faglig oplysningsvirksomhed inden for jordbrugsfaglige  

 områder.
 Stk. 2. Landbrugs- og fiskeriministeren godkender de  

 sammenslutninger, der kan ydes tilskud til.
 Stk. 3. Landbrugs- og fiskeriministeren godkender  

 tilskudsmidlernes anvendelse og kan fastsætte nærmere regler herom.
Stk. 4. Landbrugs- og fiskeriministeren fastsætter de faglige  

 områder, der kan ydes tilskud til.« 3. § 2 affattes således:
» § 2. Tilskud i henhold til denne lov kan ydes inden for en  

 beløbsramme, der fastsættes på de årlige bevillingslove.« 4. § 3, stk. 1, affattes således:
»Landbrugs- og fiskeriministeren kan fastsætte regler for beregningen  

 af tilskuddet til den enkelte sammenslutning.« 5. § 5 ophæves.
 6. § 11 affattes således:
 » § 11. Landbrugs- og fiskeriministeren kan bemyndige et  

 direktorat under ministeren til at udøve sine beføjelser efter loven.
Stk. 2. Landbrugs- og fiskeriministeren kan fastsætte regler om  

 adgang til at påklage afgørelser, der er truffet i henhold til bemyndigelse  

 efter stk. 1, herunder at afgørelser ikke kan indbringes for anden  

 administrativ myndighed.« § 2 Landbrugs- og fiskeriministeren fastsætter tidspunktet for lovens  

 ikrafttræden.
Oprindeligt fremsat forslag § 1 I lov nr. 813 af 21. december 1988 om tilskud til jordbrugets  

 konsulentvirksomhed foretages følgende ændringer:
 1. Overalt i loven ændres »Landbrugsministeren« til:  

 »Landbrugs- og fiskeriministeren« og  

 »landbrugsministeren« til: »landbrugs- og  

 fiskeriministeren«.
 2. § 1 affattes således:
 » § 1. Landbrugs- og fiskeriministeren kan yde tilskud til  

 delvis dækning af udgifter, som afholdes til konsulentvirksomhed af  

 sammenslutninger for faglig oplysningsvirksomhed inden for jordbrugsfaglige  

 områder.
 Stk. 2. Landbrugs- og fiskeriministeren godkender de  

 sammenslutninger, der kan ydes tilskud til.
 Stk. 3. Landbrugs- og fiskeriministeren godkender  

 tilskudsmidlernes anvendelse og kan fastsætte nærmere regler herom.
Stk. 4. Landbrugs- og fiskeriministeren fastsætter de faglige  

 områder, der kan ydes tilskud til.« 3. § 2 affattes således:
» § 2. Tilskud i henhold til denne lov kan ydes inden for en  

 beløbsramme, der fastsættes på de årlige bevillingslove.« 4. § 3, stk. 1, affattes således:
»Landbrugs- og fiskeriministeren kan fastsætte regler for beregningen  

 af tilskuddet til den enkelte sammenslutning.« 5. § 5 ophæves.
 6. § 11 affattes således:
 » § 11. Landbrugs- og fiskeriministeren kan bemyndige et  

 direktorat under ministeren til at udøve sine beføjelser efter loven.
Stk 2. Landbrugs- og fiskeriministeren kan fastsætte regler om  

 adgang til at påklage afgørelser, der er truffet i henhold til bemyndigelse  

 efter stk. 1, herunder, at afgørelser ikke kan indbringes for anden  

 administrativ myndighed.« § 2 Landbrugs- og fiskeriministeren fastsætter tidspunktet for lovens  

 ikrafttræden.
Bemærkninger til lovforslaget Almindelige bemærkninger 1. Baggrunden for lovforslaget Lovforslaget tilsigter at fremme en fortsat dynamisk udvikling af  

 rådgivningssystemet inden for jordbrugserhvervene.
 Forslaget er udarbejdet på grundlag af anbefalingerne i Rapport fra  

 Landbrugs- og Fiskeriministeriets udvalg vedrørende rådgivning og  

 efteruddannelse inden for jordbrugserhvervene.
 Udvalget blev nedsat af landbrugs- og fiskeriministeren i oktober 1994 med  

 repræsentanter for jordbrugets organisationer, Undervisningsministeriet og  

 Landbrugs- og Fiskeriministeriet med henblik på en sammenhængende gennemgang  

 af rådgivningstjenesten og efteruddannelsessystemet med den opgave at  

 overveje ændringer, som kan øge udbyttet af den samlede indsats.
 Udvalget afgav rapport i juni 1995 med en række forslag til ændringer af  

 det nuværende system.
Det er udvalgets opfattelse, at omstillingskravene til dansk jordbrug som  

 helhed og den enkelte jordbruger i særdeleshed vil blive meget betydelige i  

 de kommende år.
Dette kræver driftsmæssig omstilling samt økonomisk og  

 organisatorisk tilpasning over en længere periode, hvilket igen stiller  

 stigende krav til jordbrugernes strategiske planlægning.
Det er derfor  

 nødvendigt at sætte yderligere fokus på analyse og udvikling af jordbrugernes  

 driftsledelse.
Der er i den forbindelse behov for en intensiveret indsats på  

 rådgivningsområdet.
For at sikre en fortsat dynamisk udvikling af rådgivningssystemet foreslås  

 tildelingen af tilskud gjort mere aktivitetsstyret.
Med en fælles  

 tilskudsprocent og uden en fast ramme for den enkelte organisation/forening  

 vil der ske en vis omfordeling af tilskudsmidler mellem  

 organisationer/foreninger afhængig af omfanget af deres tilskudsberettigede  

 rådgivningsaktiviteter.
 Omlægningen til aktivitetsstyrede tilskud kombineres med en mulighed for  

 de små foreninger uden for De danske Landboforeningers og Dansk  

 Familielandbrugs kreds til at vælge at fortsætte under det nuværende system.
 De danske Landboforeninger og Dansk Familielandbrug har givet tilslutning  

 til, at deres foreningers tilskud fremover beregnes på grundlag af deres  

 aktiviteter.
 Organisationernes muligheder for selvforvaltning af tilskuddet foreslås  

 opretholdt.
På rådgivningsområdet foregår der en betydelig udviklingsaktivitet inden  

 for rammerne af det nuværende system.
Mange nye rådgivningsinitiativer retter  

 sig imidlertid mod områder, som i dag ikke er tilskudsberettigede.
Det  

 aktivitetsstyrede tilskud vil forbedre muligheden for at udvikle  

 rådgivningssaktiviteten.
I den forbindelse er det hensigtsmæssigt, at der også ydes tilskud til  

 helhedsorienteret bedriftsrådgivning.
Denne vil bl.a. kunne styrkes ved en  

 intensiveret rådgivningsindsats i form af særlige rådgivningspakker til den  

 enkelte jordbruger.
 Der skal i forbindelse med administrationen af loven også kunne ske en  

 opprioritering af særlige aktiviteter, f.eks. rådgivning af nyetablerede  

 yngre jordbrugere, økologer eller andre jordbrugere, som har et særligt  

 rådgivningsbehov.
 Landbrugs- og fiskeriministeren kan tilslutte sig udvalgets anbefalinger.  

 Gennemførelse af forslagene forudsætter en ændring af loven om tilskud til  

 jordbrugets konsulentvirksomhed således, at landbrugs- og fiskeriministeren  

 kan fastsætte regler, der sikrer en fortsat dynamisk udvikling af  

 rådgivningssystemet gennem et mere aktivitetsstyret tilskudssystem.
2. Lovforslagets indhold Med lovforslaget foreslås, at landbrugs- og fiskeriministeren bemyndiges  

 til at fastsætte regler for beregningen af tilskuddet til den enkelte  

 forening.
Formålet med lovændringen er at gøre det muligt for landbrugs- og  

 fiskeriministeren at indføre en ny model sideløbende med den eksisterende for  

 tilskud til jordbrugets konsulentvirksomhed i overensstemmelse med udvalgets  

 anbefalinger.
Med de nye regler vil ministeren kunne indføre et fuldt ud  

 aktivitetsstyret tilskudssystem samtidig med, at en række små foreninger uden  

 for De danske Landboforeningers og Dansk Familielandbrugs kreds vil kunne  

 vælge at fortsætte under den hidtidige ordning.
Nye rådgivningsaktiviteter,  

 hvortil der tidligere blev ydet tilskud under 2 pct.-puljen, f.eks.  

 rådgivning vedrørende økologisk jordbrugsproduktion, vil fremover blive  

 støttet under det ordinære tilskudssystem, evt. med en forhøjet tilskudssats.
 Herudover foreslås en række forenklinger og ajourføringer i forhold til  

 regelsættet i den gældende ordning.
3. Den gældende lov Tilskud ydes som refusion med normalt 50 pct. af de tilskudsberettigede  

 udgifter til løn, pensionspræmie og efteruddannelse inden for de af  

 Strukturdirektoratet fastsatte beløbsrammer for de enkelte  

 organisationer/foreninger.
 De tilskudsberettigede fagområder er i dag planteavl (med undtagelse af  

 havebrug), husdyrbrug (for hestehold dog kun erhvervsmæssig hesteavl),  

 landøkonomisk ungdomsarbejde, redskabs- og maskinbrug, landbrugsbyggeri,  

 erhvervs- og samfundsmæssig vejledning, skovbrug og landboturisme.  

 Driftsøkomomi udgik som tilskudsberettiget område i 1990.
 Følgende organisationer modtager i dag tilskud til konsulentvirksomhed: De  

 danske Landboforeninger, Dansk Familielandbrug, Dansk Erhvervsjordbrug, Dansk  

 Erhvervsgartnerforening, Dansk Erhvervsfrugtavl, Det danske Fjerkræråd, Dansk  

 Pelsdyravlerforening, De samvirkende danske Frøavlerforeninger, Det kongelige  

 danske Landhusholdningsselskab, Danmarks Biavlerforening, Landsforeningen af  

 danske Svineproducenter, Fællesudvalget for Læplantning, Dansk  

 Kartoffelproducentforening, Landsforeningen af danske Maskinstationer og  

 Fondet for forsøg med Sukkerroedyrkning.
Tilskuddene til konsulentvirksomhed i de enkelte organisationer er baseret  

 på selvforvaltning.
Strukturdirektoratet udmelder årligt en beløbsramme for  

 tilskud til hver enkelt organisation, og for De danske Landboforeninger,  

 Dansk Familielandbrug og Dansk Pelsdyravlerforening endvidere for hver af de  

 tilknyttede lokalforeninger.
Foreningen godtgør i løbet af året at have  

 afholdt tilskudsberettigede udgifter svarende til mindst den tildelte  

 beløbsramme.
I modsat fald stoppes a conto-udbetalingerne, og for meget  

 udbetalt tilskud kræves tilbagebetalt.
 Under det nuværende system afhænger tilskuddene af omfanget af  

 støtteberettigede aktiviteter, men da hver organisation/forening samtidig har  

 fået tildelt en fast beløbsramme, som ikke kan overskrides, og da  

 organisationerne/foreningerne i de fleste tilfælde har betydeligt flere  

 støtteberettigede aktiviteter, end rammen giver mulighed for at få støtte  

 til, er det ofte den faste ramme, der afgør størrelsen af tilskuddet til den  

 enkelte organisation/forening.
Af de årlige bevillinger omfordeler Strukturdirektoratet 2 pct., svarende  

 til for tiden 2,6 mill. kr., til særlige rådgivningsinitiativer, på baggrund  

 af konkrete ansøgninger fra foreninger.
For konsulentåret 1994/95 er f.eks.  

 ydet 2 pct.-puljetilskud til projekter inden for emner som  

 salmonellabekæmpelse, maskinfællesskaber, ERFA-grupper og grupperådgivning,  

 energipil, miljøfølsomme områder, smågrise på friland, socialkonsulentordning  

 m.v.
For 1995/96 er der afsat puljemidler med henblik på tilskud til  

 projekter vedrørende generel økologisk rådgivning, omlægning til økologisk  

 landbrug og etablering af driftsfællesskaber inden for økologi og  

 nicheproduktionsområder (ØKO-ERFA-grupper). De resterende 98 pct. af  

 bevillingen fordeles efter fordelingsnøglen fra foregående års tilskud.
4. Lovforslagets økonomiske og administrative konsekvenser 4.1. Økonomiske konsekvenser Gennemførelsen af lovforslaget vil ikke øge de samlede udgifter til  

 tilskud til jordbrugets konsulentvirksomhed, men ventes at betyde en  

 omfordeling mellem organisationer/foreninger.
Udgiften til tilskud til konsulentvirksomhed i jordbruget (§ 24.22.01.10.  

 lønning af foreningskonsulenter inden for jordbruget, L 813 1988) udgjorde i  

 1994 129,6 mill.kr.
På finansloven for 1995 er optaget et beløb på 128,9  

 mill.kr.
På forslag til finanslov for 1996 er bevillingen foreslået forøget  

 til 132,0 mill. kr., og 4,2 mill. kr. heraf forventes anvendt til  

 helhedsorienteret bedriftsrådgivning og særlig rådgivning inden for  

 prioriterede områder (nyetablerede jordbrugere, økologer m.v.).
 Konsulentordningen har hidtil været baseret på et oktoberregnskabsår.
Statsrevisorerne har fundet, at regnskabsåret for konsulentordningen bør  

 følge finansåret.
På den baggrund omlægges konsulentordningens regnskabsår  

 således, at det følger finansåret fra og med 1997. Konsulentregnskabsåret  

 1996-97 kommer derfor til at omfatte 5 kvartaler fra 1. oktober 1996 til 31.  

 december 1997, og bevillingen for finansåret 1997 ventes forhøjet med 25  

 pct., jf. budgetoverslaget i FFL 96, § 24.22.01.
 Lovforslaget forventes at få virkning fra finansåret 1997. Den på FFL 96  

 anførte beløbsramme til konsulenttilskud i 1997 forventes derfor at skulle  

 anvendes med 1/5 til tilskud i henhold til det gamle system vedrørende det  

 sidste kvartal i 1996 og med 4/5 til tilskud i finansåret 1997 i henhold til  

 det nye system.
 Lovforslaget vil ikke have økonomiske konsekvenser for amtskommuner eller  

 kommuner.
4.2. Administrative konsekvenser I forbindelse med lovforslagets ændringer er der behov for en  

 modernisering af det eksisterende EDB-styringssystem til det øgede behov for  

 regulering af a contoudbetalinger ved et direkte aktivitetsstyret system.  

 Udgifter hertil anslås at udgøre ca. 500.000 kr., som vil blive afholdt af de  

 til ordningen bevilgede midler inden for de eksisterende budgetrammer.
Med  

 denne modernisering af EDB-systemet forventes det ikke, at lovforslaget vil  

 medføre behov for personaleudvidelse.
 Lovforslaget vil ikke have administrative konsekvenser for amtskommuner  

 eller kommuner.
5. Lovforslagets erhvervsøkonomiske konsekvenser Den foreslåede tilskudsmodel forventes at kunne bidrage til en gradvis  

 forbedring af de enkelte jordbrugeres driftsresultater og en styrkelse af den  

 danske fødevaresektors position på markederne for kvalitetsbetonede  

 fødevarer.
Det er ikke muligt at kvantificere de erhvervsøkonomiske  

 konsekvenser.
6. Lovforslagets miljømæssige konsekvenser Det nye system vil indeholde et større incitament end det gamle til at  

 udvikle rådgivningssystemet, og det forventes, at der fremover i stigende  

 omfang vil blive rådgivet helhedsorienteret og med større vægt på  

 miljøvenlige produktionsmetoder, herunder den økologiske produktionsmetode.
7. Forholdet til EU-retten Da der er tale om en ændring af en notificeret ordning, skal lovforslaget  

 notificeres for Europa-Kommissionen.
 Europa-Kommissionens godkendelse skal foreligge, før loven kan sættes i  

 kraft.
8. Høring Lovforslaget har været forelagt Landbrugsraadet, De danske  

 Landboforeninger, Dansk Familielandbrug, Dansk Erhvervsjordbrug, Dansk  

 Erhvervsgartnerforening, Dansk Erhvervsfrugtavl, Det danske Fjerkræråd, Dansk  

 Pelsdyravlerforening, De samvirkende danske Frøavlerforeninger, Det kongelige  

 danske Landhusholdningsselskab, Danmarks Biavlerforening, Landsforeningen af  

 danske Svineproducenter, Fællesudvalget for Læplantning, Dansk  

 Kartoffelproducentforening, Landsforeningen af danske Maskinstationer, Fondet  

 for forsøg med Sukkerroedyrkning, Jordbrugsteknikere i Danmark og Foreningen  

 af danske Landbrugskonsulenter.
Bemærkninger til de enkelte bestemmelser Til § 1 Til nr. 1 Redaktionel ændring som følge af kongelig resolution af 27. september  

 1994.
Til nr. 2 Redaktionel ændring.
Sammenskrivning af § 1 og § 5. Det er ikke fundet  

 hensigtsmæssigt fortsat at nævne de tilskudsberettigede, faglige områder.
Til nr. 3 Redaktionel ændring.
Til nr. 4 Det er hensigten at indføre nye regler for fordelingen af tilskud til  

 jordbrugets konsulentvirksomhed, jf. de almindelige bemærkninger.
 Med de nye regler kan landbrugs- og fiskeriministeren indføre en fuldt ud  

 aktivitetsstyret tilskudsmodel, dog således, at en række små foreninger uden  

 for De danske Landboforeningers og Dansk Familielandbrugs kreds skal kunne  

 vælge at fortsætte under den hidtidige tilskudsmodel.
Til nr. 5 Konsekvensændring.
Der henvises til bemærkninger til nr. 2.
Til nr. 6 Bestemmelsen er ajourført således, at den svarer til tilsvarende  

 bestemmelser i Landbrugs- og Fiskeriministeriets støttelovgivning.
Til § 2 Europa-Kommissionens godkendelse i henhold til statsstøttereglerne skal  

 foreligge, før loven kan sættes i kraft.
