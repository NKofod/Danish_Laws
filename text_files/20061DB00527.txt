Betænkning afgivet af Socialudvalget den 10. maj 2007 Betænkning over Forslag til folketingsbeslutning om  

 ligestilling mellem enlige adoptanter og eneforsørgere med hensyn til ret til  

 det særlige børnetilskud [af Anne Baastrup (SF) m.fl.] 1. Udvalgsarbejdet Beslutningsforslaget blev fremsat den 11. januar 2007 og var til  

 1. behandling den 23. marts 2007. Beslutningsforslaget blev efter 1.  

 behandling  

 henvist til behandling i Socialudvalget.
Møder Udvalget har behandlet beslutningsforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Adoption og Samfund, Estrid Dickmeiss Allesø,  

 Ryomgård, Nina Andersen, Taastrup, Marianne Bonne, Frederiksberg, Anja Gerding Borum, Roskilde, Hanne Brandt, København, Charlotte Broberg, Louise Engkebølle, Kimmie Goodstein, Liz Haltrup, Valby, Annette Schack Laugesen,  

 København, Gitte Madsen, Valby, Dorte Maabo, Charlotte Sistrup, Sarah Brandt Talreja, USA, Lene Toft, Birgitte Vallø, Lene Wyke, København, og Susan Aaen, Glyngøre.
Deputationer Endvidere har Adoption og Samfund mundtligt over for udvalget  

 redegjort for sin holdning til beslutningsforslaget.
Spørgsmål Udvalget har stillet 19 spørgsmål til familie- og  

 forbrugerministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller beslutningsforslaget til  

  

 forkastelse.
Dansk Folkepartis  

 medlemmer af udvalget ser beslutningsforslaget som en følge af en  

 lovgivning, som  

 partiet ikke kan støtte.
Som udgangspunkt mener DF, at et barn har ret  

 til  

 både en mor og en far, uanset om barnet kommer til verden ved en naturlig  

 fødsel eller bliver adopteret.
Derfor kan DF ikke støtte, at enlige kvinder  

 insemineres på det offentliges regning, ej heller enliges ret til at  

 adoptere.  

 På den baggrund kan DF derfor ikke støtte forslaget om enlige adoptanters ret  

 til et særligt børnetilskud.
 Et  

  

 mindretal  

  

 i  

 udvalget (S, RV, SF og EL) indstiller beslutningsforslaget til  

  

 vedtagelse uændret.
Socialdemokratiets, Det  

 Radikale Venstres, Socialistisk Folkepartis og Enhedslistens medlemmer af  

 udvalget støtter beslutningsforslaget, som retter op på en urimelig  

 forskelsbehandling i den nuværende lovgivning.
S, RV, SF og EL ønsker ikke at  

 forskelsbehandle.
Derfor må loven laves om, så enlige adoptanter af  

 udenlandske  

 børn ligestilles med andre eneforsørgere og derved kan få de samme  

 rettigheder,  

 f.eks. retten til det særlige børnetilskud.
Børn bør ikke behandles  

 anderledes,  

 fordi deres forælder har valgt at adoptere frem for at få barnet på en anden  

 måde.
Familiemønstrene ændrer sig, og derfor må lovgivningen også løbende  

 revideres, så den tager højde for, at en familie i dag kan have mange  

 forskellige former.
S, RV, SF og EL har i  

 forbindelse med forhandlingerne om forældreansvarsloven sidste år aktivt  

 arbejdet for en kulegravning af økonomien på området.
Der er behov for at få  

 en  

 gennemgang af de økonomiske rammer for familierne generelt.
Der er eksempler  

 på  

 klare uretfærdigheder, hvor systemet er ude af trit med virkeligheden med nye  

 familiemønstre, herunder bl.a. forskelsbehandlingen af enlige adoptanter.
De  

 mange borgerhenvendelser, der er kommet som reaktion på førstebehandlingen af  

 forslaget, viser med al ønskelig tydelighed, at denne forskelsbehandling er  

 noget, der påvirker enlige adoptanter og deres børn meget.
Enlige adoptanter  

 har præcis samme behov for en ydelse som børnetilskud, som alle andre enlige  

 forsørgere  

 har.
 Ved at bevare den  

 nuværende lovgivning fastholder regeringen diskriminationen af en bestemt  

 gruppe familier  og der er endnu ikke kommet et fornuftigt argument for  

 at  

 fastholde denne retstilstand.
S, RV, SF og EL finder  

 Dansk Folkepartis afvisning af beslutningsforslaget ved førstebehandlingen  

 overraskende,  

 idet DFs familieordfører tidligere har støttet en ligestilling på dette  

 område.
S, RV, SF og EL kan derfor kun appellere til DF om at følge  

 familieordførerens linje og bakke forslaget op.
 S, RV, SF og EL mener, at  

 børn af enlige adoptanter skal ligestilles, og stemmer derfor for B 74.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Gudrun Laub (V)  

  

  nfmd.  

  

 Inger Beinov Støjberg (V)   

 Pia Kristensen (DF)  

  

  fmd.  

  

 Henrik Brodersen (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Mette Frederiksen (S)   

 Hüseyin Arac (S)   

 Lene Hansen (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Pernille Vigsø Bagge (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 3 Bilag 1 Oversigt over bilag vedrørende B 74 Bilagsnr.
Titel 1 Forbruger- og familieministerens svar på spm. 45 og 46 på  

 alm. del i SOU om eneadoptanters rettigheder, herunder ret til samme ydelser  

 som enlige forsørgere.
2 Henvendelse af 26/02-07 fra Adoption og Samfund 3 Henvendelse af 15/4-07 fra Nina Andersen, Taastrup 4 Henvendelse fra Charlotte Broberg 5 Henvendelse af 25/4-07 fra Dorte Maabo 6 Henvendelse af 25/4-07 fra Charlotte Sistrup 7 Henvendelse af 25/4-07 fra Estrid Dickmeiss Allesø,  

 Ryomgård 8 Henvendelse af 25/4-07 fra Gitte Madsen, Valby 9 Henvendelse af 25/4-07 fra Kimmie Goodstein 10 Henvendelse af 25/4-07 fra Hanne Brandt, København 11 Henvendelse af 25/4-07 fra Anja Gerding Borum, Roskilde 12 Henvendelse af 25/4-07 fra Louise Engkebølle 13 Henvendelse af 24/4-07 fra Sarah Brandt Talreja, USA 14 Henvendelse af 30/4-07 fra Liz Haltrup, Valby 15 Henvendelse af 1/5-07 fra Lene Toft 16 Henvendelse af 1/5-07 fra Susan Aaen, Glyngøre 17 Henvendelse af 2/5-07 fra Estrid Dickmeiss Allesø,  

 Ryomgård 18 Henvendelse af 5/5-07 fra Birgitte Vallø 19 Henvendelse af 5/5-07 fra Annette Schack Laugesen,  

 Købehavn 20 Henvendelse af 7/5-07 fra Lene Wyke, København 21 Henvendelse af 7/5-07 fra Marianne Bonne, Frederiksberg 22 1. udkast til betænkning Oversigt over spørgsmål og svar vedrørende B 74 Spm.nr.
