Klage over påvirkning af lægnerve  

 efter knæoperation Der blev klaget over, at operationen havde medført, at patienten  

 havde vedvarende smerter og følelsesløshed i venstre  

 knæ.
 Patientklagenævnet fandt ikke grundlag for kritik af de læger,  

 der havde foretaget operationen.
Nævnet lagde vægt på, at operationen var foregået  

 i fuld bedøvelse og blodtomhed.
Der blev lagt et  

 længdegående snit over knæskallen.
Nævnet oplyste, at  

 lægnerven strækker sig fra området ved knæhasen til  

 udsiden af knæet.
Nævnet lagde endvidere vægt på, at en  

 røntgenundersøgelse efter operationen viste korrekt placerede  

 protesekomponenter med knæet i let kalveknæsstilling.
Der var  

 ikke efterladt cementrester i bløddelene, som ville kunne trykke  

 på nerven.
 Nævnet oplyste, at påvirkning af lægnerven ved en  

 sådan operation er en kendt, men sjælden komplikation, især  

 når knæet før operation er i hjulbenet stilling.  

 Påvirkning af nerven skyldes yderst sjældent overskæring af  

 denne under operation, men snarere et tryk på nerven enten under eller  

 efter operation.
