 Vejledning om notehenvisninger i love og  

 administrative  

 forskrifter, der gennemfører EF-retsakter, m.v.
 Efter en rådsbeslutning fra 1990 skal alle EF-direktiver indeholde  

 en forpligtelse for medlemsstaterne til at henvise til det  

 pågældende direktiv i gennemførelsesforskrifterne.  

 Formålet med henvisningen er at gøre den EU-retlige baggrund for  

 en national regel klar.
De nærmere regler for henvisningen fastsættes af  

 medlemsstaterne.
Denne vejledning beskriver navnlig, hvordan henvisningen  

 bør udformes.
 1. I alle love og administrative forskrifter, der gennemfører  

 direktiver, bør der indsættes en note efter følgende  

 eksempel:
»Loven/Bekendtgørelsen [indeholder bestemmelser, der]  

 gennemfører [dele af] Europa-Parlamentets og  

 Rådets/Kommissionens direktiv XX/XXX/EF af 1. januar 2002 [om ],  

 (EF-Tidende 2002 nr.
L XXX, side X).« Notetegnet indsættes efter lovforslagets eller  

 bekendtgørelsens titel og ikke efter en eventuel undertitel.  

 Noteteksten trykkes nederst på forskriftens første side.  

 Henvisningen bør omfatte en reference til EF-Tidende.
Som udgangspunkt  

 bør der henvises til samtlige direktiver og ændringsdirektiver,  

 der gennemføres, med angivelse af retsakternes titel.
Hvis noten  

 bliver for omfangsrig, kan henvisningen til retsakternes titel udelades.
Er  

 et direktiv ændret flere gange, kan henvisningen ligeledes  

 begrænses til det oprindelige direktiv samt den seneste ændring  

 heraf.
I tilfælde, hvor et direktiv ændrer en lang række  

 direktiver, kan henvisningen begrænses til  

 ændringsdirektivet.
 Hvis et direktiv ikke kræver særlige  

 gennemførelsesskridt, fordi gældende ret allerede må anses  

 at opfylde direktivforpligtelserne, er det ikke nødvendigt at foretage  

 nogen ændring alene på grund af henvisningsforpligtelsen.
 Der skal ikke indsættes en notehenvisning i love, der alene  

 indeholder bemyndigelse til at udstede gennemførelsesforskrifter.  

 Noten bør i stedet indsættes i selve  

 gennemførelsesforskrifterne.
 2. Der kan også indsættes notehenvisning i  

 gennemførelsesforskrifter til andre EF-retsakter   f.eks.  

 kommissionsbeslutninger   der ikke indeholder en udtrykkelig  

 henvisningsforpligtelse, hvis det findes hensigtsmæssigt for at oplyse  

 om gennemførelsesforskrifternes EU-retlige baggrund.
Retsakter, der er vedtaget på områder, hvor Danmark har  

 forbehold i henhold til Edinburgh-afgørelsen, er ikke bindende for og  

 finder ikke anvendelse i Danmark, jf.
Protokol nr. 5 til Amsterdam-Traktaten  

 om Danmarks stilling.
Såfremt sådanne retsakter  

 gennemføres i dansk ret, er det ikke nødvendigt at  

 indsætte en notehenvisning.
3. Forordninger gælder ifølge EF-traktatens artikel 249  

 umiddelbart i medlemsstaterne og må som udgangspunkt ikke  

 gennemføres i national ret.
Hvis det af praktiske grunde er  

 hensigtsmæssigt, kan bestemmelser i en forordning dog gengives i de  

 nationale regler.
I sådanne tilfælde skal det fremgå, at  

 bestemmelserne stammer fra en forordning, og at gengivelsen alene er  

 begrundet i praktiske hensyn.
Dette bør ske ved, at der knyttes en  

 note til forslagets titel efter følgende eksempel:
»I loven/bekendtgørelsen er medtaget visse bestemmelser fra  

 Rådets forordning nr.
XXX/XX/EF af 1. januar 2002 [om  ], (EF-Tidende  

 2002 nr.
L XXX, side X). Ifølge artikel 249 i EF-traktaten  

 gælder en forordning umiddelbart i hver medlemsstat.
Gengivelsen af  

 disse bestemmelser i loven/bekendtgørelsen er således  

 udelukkende begrundet i praktiske hensyn og berører ikke forordningens  

 umiddelbare gyldighed i Danmark.« 4. Et forslag til ændringslov eller en  

 ændringsbekendtgørelse, som gennemfører et direktiv,  

 bør ud over sin egen note indeholde en bestemmelse, der  

 fastsætter indholdet af noten i den ændrede lov eller  

 bekendtgørelse.
 Bestemmelsen kan udformes således:
 »1. Som fodnote til lovens/bekendtgørelsens titel  

 indsættes:
»1) [noteteksten]«.« 5. Erstatter en ny hovedlov eller bekendtgørelse en ældre lov  

 eller bekendtgørelse, der gennemfører en EF-retsakt, bør  

 noten gentages i den nye forskrift, der fremover skal gennemføre  

 retsakten.
6. Hvis et lovforslag ved en fejl er vedtaget uden note, kan noten kun  

 indsættes ved en lovændring.
Såfremt det af  

 bemærkningerne til lovforslaget klart fremgår, at loven havde til  

 formål at gennemføre en fællesskabsretlig forpligtelse,  

 kan der dog ved udarbejdelsen af en lovbekendtgørelse indsættes  

 en forklarende note til lovbekendtgørelsen efter følgende  

 eksempel:
»Det fremgår af forslaget til loven, at det [indeholder  

 bestemmelser, der] gennemfører [dele af] Europa-Parlamentets og  

 Rådets/Kommissionens direktiv XX/XXX af 1. januar 2002 [om ],  

 (EF-Tidende 2002 nr.
L XXX, side X). Ved en fejl blev der imidlertid ikke  

 indsat en note i lovforslaget.« 7. I forslag til love, der omskriver et direktiv, bør direktivet i  

 almindelighed optages som bilag til lovforslaget efter lovforslagets  

 bemærkninger, jf.
Statsministeriets cirkulære nr. 159 af 16.  

 september 1998 § 21. I forslag til love, der inkorporerer et direktiv,  

 skal direktivet optages som bilag til loven.
Er der tale om et direktiv, der  

 er ændret flere gange, kan det af hensyn til overblikket ofte  

 være hensigtsmæssigt at foretage en sammenskrivning og i stedet  

 optrykke denne som bilag.
I sådanne tilfælde bør det i  

 bilaget bemærkes, at der er foretaget en sammenskrivning.
 Tilsvarende gælder, hvor en sammenskrivning optages som bilag til en  

 bekendtgørelse.
 8. Hvis et lovforslag eller et forslag til en administrativ forskrift skal  

 notificeres i henhold til informationsproceduredirektivet, skal der  

 indsættes en note efter følgende eksempel, jf. § 7 i  

 bekendtgørelse nr. 190 af 20. marts 2001 om EUs  

 informationsprocedure for tekniske standarder og forskrifter samt forskrifter  

 for informationssamfundets tjenester:
»Loven/Bekendtgørelsen har som udkast været notificeret i  

 overensstemmelse med Europa-Parlamentets og Rådets direktiv 98/34/EF  

 (informationsproceduredirektivet) som ændret ved direktiv  

 98/48/EF.« 9. Cirkulæreskrivelse nr. 68 af 15. maj 1991 om henvisning i  

 gennemførelsesforskrifter til direktiver bortfalder.
