I.
Syn af motorkøretøjer m.v.
§ 1.  Bilinspektøren påser, at anmeldelsesblanketten  

 eller tilsigelsen er forsynet med stempelmærker for det gebyr, der skal  

 betales for det pågældende syn.
Stempelmærkerne kasseres ved anvendelse af et  

 stempel med teksten »Motorgebyr« eller af et stempel med angivelse  

 af bilinspektørens (bilassistentens) navn og stilling.
 Stk.2.  Motorkontoret kontrollerer ligeledes, at de  

 modtagne blanketter er forsynet med de fornødne stempelmærker og supplerer om  

 fornødent kassationen.
II.
Førerprøver.
§ 2.  Den prøvesagkyndige (bilinspektøren) påser, at  

 andragendet om førerbevis er forsynet med stempelmærker for det gebyr, der  

 skal betales for den pågældende prøve.
Stempelmærkerne kasseres i  

 overensstemmelse med reglerne i § 1. Førerbeviskontoret påser, at de modtagne  

 andragender er forsynet med de fornødne stempelmærker og supplerer om  

 fornødent kassationen.
Stk. 2.  Udebliver en aspirant fra en berammet  

 førerprøve uden at havemeddelt forfald senest kl. 12 dagen før prøven, eller  

 bestås en del af prøven ikke, skal der erlægges nyt gebyr med stempelmærker,  

 før ny prøve afholdes.
Dette gælder, såvel når den teoretiske overhøring ikke  

 bestås, som når den er bestået, men den praktiske prøve ikke bestås, samt når  

 aspitanten udebliver fra en af disse dele af prøven som foran nævnt.
III.
Førerbeviser.
 § 3.  Politiet fører en kassejournal (P.128) over  

 udstedte førerbeviser og genparter af førerbeviser med angivelse af  

 løbenummer, udstedelsesdato, pågældendes navn, bevisets art og gebyrets  

 størrelse.
 Stk. 2.  Gebyrer for førerbeviser, hvis ekspedition må  

 antages at ville vare nogen tid, kan om fornødent indføres foreløbigt i en  

 særlig bikassebog.
Stk. 3.  Gebyrfri førerbeviser forsynes med påtegningen  

 »gebyrfri«.
Endvidere afkræves den pågældende en kvittering for  

 modtagelsen på den herfor foreskrevne blanket.
Stk. 4.  Førerbevisblanketter rekvireres af  

 politimesteren fra rigspolitichefens blanketdepot ved anvendelse af den  

 dertil bestemte formular.
Blanketterne leveres nummererede, bilagt en  

 følgeskrivelse med oplysning om antallet af blanketter og deres numre.
 Stk. 5.  I de månedlige regnskabsoversigter anføres i  

 specifikationerne til kontoen for gebyrer for førerbeviser m.v. oplysning om  

 numrene på de i månedens løb udstedte førerbeviser.
Stk. 6.  Eventuelle makulerede blanketter indsendes med  

 regnskabsoversigten til 3. revisionsdepartement.
Endvidere indsendes en  

 opgørelse over førerbeviser udstedt uden gebyr, forsynet med attestation af  

 politimesteren eller den tilsynsførende med motorvæsenet og vedlagt  

 kvitteringer i henhold til stk. 3.
IV.
Tilbagegetaling af gebyr.
 § 4.  Tilbagebetaling af gebyr betalt ved anvendelse  

 af stempelmærker sker ved embedets hovedkasse på grundlag af et særligt  

 bilag, der skal indeholde henvisning til det dokument, hvorpå det refunderede  

 stempelmærke er anbragt, samt angive hjemmelen for tilbagebetalingen.
V.
Ophævelse af tidligere cirkulære.
 § 5.  Justitsministeriets cirkulære nr. 45 af 27.  

 marts 1958 om kontrol og regnskabsførelse med gebyrer som ændret ved  

 cirkulære nr. 29 af 10. marts 1964 ophæves.
 Justitsministeriet, den 20. januar 1965.
K.
Axel Nielsen.
 /Eefsen.
