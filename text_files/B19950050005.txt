I medfør af § 1, stk. 1, § 6 og § 12, stk. 2 og stk. 4, i lov om mærkning og skiltning med pris m.v., jf.
Industriministeriets lovbekendtgørelse nr. 456 af 17. juni 1991, som ændret ved lov nr.
429 af 1. juni 1994, og efter forhandling med FDM og de berørte erhvervsorganisationer, jfr. lovens § 9, fastsættes:
 § 1.  På ethvert salgssted for motorbrændstof skal  

 alle autobenzin- og autodieselpumper være forsynet med oplysning om  

 nettosalgsprisen inkl. moms og andre afgifter pr. liter af de udbudte typer  

 og kvaliteter af autobenzin og autodiesel.
Stk. 2.  For autobenzin skal ud over prisen angives  

 oktantal.
Hvis benzinen er uden bly eller blyerstatningsadditiv, skal det  

 fremgå, at den er »blyfri«.
 Stk. 3.  Oplysningerne på pumperne, jf. stk. 1 og 2,  

 skal være tydelige og let læselige.
 § 2.  På salgssteder med et årssalg på mere end 250 m3  

 autobenzin og -diesel skal desuden forefindes særlige skilte, der indeholder  

 følgende oplysninger:
Stk. 2.  Det er tilladt at supplere skiltningen med  

 oplysning om 98-oktan blyfri benzin.
Der skal i så fald oplyses  

 nettosalgsprisen pr. liter og oktantal samt betegnelsen »blyfri«.  

 Herudover må der ikke være andre prisoplysninger end de i stk.1 nævnte.
Stk. 3.  Prisskiltningen skal foretages i den i stk. 1  

 anførte rækkefølge fra oven.
Eventuel supplerende skiltning i medfør af stk.2  

 skal indgå efter 95-oktan blyfri benzin og før 98-oktan benzin.
Skiltene skal  

 være anbragt og udformet således, at de er let læselige for forbikørende.
 § 3.  Prisoplysningerne skal opfylde betingelserne i §  

 1 og § 2 uanset salgsformen på det pågældende salgssted.
 § 4.  Salgssteder, som har lavere årssalg end angivet  

 i § 2, stk. 1, og som ønsker at anvende prisskiltning over for forbikørende,  

 skal iagttage reglerne i § 2 og § 3.
 § 5.  Med bøde straffes den, der undlader at give  

 oplysninger eller giver mangelfulde eller urigtige oplysninger om forhold, om  

 hvilke den pågældende efter foranstående bestemmelser har pligt til at give  

 oplysninger.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan bødeansvar pålægges  

 virksomheden som sådan.
 § 6.  Bekendtgørelsen træder i kraft den 1. juli 1995,  

 og samtidig ophæves Konkurrencerådets bekendtgørelse nr. 702 af 17. oktober  

 1990 om prisskiltning for motorbrændstof.
