Fremsat den 18. marts 2005 af Lone Møller (S),  

 René Skau Björnsson (S), Karen Hækkerup (S),  

 Rasmus Prehn (S) og Lise von Seelen (S) Forslag til folketingsbeslutning om  

 en national handlingsplan for ældre medicinske patienter Folketinget opfordrer regeringen til senest den 1. januar 2006  

 at udarbejde en handlingsplan for ældre medicinske patienter.
Handlingsplanen  

 skal sikre, at der er den fornødne kapacitet, tid og sammenhæng i  

 behandlingen  

 af de svageste patienter på sygehusene.
 Handlingsplanen for ældre medicinske patienter skal bl.a.  

 omfatte følgende områder:
 1.  

 	  

 Udbygning af  

 kapaciteten på de medicinske afdelinger med henblik på at nedbringe de  

 lejlighedsvise  

 overbelægninger og skabe bedre balance mellem behov og kapacitet.
 2.  

 	  

 Forbedringer af  

 personalerekrutteringen og -fastholdelsen på de medicinske afdelinger med  

 henblik  

 på at styrke kvaliteten i behandlingen og komme underbemandingen til livs.
 3.  

 	  

 Strategi for  

 rehabilitering af ældre medicinske patienter med henblik på at sikre  

 sammenhæng  

 i alle faser af behandlingen af ældre medicinske patienter.
 4.  

 	  

 Udbygning af den  

 sundhedsfremmende indsats i ældreplejen med henblik på at aflaste sygehusene  

 og  

 så vidt muligt behandle syge ældre i deres eget hjem.
Bemærkninger til forslaget Baggrund Beslutningsforslaget er en uændret genfremsættelse af  

 beslutningsforslag nr.
B 59, idet dog tidspunktet for regeringens  

 udarbejdelse  

 af en handlingsplan for ældre medicinske patienter i henhold til  

 beslutningsforslaget er ændret til den 1. januar 2006. Der henvises til  

 Folketingstidende  

 2004-05, 1. samling, tillæg A side 3893 og 3897 og forhandlingerne side 2962.
Ældre medicinske patienter udgør en voksende gruppe af  

 patienter i sundhedsvæsenet.
Mere end halvdelen af alle patienter, der  

 indlægges på sygehusenes medicinske afdelinger, er 65 år eller ældre.
Blandt  

 dem indlægges størstedelen akut og har brug for hurtig medicinsk behandling  

 (jf. »Rapport om den ældre medicinske patient«, Sundhedsministeriet, juni  

 2001).
Dertil kommer, at ældre medicinske patienter udgør en af de  

 mest udsatte patientgrupper i sundhedsvæsenet. Ældre har typisk et kronisk  

 sygdomsbillede og skal behandles for flere forskellige symptomer.
Det gør dem  

 svære at diagnosticere ved indlæggelsen. Ældre patienter er længere tid om at  

 blive raske, og de oplever hyppigere genindlæggelser på sygehusene end andre  

 patientgrupper.
Det er alt sammen med til at tære på kræfterne.
 De kommende år bliver der flere ældre, og dermed stiger presset  

 på de medicinske afdelinger.
Uheldigvis har der længe manglet politisk fokus på gruppen af  

 ældre medicinske patienter.
Selv om medicinske patienter udgør 80 pct. af  

 samtlige patienter på sygehusene, er der de seneste år satset entydigt på at  

 nedbringe ventetiderne til de planlagte kirurgiske operationer.
Det er  

 vigtigt  

 at nedbringe ventetiderne, men det bør ikke ske på bekostning af de mange  

 ældre  

 medicinske patienter.
Svage og plejekrævende ældre som eksempelvis lungepatienter og  

 gigtramte har ingen særlig pulje på finansloven, og de kan ikke opgøres i  

 ventelister.
De ældre medicinske patienter har ingen stærke patientforeninger  

 i  

 ryggen.
Få taler i dag deres sag.
De seneste års initiativer på sundhedsområdet kommer ikke de  

 adskillige tusinder af ældre medicinske patienter til gode.
Det udvidede frie  

 valg omfatter ikke den medicinske patient, fordi der ganske enkelt mangler  

 behandlingstilbud på de private klinikker og hospitaler.
Og for de mange  

 ældre,  

 der indlægges akut, giver det heller ikke mening at tale om frit valg.
Der er  

 ikke tid til den slags overvejelser, når patienten får en blodprop,  

 hjerneblødning eller andet, der kræver akut indlæggelse.
I amterne oplever patientvejlederne derfor en storm af  

 protester fra medicinske patienter, der ikke forstår, hvorfor de forbigås af  

 den såkaldte behandlingsgaranti.
Antallet af henvendelser til  

 patientvejledere  

 er således steget med mellem 25 og 300 pct. i syv danske amter ifølge en  

 artikel i Dagens Medicin i december 2003, »Patientvejledere bestormes af  

 usikre  

 patienter« (Dagens Medicin den 11. december 2003, 1. sektion, side 5).
Den såkaldte meraktivitetspulje, som i 2003 blot vedligeholdt  

 niveauet fra før, kommer kun i begrænset omfang de ældre medicinske patienter  

 til gode. (Meraktivitetspuljen indgår i »Aftaler om den kommunale økonomi for  

 2004«). De medicinske afdelinger kan dårligt planlægge meraktivitet, når  

 størstedelen af patienterne er akutte.
Samtidig ligger det uden for en  

 meraktivitetspulje at yde bidrag til udviklingen af nye og nødvendige  

 behandlingsmetoder, f.eks. til udbygning af sundhedsfremme og forebyggelse af  

 sygdom eller genoptræningsforløb i den ældres eget hjem.
Socialdemokratiet mener, at der er behov for en samlet og  

 langsigtet strategi for de ældre medicinske patienter i Danmark.
Nationale  

 handlingsplaner for psykiatri-, hjerte- og kræftområdet og senest for  

 diabetesområdet har tidligere vist sig nødvendige for tilrettelæggelsen af en  

 fokuseret indsats særlig for disse patientgrupper.
Det er nu blevet tid til  

 at  

 rette fokus mod de ældre medicinske patienter, som har været overset for  

 længe,  

 og som udgør de svageste patienter på sygehusene.
Socialdemokratiet kan samtidig konstatere, at en lang række af  

 faglige organisationer, patientforeninger og interesseorganisationer i  

 oktober  

 2003 henvendte sig til indenrigs- og sundhedsministeren med en appel om en  

 national strategi for de medicinske patienter.
Der henvises til brev af 3.  

 oktober 2003 med overskriften »Opfordring til handlingsplan: strategi og  

 handlingsplan for den medicinske patient«, se  

 www.aeldresagen.dk/informationspage.
Socialdemokratiet opfordrer derfor regeringen til at tage de  

 nødvendige initiativer til at sikre, at der iværksættes en handlingsplan for  

 de  

 ældre medicinske patienter med henblik på at skabe mere overskud og bedre  

 kvalitet i deres behandling på sygehusene og ved rehabiliteringen i eget  

 hjem.  

 Handlingsplanen skal føre til reelle forbedringer på de medicinske  

 afdelinger,  

 som kan mærkes i det daglige af de indlagte patienter.
I Socialdemokratiets  

 finanslovforslag for 2005 er der derfor anvist et finansieringsgrundlag på  

 200  

 mio. kr. årligt til en oprustning af sygehusenes medicinske afdelinger, jf.  

 »Investering i fremtiden: forslag til finanslov 2005, Socialdemokratiet,  

 2004«.
Bemærkninger til forslagets enkelte bestemmelser 1. Udbygning af kapaciteten på de medicinske  

 afdelinger En udbygning af kapaciteten på de medicinske afdelinger er  

 nødvendig for at minimere risikoen for overbelægning på afdelingerne.  

 Socialdemokratiet finder det uacceptabelt, når ældre patienter ender i senge  

 på  

 sygehusenes gangarealer, fordi der er for få disponible senge på stuerne.
På landets medicinske afdelinger er problemer med overbelægning  

 ikke desto mindre særdeles velkendte.
Ofte skal der ikke mere til end en  

 influenzaepidemi, før ældre patienter henvises til sengepladser på gangene.  

 Så  

 sent som i januar 2004 måtte brandtilsynet tilkaldes på de medicinske  

 afdelinger på flere danske sygehuse, fordi patienter spærrede for  

 brandudgangene. (Se bl.a. artikel i Jyllands-Posten den 21. januar 2004,  

 »Hospital må bruge brandvagter«).
Overbelægning begrænser sig dog langtfra til enkelte årstider  

 eller sygehuse.
Tværtimod viser belægningsdata fra amterne, at der hyppigt  

 forekommer overbelægning på landets medicinske afdelinger.
Eksempelvis ligger belægningstallene på sygehusene i H:S i 2003  

 langt over de 85 pct., som almindeligvis anbefales, hvis overbelægning skal  

 undgås, samtidig med at afdelingerne skal bevare en høj produktivitet.
Det  

 gælder i særdeleshed for afdelinger med mange ældre patienter.
Reumatologiske  

 afdelinger (gigtbehandling m.v.) har således belægningsprocenter mellem 95,65  

 og 105,12, mens geriatriske afdelinger (behandling af alderdomsrelaterede  

 sygdomme) har belægningsprocenter på mellem 95,20 og 104,70. Det siger sig  

 selv, at med gennemsnitlige belægningsprocenter omkring og over 100 er  

 overbelægninger  

 på sådanne afdelinger mere reglen end undtagelsen.
Medicinske afdelinger har generelt højere belægning end  

 kirurgiske afdelinger.
Sundhedsstyrelsens opgørelser viser, at på landsplan  

 har  

 de medicinske afdelinger gennemsnitlige belægningsprocenter på 96, mens de  

 kirurgiske belægningsprocenter i gennemsnit er nede på 86 (jf. »Virksomheden  

 ved sygehuse 2001«, Tabel A-5, Sundhedsstyrelsen 2003). Der skal således  

 sikres  

 en betydelig styrkelse af kapaciteten på de medicinske afdelinger, før de  

 gennemsnitligt opnår en bæredygtig belægning, der svarer til de kirurgiske  

 afdelingers.
Socialdemokratiet mener, at ældre med gigt-, lunge- og  

 hjerteproblemer eller andre alderdomsrelaterede sygdomme skal garanteres en  

 regulær sengeplads, når de bliver indlagt på et af landets sygehuse.
En  

 landsdækkende handlingsplan for ældre medicinske patienter skal derfor  

 omfatte  

 en udbygning af kapaciteten på sygehusenes medicinske afdelinger, så der  

 sikres  

 en bedre balance mellem behov og kapacitet.
2. Forbedring af personalerekruttering og  

 -fastholdelse på medicinske afdelinger Den nationale handlingsplan skal komme med initiativer til at  

 forbedre rekrutteringen og fastholdelsen af social- og sundhedsassistenter,  

 sygeplejersker og læger på sygehusenes medicinske afdelinger.  

 Socialdemokratiet  

 finder det uacceptabelt, at normerede sengepladser må lukkes ned, og at ældre  

 patienter må undvære basal pleje på grund af problemer med at finde  

 tilstrækkeligt med personale.
Arbejdet på medicinske afdelinger er ofte fysisk og psykisk  

 slidsomt med mange plejekrævende ældre og et uensartet arbejdspres.
Et stort  

 antal akutte indlæggelser gør det svært at planlægge arbejdet for de ansatte.  

 Mange ledere er ansat alene på baggrund af deres sundhedsfaglige uddannelse  

 og  

 ikke på baggrund af en lederuddannelse eller ledelseskvalifikationer, hvilket  

 hindrer udnyttelse af alle personalegrupper.
Medicinske afdelinger står derfor over for særlig store  

 udfordringer med at rekruttere den fornødne bemanding til at sikre  

 patienterne  

 en god pleje og behandling.
Mange afdelinger må ty til dyre vikarservicer for  

 at udfylde normeringerne.
Ofte er det nyuddannede sygeplejersker, som  

 bemander  

 de medicinske afdelinger på sygehusene.
 Det betyder, at de medicinske afdelinger har en uforholdsmæssig  

 stor personaleudskiftning, hvilket i høj grad går ud over patienterne.  

 Internationale undersøgelser viser, at afdelinger med stor udskiftning af  

 medarbejdere oplever en højere patientdødelighed og længere indlæggelsestid  

 end  

 afdelinger, hvor der sker en mere begrænset udskiftning af plejepersonalet  

 (jf.  

 Dansk Sygeplejeråd 2003, »Bedre sygepleje på sygehusene  tre veje til  

 mere  

 sundhed for pengene«).
Sundhedsstyrelsens seneste stillings- og vakancetælling fra  

 2002 dokumenterer samtidig, at der er lægemangel på mange medicinske  

 afdelinger  

 og i alt 184 ubesatte stillinger på landsplan.
Intet tyder på, at udviklingen  

 vender af sig selv.
Tværtimod peger Sundhedsstyrelsens lægeprognose på, at  

 der  

 de kommende år vil blive behov for flere læger på det medicinske område,  

 bl.a.  

 som et resultat af den ændrede demografiske sammensætning med en stigende  

 andel  

 af ældrebefolkning.
Stressende og uensartede arbejdsforhold på medicinske  

 afdelinger er ikke blot årsag til underbemanding og rekrutteringsproblemer,  

 men  

 medfører samtidig, at der mangler overskud i den daglige behandling og pleje  

 af  

 patienterne.
Dansk Sygeplejeråd har i 2003 påvist, at 70 pct. af  

 sygeplejerskerne  

 var nødt til at udføre ikkesygeplejefaglige opgaver på deres seneste vagt,  

 f.eks. bestilling af prøver og varer samt koordination eller udførsel af  

 hjælpefunktioner.
Af samme rapport fremgår det, at for hver time en  

 sygeplejerske bruger på patientpleje, bruger vedkommende 30-60 minutter på  

 det  

 efterfølgende papirarbejde (jf.
Dansk Sygeplejeråd 2003, »Bedre sygepleje på  

 sygehusene  tre veje til mere sundhed for pengene«).
Socialdemokratiet mener, at ældre patienter skal opleve, at  

 personalet har overskud til deres pleje, omsorg og rehabilitering.
Derfor  

 skal  

 regeringen som et led i en national handlingsplan udarbejde en strategi for  

 forbedringer af rekrutteringen og fastholdelsen af det fornødne personale.  

 Det  

 bør som et minimum sikres, at bemandingen på landets medicinske afdelinger  

 svarer til normeringerne.
Yderligere bør det vurderes, hvorvidt en målrettet kompetenceudvikling  

 af medarbejderne på de medicinske afdelinger, eksempelvis gennem oprettelsen  

 af  

 gerontologiske specialuddannelser, kan medvirke til at fastholde personalet  

 længere.
På det psykiatriske område har det vist sig, at oprettelsen af en  

 specialuddannelse i psykiatrisk sengepleje har øget rekrutteringen og  

 fastholdelsen af medarbejderne betydeligt, ligesom uddannelsen generelt har  

 givet et prestigeløft til området.
 Endelig skal der som et led i handlingsplanen tages initiativer  

 til at forbedre arbejdsforholdene på de medicinske afdelinger, så det bliver  

 mere attraktivt for personalet at søge til og forblive på afdelingerne.
3. Rehabilitering af ældre medicinske  

 patienter En national handlingsplan for de ældre medicinske patienter  

 skal samtidig omfatte en strategi for rehabiliteringen af patienterne.
Det er  

 et kendt problem, at mange ældre udskrives fra sygehusene, før de er blevet  

 rigtig raske.
Det nødvendiggør, at der er det fornødne beredskab på  

 sygehusene  

 og i den primærkommunale ældrepleje til at følge op på behandlingen, så den  

 ældre patient kommer sig efter sin sygdom.
Ældre medicinske patienter har generelt et stort behov for  

 rehabilitering, når den egentlige behandling er overstået. Ældre er væsentlig  

 længere tid om at blive friske igen efter sygdom, og de må oftere akut  

 genindlægges end yngre patienter.
I gennemsnit genindlægges 13,5 pct. af de  

 medicinske patienter inden for 30 dage, og 5 pct. af patienterne genindlægges  

 allerede inden for en uge.
Dertil kommer, at godt 1.800 medicinske patienter  

 bliver genindlagt ti eller flere gange (jf. »Tværsnitsundersøgelser  

 2001/2002,  

 Planlægning under akut indlæggelse, Medicinering og udskrivelse, Den Gode  

 Medicinske Afdeling 2002«.). De høje indlæggelsesfrekvenser skal ses i  

 sammenhæng med det komplicerede sygdomsmønster, som kendetegner ældre  

 medicinske patienter.
Det er et kendt problem, at patienter generelt oplever  

 problemer med sammenhængen i forløbet fra før indlæggelsen, under  

 indlæggelsen  

 og til genoptræningen efter indlæggelsen.
Disse problemer forstærkes, når vi  

 har med den ældre medicinske patient at gøre.
Den ældre medicinske patient er ikke kendt for at stille krav  

 eller råbe op, og ofte er der ikke pårørende, der kan gøre det på patientens  

 vegne.
Sammenholdes dette med, at sundheds- og socialvæsenets muligheder ikke  

 er lette at gennemskue for menigmand, så er der store muligheder for, at den  

 ældre medicinske patient kommer til at opleve store brud i forløbene, hvis  

 der  

 ikke kommer en tovholder på til at skabe sammenhæng og kontinuitet.
Sammenhængen i pleje og behandling kan med fordel varetages af  

 social- og sundhedsassistenter, der med deres uddannelsesmæssige baggrund har  

 kompetencerne til at varetage en tovholderrolle for den medicinske patient.  

 De  

 har samtidig de pædagogiske evner, der giver patienter plads til også at lære  

 at leve et liv med sygdom.
Da social- og sundhedsassistenterne også er den  

 største plejegruppe i den primærkommunale sektor, vil det være oplagt, at det  

 er denne gruppe, som skal være tovholder med henblik på at skabe kontinuitet  

 og  

 sammenhængende forløb.
Problemerne forværres af, at der ikke findes tilstrækkelige  

 incitamenter på sygehusene til at overvåge patienternes bedring, frem til de  

 er  

 blevet fuldt funktionsdygtige.
Takststyringssystemet belønner sygehusene  

 snævert  

 for patientens behandling, men ikke for patientens rehabilitering, efter at  

 den  

 egentlige behandling er overstået.
Der er således fortsat behov for, at ældres patientforløb  

 tilrettelægges på en bedre og mere sammenhængende måde i et samarbejde mellem  

 sundhedssektoren og ældreplejen.
Blandt andet skal det sikres, at der i  

 patientforløbets begyndelse bliver lagt relevante planer for den ældre  

 medicinske patients behandling, genoptræning og anvisning af medicin.
 Samtidig bør det i forbindelse med en national handlingsplan  

 for de ældre medicinske patienter vurderes, hvorvidt der er behov for at  

 udbygge de primærkommunale rehabiliteringstilbud til de ældre, som kræver  

 kvalificeret pleje og behandling efter udskrivning fra sygehuset.
Socialdemokratiet mener, at patienter har ret til kvalitet og  

 sammenhæng i alle dele af deres behandling fra forundersøgelsen, over  

 indlæggelsen og frem til genoptræningen i eget hjem.
Regeringen opfordres  

 derfor til at udarbejde en strategi for rehabiliteringen af de ældre  

 medicinske  

 patienter med henblik på at sikre dem et veltilrettelagt og sammenhængende  

 patientforløb.
4. Udbygning af den sundhedsfremmende indsats Endelig skal den nationale handlingsplan omfatte initiativer  

 til udbygning af den sundhedsfremmende indsats over for ældre med medicinske  

 lidelser.
Forebyggende hjemmebesøg kan spare mange ældre for indlæggelser og  

 genindlæggelser på sygehusene og generelt medvirke til at aflaste  

 sundhedsvæsenets medicinske afdelinger.
Forsøg i kommunerne har tidligere dokumenteret, at det er  

 muligt at forebygge og behandle selv meget gamle og svage ældre, så de får en  

 bedre tilværelse.
Ved at integrere sundhedsfremmende tiltag i de kommunale  

 pleje- og omsorgstilbud kan flere ældre behandles for mindre alvorlige  

 medicinske  

 lidelser i deres eget hjem.
Allerede i 1980erne dokumenterede det såkaldte Rødovreprojekt,  

 at fire årlige hjemmebesøg af sygeplejerske og læge styrkede de ældres  

 sundhed,  

 idet det medførte godt 25 pct. færre dødsfald og 50 pct. færre besøg af  

 vagtlægen.
Det har siden 1998 været lovbestemt, at ældre, fra de er 75 år,  

 skal  

 modtage forebyggende hjemmebesøg mindst to gange årligt.
Meget peger imidlertid på, at der er brug for en styrkelse af  

 den opsøgende og sundhedsfremmende indsats over for de ældre i deres eget  

 hjem.  

 Blandt andet kan der være forebyggende gevinster at hente ved at udvide  

 målgruppen til ældre under 75 år, fordi den sundhedsfremmende indsats bliver  

 mere effektiv, jo tidligere den sættes ind.
Yderligere kan der foretages en  

 mere effektiv udnyttelse af ressourcerne til forebyggende hjemmebesøg ved i  

 højere grad at målrette indsatsen over for svage ældre, hvor det vurderes, at  

 behovet for rådgivning og støtte til den ældre er størst.
 Forebyggende hjemmebesøg har samtidig en vigtig funktion, når  

 der de kommende år bliver flere ældre med svage eller ingen sociale netværk.  

 For sådanne ældre er ensomheden ofte med til at forstærke angsten, når de får  

 smerter, har åndedrætsbesvær, føler svimmelhed eller lignende.
Den ressource, som social- og sundhedshjælperne udgør, bliver  

 dog desværre heller ikke udnyttet godt nok i dag i den sundhedsfremmende  

 indsats.
Projekter med tidlig opsporing i Vallensbæk og Greve Kommuner  

 vedrørende type 2-diabetes viser, at social- og sundhedshjælperne kan klædes  

 på  

 til at observere og reagere på de relevante tegn på, at der skal gribes  

 tidligt  

 ind.
Regeringen pålægges derfor, som et sidste led i en national  

 handlingsplan for ældre medicinske patienter, at sikre en kompetent  

 geriatrisk  

 hjemmepleje til ældre i hele landet.
Herunder bør det vurderes, hvorvidt en  

 udbygning af kompetencerne hos de tværfaglige team, der arbejder med ældre,  

 kan  

 forbedre den sygdomsforebyggende indsats.
Skriftlig fremsættelse Lone Møller  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en national handlingsplan for ældre medicinske  

 patienter.
(Beslutningsforslag nr.
B 30).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
