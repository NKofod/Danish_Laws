(Til stiftsøvrigheder og provstiudvalg) Regeringens målsætning for den offentlige sektor er i 1997 en fortsat  

 stram udgiftspolitik.
Denne målsætning gælder også for folkekirkens område.  

 Folkekirkens driftsudgifter for 1997 bør derfor ikke udvise realvækst.
I de  

 enkelte ligningsområder bør det i øvrigt tilstræbes, at der budgetteres med  

 uændret eller nedsat provenu for kirkeskat.
Det er vigtigt, at menighedsråd  

 og provstiudvalg følger disse henstillinger.
Det er hensigten, at der fremover skal anvendes nye  

 fremskrivningsprocenter, som viser udviklingen fra budgetår til forlagsår i  

 stedet for som nu fra ultimo regnskabsår til medio forslagsår.
Derfor der der  

 nedenfor i kolonne (1) medtaget fremskrivningsprocenttal, der viser den  

 gennemsnitlige forventede udvikling fra indeværende budgetår (1996) til  

 forslagsåret (1997). Af hensyn til sammenligneligheden viser kolonne (2)  

 fremskrivningsprocenter fra ultimo 1995 (regnskabstal) til gennemsnit for  

 1997. Fremskrivningsprocenterne kan muligvis blive ændret, og der vil i så  

 fald snarest muligt herfra blive givet underretning om de nye skøn.
-------------------------------------------------------------------- Procentvis stigning for udvalgte (1) Budgetår 1996- (2) Ultimo 1995 - Man henleder opmærksomheden på, at der i løbet af maj måned 1996 vil blive  

 optaget forhandlinger med de forhandlingsberettigede faglige organisationer  

 om fordeling af lokallønsmidler pr. 1. april 1996 til gravere,  

 kirkegårdsledere, kordegne, kirketjenere og organister.
Lokallønspuljen, der  

 er til rådighed pr. 1. april 1996, er på ca. 4 mio. kr. svarende til ca.  

 0,74% af den samlede lønsum til nævnte kirkefunktionærgrupper.
Udmøntning af  

 lokallønstillæg forventes at ske i løbet af efteråret 1996. For 1996 må  

 lønudgifterne så vidt muligt afholdes indenfor de lønsummer, der er  

 budgetteret med.
Hidtil har kirker kunnet få udbetalt hjemfaldne  

 gravstedsvedligeholdelseskapitaler efter ansøgning.
Med virkning fra 1.  

 januar 1997 ændres princippet for udbetaling af disse kapitaler, således at  

 de udbetales automatisk til nedsættelse af kirkeskatten i ligningsområdet.  

 Allerede hjemfaldne gravstedvedligeholdelseskapitaler vil blive udbetalt til  

 vedkommende kirkekasser.
Det er også hensigten, at de kapitaler, der  

 hjemfalder i årets løb, fremover skal udbetales til vedkommende kirkekasser.  

 Meddelelse om udbetalingstidspunkt m.v. vedrørende de beløb, der kommer til  

 udbetaling i 1997, vil snarest blive sendt til menighedsrådene og  

 provstiudvalgene.
 Kirkeministeriet, den 16. februar 1996.
