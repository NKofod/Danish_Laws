 Bekendtgørelse om opfølgning  

 på evaluering ved Danmarks  

 Evalueringsinstitut m.v.
 I medfør af § 10, stk. 1, i lov om Danmarks  

 Evalueringsinstitut, jf. lovbekendtgørelse nr. 905 af 12. september  

 2000, fastsættes:
 § 1. Bekendtgørelsen omfatter de  

 evalueringer, der gennemføres efter § 2, stk. 1, i lov om  

 Danmarks Evalueringsinstitut, for så vidt angår uddannelser eller  

 institutioner under Undervisningsministeriet.
§ 2. Evalueringsinstituttet foretager det  

 overordnende metodevalg og valg af koncept for instituttets  

 evalueringsvirksomhed i overensstemmelse med lov om Danmarks  

 Evalueringsinstitut og instituttets vedtægt.
Det forudsættes, at  

 der ved valg af metoder og koncept tages hensyn til de særlige forhold  

 og den egenart og styreform, der karakteriserer de forskellige  

 uddannelsesområder.
Stk. 2. Selvevaluering skal indgå som et fast element i  

 enhver evaluering.
Selvevalueringen har til formål at identificere,  

 hvilke styrker og svagheder den evaluerede institution kan opstille  

 vedrørende det konkrete evalueringstema.
 § 3. Danmarks Evalueringsinstitut afgiver en  

 rapport som afslutning på evalueringen i overensstemmelse med lov om  

 Danmarks Evalueringsinstitut og den fastsatte vedtægt for  

 instituttet.
 Stk. 2. Evalueringsinstituttet indsender evalueringsrapporten  

 med bestyrelsens eventuelle bemærkninger til Undervisningsministeriet  

 senest 14 dage før offentliggørelsen.
§ 4. Den enkelte evaluerede  

 uddannelsesinstitution, der har medvirket ved selvevaluering, jf. § 2,  

 udarbejder en plan for opfølgningen på en evaluering.
Planer for  

 opfølgning udarbejdes tillige af vedkommende myndighed i  

 overensstemmelse med den kompetencefordeling, der gælder for det  

 evaluerede skole- eller uddannelsesområde.
Stk. 2. Inden et halvt år fra evalueringsrapportens  

 offentliggørelse, jf. § 3, stk. 2, skal institutionen og vedkommende  

 myndighed, jf. stk. 1, offentliggøre opfølgningsplanen i  

 elektronisk form.
Undervisningsministeriet kan fastsætte formen  herfor  

 i det enkelte tilfælde.
 § 5. Den pågældende institution m.fl.  

 opbevarer planen for opfølgningen og andet relevant materiale i 3  

 år, medmindre en længere periode følger af anden  

 lovgivning.
§ 6. Klager over evalueringsinstituttets  

 afgørelser i henhold til denne bekendtgørelse indgives til  

 instituttet.
Instituttets afgørelse kan, når klagen  

 vedrører retlige spørgsmål, indbringes for  

 Undervisningsministeriet.
 Stk. 2. Fristen for indgivelse af klage til  

 Undervisningsministeriet er 4 uger fra den dag, afgørelsen er meddelt  

 klageren.
 § 7. Undervisningsministeriet kan, når der  

 foreligger særlige forhold i forbindelse med en konkret evaluering,  

 dispensere fra bekendtgørelsens regler.
 § 8. Bekendtgørelsen træder i kraft  

 den 16. januar 2002 og ophører den 31. december 2005.
 Stk. 2. Bekendtgørelse nr. 573 af 4. juli 1997 om  

 evalueringer af visse videregående uddannelser under  

 Undervisningsministeriet ophæves.
