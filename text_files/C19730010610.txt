På kirkeministeriets foranledning er der fremstillet en ny blanket til  

 anmeldelse om udtrædelse af folkekirken.
Blanketten træder i stedet for den  

 hidtil anvendte.
Anmeldelser, der afgives på den hidtil foreskrevne blanket,  

 vil dog fortsat kunne modtages.
Som det fremgår af blanketten stilles der ikke længere krav om  

 medunderskrift af vitterlighedsvidner.
Ejheller kræves det, at anmeldere, der  

 afleverer anmeldelsen ved personlig henvendelse, skal legitimere sig.Derimod  

 skal der som hidtil medfølge original dåbsattest (fødsels- og dåbsattest) for  

 anmelderen.
Når anmeldelsen er tilført ministerialbogen - hvilket bør ske snarest  

 muligt efter anmeldelsens modtagelse - skal dåbsattesten tilbagesendes til  

 anmelderen, forsynet med påtegning om udtrædelsen.
Påtegningen skrives øverst  

 på attestens bagside, dateres og underskrives samt forsynes med  

 embedsstempel.
Påtegningen affattes således: »Udtrådt af folkekirken den  

 ...... (dato)».
Som udtrædelsesdato skal anføres datoen for anmeldelsens  

 modtagelse og ikke anmeldelsens dato.
I attestens anmærkningsrubrik anføres  

 en henvisning til udtrædelsespåtegningen.
Er anmærkningsrubrikken  

 overstreget, anføres henvisningen i marginen ved siden af rubrikken.
Er  

 attesten ikke udfærdiget på den ved ministeriets cirkulære af 4. december  

 1956 autoriserede blanketformular, anføres henvisningen i marginen ud for  

 dåbsdatorubrikken.
 Da det ved ministeriets cirkulære nr. 10 af 15. januar 1973 er pålagt  

 ministerialbogsførerne at afgive indberetning til folkeregistret om  

 udtrædelse af folkekirken, skal der fremtidig kun udfærdiges særskilt attest  

 om udtrædelsen, såfremt anmelderen fremsætter motiveret begæring herom.  

 Tilfælde af denne art vil antagelig kun sjældent forekomme, hvorfor der ikke  

 som hidtil vil blive fremstillet blanketter til attest om udtrædelse af  

 folkekirken.
Et antal eksemplarer af de nye blanketter og af nærværende cirkulæreskrivelse vedlægges til fordeling blandt stiftets sognepræster og kordegne.
 Kirkeministeriet, den 15. maj 1973.
 P.M.V.
 E.B.
 Arne Truelsen.
