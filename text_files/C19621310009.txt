 (Til samtlige af landbrugsministeriet til udførsel af dansk kød,  

 slagteaffald og kødvarer autoriserede virksomheder samt de ved disse ansatte  

 kontrollerende dyrlæger og tilsynsassistenter).
Fra landbrugsrådet, De samvirkende danske landboforeninger, De samvirkende  

 danske husmandsforeninger og vedkommende brancheorganisationer har  

 landbrugsministeriet modtaget indstilling om, at staten i henhold til § 1,  

 stk. 1, lov nr. 346 af 6. december 1961 om statens overtagelse af visse  

 udgifter ved offentlig kontrol i forbindelse med udførsel af  

 landbrugsprodukter overtager udgifter, der er forbundet med offentlige  

 kontrolforanstaltninger, som i medfør af lov nr. 215 af 16. juni 1958 om  

 udførsel af kød, m.m. er fastsat vedrørende de af denne lov omfattende  

 produkter.
Der har fundet forhandlinger sted med nævnte organisationer om  

 nærmere enkeltheder vedrørende overtagelsen.
 Efter indhentet tilslutning fra finansudvalget er der herefter truffet  

 beslutning om, at staten fra 1. januar 1962 indtil videre overtager følgende  

 udgifter ved offentlig kontrol på de af landbrugsministeriet til udførsel af  

 dansk kød, slagteaffald og kødvarer autoriserede virksomheder:
 1. Lønudgifter til de af landbrugsministeriet og  

 veterinærdirektoratet ansatte dyrlæger.
 2. Lønudgifter til de af landbrugsministeriet ansatte  

 tilsynsassistenter og til de af veterinærdirektoratet antagne  

 reservetilsynsassistenter.
 3. Lønudgifter til læge trikinkontrollører.
 4. Udgifter til helbredsundersøgelser i henhold til  

 bekendtgørelse af 30. januar 1962 om helbredskontrol med personer beskæftiget  

 ved eksportslagterier og andre virksomheder autoriseret til eksport af kød og  

 kødprodukter.
 Andre kontroludgifter end ovennævnte overtages ikke af staten.
 Det bemærkes, at der vil blive fastsat en særlig ordning med hensyn til  

 statens overtagelse af udgifter ved offentlig kontrol på offentlige  

 slagtehuse med eksportret, ved ved hvilke kontrolpersonalet er ansat af  

 vedkommende kommune.
 Den fremtidige ordning.
 Fra og med den 1. oktober 1962  vil lønudgifter også til det  

 kontrolpersonale, der ikke tidligere har fået lønninger m.v. udbetalt af  

 veterinærdirektoratet, blive udbetalt direkte til de pågældende fra  

 veterinærdirektoratet.
 Med hensyn til lønudgifter m.v., der betales efter regning, skal fra 1.  

 oktober 1962 iagttages følgende:
 Vederlag til løse reservedyrlæger og læge trikinkontrollører samt  

 overarbejdspenge til tilsynsassistenter.
Det påhviler overdyrlægerne ved eksportslagterierne af føre nøjagtigt  

 månedsregnskab over de nævnte udgifter.
Regnskabet skal den 1. i hver måned-  

 eller, såfremt den 1. i måneden er en søn- eller helligdag, førstkommende  

 søgnedag - afleveres til virksomheden der på grundlag heraf udarbejder en  

 opgørelse med fornøden specifikation over de pågældendes tilgodehavender.  

 Denne opgørelse skal underskrives af virksomheden og attesteres af  

 overdyrlægen og derefter indsendes til veterinærdirektoratet senest den 5. i  

 måneden - eller, såfremt denne dato er en søn- eller helligdag, førstkommende  

 søgnedag.
Beløbene vil derefter snarest muligt blive udbetalt de pågældende  

 af veterinærdirektoratet.
 På andre autoriserede virksomheder skal der forholdes på tilsvarende måde  

 af den kontrollerende dyrlæge og virksomheden med hensyn til overarbejdspenge  

 til tilsynsassistenter.
 Det fremhæves, at såfremt tidspunktet for indsendelse af ovennævnte  

 opgørelse til veterinærdirektoratet ikke overholdes, kan det medføre, at  

 beløbene først vil komme til udbetaling i den følgende måned.
Endvidere bemærkes, at det overvejes af veterinærdirektoratet at udarbejde  

 særlige blanketter til brug for dyrlæger og virksomheder til fornævnte  

 formål.
Nærmere meddelelse herom vil senere fremkomme fra  

 veterinærdirektoratet.
 Vederlag til de af veterinærdirektoratet antagne  

 reservetilsynsassistenter.
Virksomheden skal som hidtil udbetale reservetilsynsassistenten sædvanlig  

 løn i den periode, han fungerer som tilsynsassistent.
De afholdte udgifter  

 vil blive refunderet af veterinærdirektoratet, når der til direktoratet  

 indsendes en af den kontrollerende dyrlæge (overdyrlæge) attesteret opgørelse  

 over udgifterne.
 Det fremhæves, at de i cirkulære herfra af 26. april 1946 vedrørende  

 antagelse af reservetilsynsassistenter fastsatte bestemmelser fortsat gælder  

 uændret.
 Udgifter til helbredsundersøgelser.
De honorarer, der tilkommer vedkommende læge og embedslæge, samt vederlag  

 til statens seruminstitut for undersøgelser af afføringsprøver, jfr.  

 cirkulære herfra af 30. januar 1962 om helbredskontrol med personer  

 beskæftiget ved autoriserede kødeksportvirksomheder, skal som hidtil betales  

 af de autoriserede virksomheder.
Udgifterne vil blive refunderet af  

 veterinærdirektoratet, når der til direktoratet indsendes kvitteringer for  

 beløbenes modtagelse eller en af en statsautoriseret revisor attesteret  

 opgørelse med fornøden specifikation over afholdte udgifter.
 Refusion af kontroludgifter vedrørende tiden fra 1. januar til 1. oktober  

 1962.
 Kontroludgifter som de foran under 1.-4. nævnte , der er eller vil blive  

 afholdt af en autoriseret virksomhed vedrørende tiden 1. januar til 1.  

 oktober 1962, vil snarest muligt efter 1. oktober 1962 blive refunderet  

 virksomheden af veterinærdirektoratet, såfremt virksomheden til  

 veterinærdirektoratet indsender en af en statsautoriseret revisor attesteret,  

 specificeret opgørelse over udgifterne.
 Det bemærkes i denne forbindelse, at man senere vil vende tilbage til  

 spørgsmålet om udligningen af det underskud, der pr. 1. januar 1962 forelå i  

 den af veterinærdirektoratet administrerende lønpulje for de ved  

 eksportsvineslagterierne ansatte kontrollerende dyrlæge, jfr. § 2, stk. 1, i  

 fornævnte lov nr. 346 af 6. december 1961.
 Undtagelser.
Bestemmelserne i dette cirkulære kommer ikke til anvendelse med hensyn til Frigivelse af deposita og bankgarantier.
 De af de autoriserede virksomheder, der er omfattet af dette cirkulære,  

 stillede deposita eller bankgarantier til sikkerhed for kontrolpersonalets  

 lønninger ect. vil snarest muligt blive frigivet af landbrugsministeriet.
 Landbrugsministeriet, den 29. august  

 1962.
 Karl Skytte.
/J.
Jensen.
