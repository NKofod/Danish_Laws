§ 1 I vejledning nr.
I-2/80 af 27. februar 1980 om ydelse af støtte til  

 skummetmælk og skummetmælkspulver, der indgår i foderblandinger, foretages  

 følgende ændringer:
 1. I indledningen til vejledningen affattes næstsidste  

 afsnit således:
»nr. 1725/79 af 26. juli 1979 om nærmere regler for støtte til  

 skummet, der forarbejdes til foderblandinger, og til skummetmælkspulver til  

 kalvefoder, senest ændret ved forordning nr. 2851/80 af 31. oktober  

 1980,» 2. § 3 affattes således:
»Den registrerede virksomhed har pligt til permanent at foretage  

 bogføring efter regler, der fastsættes af Statens Foderstofkontrol.
Af  

 bogføringen skal mindst fremgår følgende:
a.
Oplysning om de anvendte råvarers art og oprindelse.
b.
Oplysning om de anvendte mængder af navnlig skummetmælk og  

 skummetmælkspulver i uforarbejdet stand eller i form af en blanding som  

 omhandlet i § 4, stk. 2, litra c.
c.
Oplysning om mængden og sammensætningen af de fremstillede produkter og  

 om indholdet af de enkelte bestanddele i procent.
Det skal præciseres, hvor  

 stor en mængde kasein og/eller kaseinater, der er tilsat i uforarbejdet stand  

 eller som blanding.
d.
Oplysning om den dato, på hvilken de fremstillede produkter har forladt  

 virksomheden, samt om køberens navn og adresse.« 3. I § 4, stk. 2, litra c, ændres »0,2%» til  

 »0,3%».
 4. § 4, stk. 2, litra e, affattes således:
»e.
Foderblandingen skal umiddelbart kunne anvendes som foder og må  

 hverken forarbejdes eller blandes yderligere forud for anvendelse i en  

 landbrugsbedrift, en opdrætnings- eller opfedningsvirksomhed.« 5. I § 5 indsættes efter stk. 2 som nyt stk.:
»Stk. 3.  Indeholder den fremstillede foderblanding  

 ikke mindst 60 kg skummetmælkspulver pr. 100 kg, kan direktoratet, uanset §  

 4, stk. 2, litra a, yde en med 10% nedsat støtte, såfremt indholdet af  

 skummetmælkspulver udgør mindst 59 kg pr. 100 kg foderblanding, og ansøgeren  

 over for Statens Foderstofkontrol dokumenterer, at den manglende overholdelse  

 af mindsteindholdet på 60 kg hverken skyldes en overlagt overtrædelse eller  

 en alvorlig forsømmelse.
Endvidere kan direktoratet, uanset § 4, stk. 2,  

 litra a, yde støtte på grundlag af et skummetmælkspulverindhold på 80 kg pr.  

 100 kg, såfremt foderblandingen indeholder over 80 kg skummetmælkspulver pr.  

 100 kg, men ikke over 81 kg.
 Stk. 3  og 4 bliver herefter stk. 4 og 5.
 6. I § 5, stk. 3, der bliver stk. 4, affattes litra f  

 således:
»f.
Oplysning om foderblandingens fremstillingsdato og mængde med  

 angivelse af produktets sammensætning udtrykt i vægtprocent.
Det skal  

 præciseres, hvor stor en mængde kasein og/eller kaseinat, der tilsættes i  

 uforarbejdet stand eller som blanding.« 7. I § 6 indsættes efter stk. 4 som nyt stk.:
»Stk. 5.  I tilfælde som nævnt i stk. 2 kan  

 direktoratet dog efter anmodning udbetale støtten, såfremt ansøgeren over for  

 direktoratet stiller en sikkerhed svarende til støtten forhøjet med 10%.  

 Såfremt Statens Foderstofkontrol konstaterer, at de i denne vejledning  

 omhandlede bestemmelser ikke er overholdt i den måned, for hvilken støtte er  

 blevet udbetalt efter 1. punktum, inddrages den forhøjede sikkerhed som  

 erstatning for det udbetalte støttebeløb.
Sikkerheden skal affattes som  

 foreskrevet af direktoratet.« § 2 Bestemmelserne har virkning fra den 8. november 1980 bortset fra § 3,  

 litra c, sidste punktum, og § 5, stk. 4, litra f, sidste punktum, der  

 anvendes fra den 1. februar 1981.
