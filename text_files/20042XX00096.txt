Skriftlig fremsættelse (24. februar 2005) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
Forslag til lov om  

 ændring af lov om planlægning (udmøntning af kommunalreformen) (Lovforslag nr.
L 93).
Lovforslaget er en del af den lovgivningsmæssige  

 gennemførelse af kommunalreformen.
Forslaget er således et led i udmøntningen  

 af regeringens aftale fra juni 2004 med Dansk Folkeparti om en strukturreform  

 og den efterfølgende aftalte udmøntningsplan fra september 2004.
 Aftalen indebærer, at der gennemføres en kommunalreform, som  

 grundlæggende ændrer rammerne for varetagelsen af de offentlige opgaver og  

 den  

 offentlige service i Danmark.
Kommunalreformen rummer væsentlige ændringer af det  

 eksisterende plansystem.
Med lovforslaget udmøntes forligspartiernes ønsker  

 om,  

 at den fysiske planlægning fremover bliver enklere og i højere grad kan  

 baseres  

 på inddragelse af borgere, virksomheder og interesseorganisationer i  

 planlægningsprocessen.
Planlægningsområdet er nærmere beskrevet i kapitel 14  

 i  

 aftalen om strukturreformen.
Aftalen om strukturreformen giver kommunerne en helt central  

 rolle i den fysiske planlægning.
Lovforslaget medfører, at kommunerne  

 overtager  

 hovedparten af de nuværende regionplanmyndigheders (amtsråd, Hovedstadens  

 Udviklingsråd og Bornholms kommunalbestyrelse) opgaver på planområdet.
De  

 fremtidige kommuneplaner skal således indeholde mål og retningslinier for  

 udviklingen såvel i byerne som i det åbne land.
Også VVM-opgaverne overføres  

 til kommunerne, bortset fra projekttyper, hvor miljøministeren i regler  

 udstedt  

 efter loven påtager sig opgaven.
 Lovforslaget fastsætter overordnede principper for  

 kommunernes planlægning i hovedstadsområdet og bestemmer, at miljøministeren  

 efter høring af kommunerne fastsætter regler, der konkretiserer disse  

 principper for planlægningen.
Ifølge aftalen om strukturreformen skal de nye regionsråd  

 udvikle en ny plantype, den regionale udviklingsplan, som skal være et nyt og  

 strategisk værktøj, der dækker overordnede aspekter af relevante forhold for  

 regionens udvikling.
Efter lovforslaget skal den regionale udviklingsplan  

 beskrive den ønskelige fremtidige udvikling for en række højt prioriterede  

 emner, og skal på erhvervsområdet baseres på de regionale  

 erhvervsudviklingsstrategier, som vækstforaene skal udarbejde.  

 Udviklingsplanen  

 vil ikke skulle planlægge for anvendelsen af de enkelte arealer og træder  

 således ikke i stedet for regionplanerne.
Staten får efter aftalen en mere aktiv rolle med at sikre  

 overordnede planhensyn.
Lovforslaget indeholder bestemmelser, der tilsigter  

 at  

 styrke landsplanlægningen, herunder landsplanredegørelsen, og staten får  

 pligt  

 til at påse, at kommunerne og regionerne i deres planlægning respekterer  

 overordnede interesser og til at gøre indsigelse mod kommuneplaner og  

 regionale  

 udviklingsplaner, der ikke er i overensstemmelse med overordnede interesser.  

 Lovforslaget giver ministeren pligt til at fastsætte regler for beliggenheden  

 af større butikker og beliggenheden af større butiksområder uden for  

 bymidten,  

 samt beliggenheden af de centrale byområder i hovedstadsområdet.
Der etableres en overgangsordning.
De nuværende  

 regionplanmyndigheders Regionplaner 2005 vil blive tillagt  

 bindende virkning.  

 De vil herefter fungere som de samlede overordnede retningslinier for  

 kommunernes planlægning i overgangsperioden indtil kommunerne har opdateret  

 deres kommuneplaner efter de nye regler.
 Idet jeg i øvrigt kan henvise til lovforslaget med  

 tilhørende bemærkninger, skal jeg anbefale forslaget til Folketingets  

 velvillige behandling.
