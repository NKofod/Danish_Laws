(Til landets apoteker) Sundhedsstyrelsen er i adskillige tilfælde blevet bekendt med, at der  

 indtelefoneres »falske« telefonrecepter på såvel § 5 lægemidler som  

 andre lægemidler indeholdende f.eks. dextroproxifen, pentazocin, diazepam og  

 lignende.
Det sædvanlige mønster i forbindelse hermed har været, at samme person  

 navngiver sig med forskellige lægers navne og ordinerer til forskellige  

 patienter.
Angivelsen af lægens CPR-nummer er, for så vidt angår  

 fødselsdagen, hyppigt korrekt, og i nogle tilfælde er det korrekte CPR-nummer  

 også opgivet.
 Sundhedsstyrelsen skal på denne baggrund indskærpe apotekerne ikke at  

 udlevere lægemidler omfattet af bestemmelserne i § 5 i sundhedsstyrelsens  

 bekendtgørelse nr. 585 af 1. december 1977 om rekvirering og udlevering af  

 lægemidler m.v., uden at der er fuld sikkerhed for receptudstederens  

 identitet, ligesom man skal anmode apotekerne om at være opmærksomme på  

 muligheden for uretmæssig telefonordination af andre lægemidler.
Endvidere skal sundhedsstyrelsen gøre opmærksom på, at adskillige af de  

 kodede telefonrecepter på § 5 lægemidler, der indsendes til sundhedsstyrelsen  

 må betegnes som ulæselige i større eller mindre grad, hvorfor den videre  

 behandling i sundhedsstyrelsen af disse recepter vanskeliggøres unødigt eller  

 umuliggøres.
Sundhedsstyrelsen må derfor indskærpe, at sådanne recepter  

 udfærdiges således, at de også kan læses af andre end det pågældende apoteks  

 personale.
Specielt skal man anmode om, at CPR-numre (patient og læge) og  

 varenumre anføres tydeligt.
Endelig har man ved gennemgangen af § 5 recepterne konstateret, at der i  

 en række tilfælde ikke er anført brugsanvisning i overensstemmelse med  

 bestemmelserne i udleveringsbekendtgørelsen.
Sundhedsstyrelsen skal derfor  

 indskærpe, at reglerne på dette område efterleves.
 Sundhedsstyrelsen har gjort landets læger opmærksom på ovennævnte og  

 indskærpet dem, at recepterne skal affattes i overensstemmelse med reglerne i  

 udleveringsbekendtgørelsen, jfr. vedlagte kopi af skrivelse til landets  

 læger.
 P.D.V.
