Bekendtgørelse om undtagelse af selskaber fra lov om offentlighed i forvaltningen I medfør af § 4, stk. 2, i lov om offentlighed i forvaltningen, jf. lovbekendtgørelse nr. 145 af 24. februar 2020, og efter forhandling med justitsministeren fastsættes:
§ 1. Lov om offentlighed i forvaltningen finder ikke anvendelse på de af Arbejdsmarkedets Tillægspension oprettede datterselskaber, 1) hvis aktivitet er begrænset til at foretage og forvalte investeringer omfattet af § 26, stk. 1, i lov om Arbejdsmarkedets Tillægspension, eller 2) som er etableret i medfør af § 26 b, stk. 1, 2, 3 og 5, samt § 26 c, stk. 3, i lov om Arbejdsmarkedets Tillægspension.
 § 2. Bekendtgørelsen træder i kraft den 25. februar 2023.
