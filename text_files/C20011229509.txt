Cirkulære om betaling mv. til  

 tjenestemænd mfl.  

 under midlertidig tjeneste i højere stilling § 1. Finansministeriet har ved cirkulære af  

 9. februar 2000, der vedlægges, udsendt aftale om betaling mv. under  

 midlertidig tjeneste i højere stilling for tjenestemænd i staten  

 og folkekirken.
 § 2. I henhold til aftalens § 1 og 2  

 bemærkes, at der kun kan ydes betaling til en tjenestemand under  

 midlertidig tjeneste i højere stilling, såfremt denne overtager  

 de arbejdsopgaver, der er forbundet med den højere stilling, og har  

 varetaget nævnte tjeneste i 15 dage eller, hvis varetagelsen af den  

 højere stilling skyldes ferie, i 22 dage i sammenhæng.
 Den midlertidige tjeneste skal ske i følge en forud fastlagt  

 tjenestefordeling eller efter særlig ordre i en stilling, der  

 lønmæssigt er klassificeret højere end den  

 pågældendes hidtidige stilling, uden at der er tale om en  

 stilling, hvortil oprykning finder sted efter anciennitet mv.
 Stk. 2. Betalingen ydes, jf. aftalens § 4, fra den dag  

 den midlertidige tjeneste blev påbegyndt.
 Stk. 3. Der kan ikke ydes betaling for midlertidig  

 tjeneste, hvis en tjenestemand kun overtager en del af de arbejdsopgaver, der  

 er forbundet med den højere stilling.
Stk. 4. Der kan ikke ydes betaling under midlertidig tjeneste  

 i højere stilling til officerer af den tidligere A- og R-linie, der  

 ikke er overført til P83, og som varetager stillinger på det  

 militære lederniveaus højere funktionsniveau.
Dette omfatter  

 stillinger på M321-, M322- og M331 niveau.
Stk. 5. Der kan ikke ydes betaling under midlertidig tjeneste  

 i højere stilling til officerer af den tidligere B-linie, der ikke er  

 overført til P83, og som varetager stillinger på det  

 militære lederniveaus højere funktionsniveau.
Dette omfatter  

 stillinger på M321- og M322-niveau.
Stk. 6. Der kan ikke ydes betaling under midlertidig tjeneste  

 i højere stilling til befalingsmænd af sergentgruppen, der ikke  

 er overført til P83, og som varetager stillinger, der er  

 henført til det militære mellemlederniveau.
Dette personel ydes  

 et funktionstillæg, jf.
Kundgørelse for Forsvaret B.5-29.
§ 3. For ikke-tjenestemandsansat personel med  

 tjenestemandslignende løn følges de i §§ 1-2 fastsatte  

 regler.
For overenskomstansat personel følges de i de enkelte  

 overenskomster/aftaler fastsatte regler.
 Stk. 2. I tilfælde, hvor en ansat, der ikke selv er  

 lønnet med en tjenestemandslignende løn, gør midlertidig  

 tjeneste i en tjenestemandsstilling/tjenestemandslignende lønnet  

 stilling og omvendt, forelægges sagen for Forsvarsministeriet.
 § 4. Tillæggelse af midlertidig  

 højere grad medfører ikke i sig selv højere  

 aflønning, herunder betaling i henhold til aftalens § 1.
 § 5. Kundgørelse for Forsvaret B.5-19 af 6.  

 august 1998 ophæves.
