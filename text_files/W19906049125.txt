 Der meddeltes afslag på ansøgning om tilladelse til sammenlægning af  

 to landbrugsejendomme, som ville medføre færdsel over en landevej med en  

 årsdøgnstrafik på ca. 3200 enheder.
Ved skrivelse af 20. april 1990 (Deres j.nr. 1034/1989) har De på vegne  

 af Bente Henriksen påklaget Jordbrugsdirektoratets afgørelse af 27. marts  

 1990, hvorved der er meddelt afslag på ansøgningen om tilladelse til  

 sammenlægning af landbrugsejendommene matr. nr. 1 0a  Bjælkerup  

 By, St.
Heddinge m.fl. og matr. nr.  4a  Råby By, Holtug.
Landbrugsejendommen matr.nr. 1 0a  Bjælkerup By, St.
Heddinge og  1c og   

 6b  Klippinge By, Magleby-Stevns er af areal 30,2383 ha, beliggende på begge  

 sider af den fra St.
Heddinge mod nordvest førende landevej, således at  

 ejendommens bygninger er beliggende på den sydvestlige side af vejen.  

 Landbrugsejendommen matr. nr.  4a  Råby By, Holtug er af areal 23,5023 ha,  

 hvoraf en parcel med ejendommens bygninger ønskes frastykket i forbindelse  

 med sammenlægningen.
Denne ejendom er fuldt ud beliggende nordøst for vejen  

 og ligger i skel med den på samme side af vejen beliggende parcel af  

 førstnævnte ejendom.
 Jordbrugsdirektoratet har begrundet sin afgørelse med, at de jorder, der  

 ønskes sammenlagt, ikke ligger hensigtsmæssigt for samlet drift, jf.  

 landbrugslovens § 13, stk. 2, nr. 1. Der henvises herved til, at færdslen fra  

 bygningerne på den samlede ejendom til de jorder, som indlægges under  

 ejendommen, vil ske tværs over en landevej, der har en årsdøgnstrafik på 3000  

 enheder i 1988.
De anfører i Deres klage, at den omtalte landevej især er belastet af  

 myldretidstrafik.
De vedlægger til dokumentation herfor en trafiktælling  

 opdelt på døgnets timer, hvoraf det fremgår, at landevejen især er belastet  

 om morgenen og om eftermiddagen.
Det fremgår heraf, at årsdøgnstrafikken i  

 1989 er opgjort til 3214 enheder.
De anfører videre, at et kajanlæg  

 ved Sigerslev Kridtbrud vil aflaste vejen, ligesom De anfører, at en  

 forøgelse af arealet ikke vil medføre, at den tværgående landbrugstrafik  

 bliver til yderligere gene for landevejstrafikken.
De oplyser, at der findes  

 to markoverkørsler, beliggende over for hinanden med gode oversigtsforhold.  

 Der skal ikke etableres yderligere overkørsler i forbindelse med  

 udstykningen.
 Jordbrugsdirektoratet har i forbindelse med oversendelsen oplyst, at man  

 ikke finder, at der i Deres klageskrivelse er fremført sådanne argumenter,  

 der kan begrunde, at afgørelsen ændres.
 Landbrugsministeriet skal bemærke følgende:
 Ifølge § 13, stk. 2, nr. 1, i landbrugsloven (Landbrugsministeriets  

 lovbekendtgørelse nr. 504 af 17. juli 1989) er det en betingelse for  

 meddelelse af tilladelse til sammenlægning, at de jorder, der ønskes  

 sammenlagt, ligger hensigtsmæssigt for samlet drift fra ejendommens  

 bygninger.
 Nærmere beskrivelse af praksis for administrationen af denne bestemmelse  

 findes nu i Landbrugsministeriets cirkulære nr. 38 af 8. marts 1990, som  

 stadfæster den praksis, som har været gældende siden den seneste ændring af  

 landbrugsloven ved lov nr. 381 af 7. juni 1989, jf. nærmere  

 Landbrugsministeriets vejledning nr. 113 af 15. august 1989 om ændringerne i  

 landbrugsloven.
 I Landbrugsministeriets cirkulære nr. 38 af 8. marts 1990 om lov om  

 landbrugsejendomme hedder det i § 43, stk. 2, nr. 3, at sammenlægning, der  

 medfører færdsel til dyrkningsjorder ad eller tværs over veje med  

 årsdøgnstrafik over 1500 biler kan tillades, hvis der er tale om en begrænset  

 overskridelse og om færdsel ad en kortere vejstrækning, og der i øvrigt er  

 gode oversigtsforhold for den tværgående landbrugstrafik.
I det foreliggende tilfælde overstiger årsdøgnstrafikken 3000 enheder.
Der  

 findes dog praksis for at godkende færdsel ad eller over selv så befærdede  

 landeveje i enkeltstående tilfælde, hvor ganske særlige arronderingsmæssige  

 eller driftsmæssige forhold taler derfor.
Sådanne forhold ses ikke at  

 foreligge i den foreliggende sag.
Landbrugsministeriet stadfæster Jordbrugsdirektoratets afgørelse,  

 hvorefter der er meddelt afslag på ansøgningen om tilladelse til  

 sammenlægning af landbrugsejendommene matr. nr. 1 0a  Bjælkerup  

 By, St.
Heddinge og  1c og  6b  Klippinge By, Magleby-Stevns og matr. nr.  4a  

  Råby By, Holtug.
 P.M.V.
 e.b.
