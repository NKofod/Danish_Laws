I.
Indledning I forbindelse med voksenuddannelsespuljen har det har været nødvendigt at  

 udarbejdet et særligt regelsæt for ydelse af deltager- og  

 befordringsgodtgørelse til deltagere i uddannelsesforløb finansieret over  

 voksenuddannelsespuljen.
Puljen er primært afsat med henblik på afholdelse af  

 aktivitet, men kan gå ind og dække deltagerstøtte i det omfang, at deltagerne  

 ikke kan få godtgørelse via andre ordninger.
1. Retten til deltager- og befordringsgodtgørelse Alle, der deltager i en uddannelse under voksenuddannelsespuljen, har ret  

 til deltagergodtgørelse medmindre, de er omfattet af en anden  

 godtgørelsesordning som f.eks. voksenuddannelsesstøtte (VUS), orlovsydelse  

 eller uddannelsesydelse.
 Det er ikke et krav for at få deltagergodtgørelse, at der skal foreligge  

 et tab af indtægt eller arbejdsmulighed eller, at deltagerne skal have eller  

 søge arbejde inden for uddannelsens område.
Befordringsgodtgørelse ydes uafhængigt af, om deltageren er berettiget til  

 deltagergodtgørelse.
Alle har ret til befordringsgodtgørelse medmindre de er  

 omfattet af andre befordringsgodtgørelsesordninger.
2. Deltagergodtgørelsens størrelse Uanset om der er tale om deltagelse i uddannelse afholdt på et  

 AMU-center, en erhvervsskole, et VUC-center eller en daghøjskole er  

 deltagergodtgørelsens størrelse den samme.
3. Ansøgningsfrist Ansøgningsfristen er som noget nyt sat til senest 4 uger efter  

 uddannelsens start.
Det henstilles iøvrigt, at ansøgningsskemaer afleveres  

 inden uddannelsens start.
II.
Bemærkninger til bekendtgørelsens enkelte paragraffer Til § 2, stk. 1 Hvis der indgår praktik i uddannelsesforløbet, kan der udbetales deltager-  

 og befordringsgodtgørelse i praktikperioden.
Det skal fremgå af  

 ansøgningsskemaet, om der i uddannelsesforløbet indgår praktik.
Til § 3, stk. 1 Henvisningen til § 47 i lov om arbejdsformidling og  

 arbejdsløshedsforsikring m.v. medfører, at deltagergodtgørelsen for en  

 kalenderuge, uanset om den ugentlige undervisningstid er længere end  

 sædvanlig arbejdstid, ikke kan overstige det i § 47 fastsatte ugebeløb.
Til § 5, stk. 1 Alle deltagere har ret til befordringsgodtgørelse medmindre, de er  

 omfattet af en anden befordringsgodtgørelsesordning.
F.eks. kan personer, der  

 modtager voksenuddannelsesstøtte (VUS), være berettigede til  

 befordringsgodtgørelse.
Til § 5, stk. 2 Befordringsgodtgørelsen gives uafhængigt af de faktiske udgifter, og der  

 kræver ikke dokumentation for afholdte befordringsudgifter.
Til § 5, stk. 3 En person, der har en samlet skolevej på 130 km, har efter denne  

 bestemmelse ret til befordringsgodtgørelse for (130-20) = 110 km.
Til § 8, stk. 2 Bestemmelsen sigter alene på situationer, hvor en uddannelse afbrydes af  

 uforudsete årsager, som må tilskrives uddannelsesstedets forhold.
Til § 8, stk. 3 Deltageren skal underrette underviseren forud for en jobsamtale i  

 uddannelsesperioden.
Underviseren undlader derefter at notere deltageren som  

 fraværende på attestationen for deltagelse.
