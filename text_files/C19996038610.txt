Cirkulærskrivelse om særlige  

 feriefridage til kirke- og kirkegårdsfunktionærer (Til Stiftsøvrighederne) Finansministeriet og Centralorganisationernes  

 Fællesudvalg (CFU) har den 20. september 1999 indgået aftale om  

 de særlige feriefridage, der blev aftalt ved OK 99.
Aftalen gælder for tjenestemænd,  

 tjenestemandslignende ansatte samt overenskomstansatte, der har ret til fuld  

 løn under sygdom.
Aftalen gælder både fuldtids- og  

 deltidsansatte.
 På folkekirkens område gælder aftalen  

 således for lønrammelønnede kordegne,  

 kordegneassistenter, organister, organistassistenter, kirketjenere,  

 kirkegårdsledere, kirkegårdsassistenter, gravere samt  

 månedslønnede gartnere og gartneriarbejdere under SiD s  

 forhandlingsområde.
 Aftalen gælder ikke for timelønnede gartnere  

 og gartneriarbejdere under SiD s forhandlingsområde,  

 gravermedhjælpere, øvrig medhjælp, honorarlønnede  

 eller vikarer.
 Særligt for de timelønnede gartnere og  

 gartneriarbejdere bemærkes dog, at disse   fra overgangstidspunktet  

 omfattes af aftalen, når de efter 8 måneders ansættelse ved  

 samme arbejdsgiver overgår til månedslønning.
 De særlige feriefridage indføres gradvist i  

 overenskomstperioden 1. april 1999 til 31. marts 2002 med én dag i  

 år, to dage til næste år og tre dage i det tredje  

 år.
 De særlige feriefridage er ikke omfattet af  

 ferieaftalen/ferielovens bestemmelser.
De særlige feriefridage optjenes i form af  

 særlige feriefritimer, ligesom der afregnes i timer ved afviklingen af  

 de særlige feriefridage.
En feriefridag svarer til 7,4 feriefritimer  

 for fuldtidsansatte, mens timetallet reduceres forholdsmæssigt for  

 deltidsansatte.
 Nedenfor beskrives de nærmere regler om optjening og  

 afvikling.
1. Optjening I perioden 1. oktober 1998   31. december 1999 optjener  

fuldtidsansatte kirke- og kirkegårdsfunktionærer 1,233  

 særlige feriefritimer for hver fulde kalendermåneds uafbrudte  

 ansættelse, svarende til 1 hel feriefridag pr. 6 måneders  

 ansættelse.
Der kan dog maksimalt optjenes 7,4 feriefritimer, svarende  

 til 1 hel feriefridag.
 I perioden 1. januar 2000   31. december 2000 optjener  

fuldtidsansatte kirke- og kirkegårdsfunktionærer ligeledes  

 1,233 særlige feriefritimer for hver fulde kalendermåneds  

 uafbrudte ansættelse, dog maksimalt 14,8 feriefritimer svarende til 2  

 hele feriefridage.
 I perioden 1. januar 2001   31. december 2001 optjener  

fuldtidsansatte kirke- og kirkegårdsfunktionærer 1,850  

 særlige feriefritimer for hver fulde kalendermåneds uafbrudte  

 ansættelse, dog maksimalt 22,2 feriefritimer svarende til 3 hele  

 feriefridage.
 For deltidsansatte kirke- og  

 kirkegårdsfunktionærer nedsættes timeoptjening og  

 timemaksimum forholdsmæssigt i forhold til kvoten.
 Det betyder, at en kirke- eller  

 kirkegårdsfunktionær på kvote 75 optjener 1,233 x 0,75 =  

 0,925 særlige feriefritimer pr. fulde kalendermåneds uafbrudt  

 beskæftigelse i de første to optjeningsperioder (1. oktober 1998  

   31. december 2000), mens vedkommende optjener 1,850 x 0,75 = 1,388  

 særlige feriefritimer pr. fulde kalendermåneds uafbrudt  

 beskæftigelse i den sidste optjeningsperiode (1. januar 2001   31.  

 december 2001). Vedkommende kan dog maksimalt optjene henholdsvis 5,55, 11,10  

 og 16,65 feriefritimer i de 3 overenskomstår (75% af hhv. 7,4, 14,8 og  

 22,2).
 Ved kvoteændringer i et bestående  

 ansættelsesforhold reguleres timeoptjening og timemaksimum  

 forholdsmæssigt i forhold til den nye kvote fra den 1. i måneden  

 efter kvoteændringen, hvis ikke denne sker til den 1. i en  

 måned.
2.  Afvikling Fuldtidsansatte kirke- og  

 kirkegårdsfunktionærer, der har været ansat siden 1.  

 oktober 1998 kan afvikle 7,4 særlige feriefritimer fra tidspunktet  

 for udsendelsen af denne cirkulærskrivelse.
 Deltidsansatte kirke- og  

 kirkegårdsfunktionærer, der har været ansat siden 1.  

 oktober 1998 kan afvikle det til deres kvote svarende antal særlige  

 feriefritimer fra tidspunktet for udsendelsen af denne  

 cirkulærskrivelse.
Fuldtidsansatte kirke- og  

 kirkegårdsfunktionærer, der er ansat efter 1. oktober 1998  

kan afvikle 7,4 særlige feriefritimer fra det tidspunkt, hvor der  

 er optjent timer nok.
På tidspunktet for denne cirkulærskrivelses  

 udsendelse vil alle fuldtidsansatte kirke- og  

 kirkegårdsfunktionærer ansat senest den 1. maj 1999 være  

 berettiget til 7,4 feriefritimer.
 Deltidsansatte kirke- og  

 kirkegårdsfunktionærer, der er ansat efter 1. oktober 1998  

kan afvikle det til deres kvote svarende antal særlige  

 feriefritimer fra det tidspunkt, hvor der er optjent timer nok.
I andet overenskomstår kan fuldtidsansatte afholde  

 1. hele feriefridag den 1. juli 2000 eller senere og 2. hele feriefridag den  

 1. januar 2001 eller senere.
Deltidsansatte kan afvikle de  

 pågældende feriefritimer fra det tidspunkt, hvor der er optjent  

 timer nok.
I tredje overenskomstår kan fuldtidsansatte afholde  

 1. hele feriefridag den 1. maj 2001 eller senere, den 2. hele feriefridag den  

 1. september 2001 eller senere og 3. hele feriefridag den 1. januar 2002  

 eller senere.
Deltidsansatte kan afvikle de pågældende  

 feriefritimer fra det tidspunkt, hvor der er optjent timer nok.
 Frister for afvikling.
Menighedsrådet og medarbejderrepræsentanten  

 skal aftale en frist for, hvornår de særlige feriefritimer skal  

 være afviklet.
Fristen bør være ens for samtlige  

 stillingskategorier ved den pågældende kirke/kirkegård.  

 Hvis man ikke kan blive enige om andet, fastsættes afviklingsfristen  

 til udløbet af det kalenderår, der følger efter det  

 kalenderår, hvor retten til de særlige feriefritimer er  

 opnået.
Hvis den ansatte ikke har afviklet de særlige  

 feriefritimer inden fristens udløb, overføres timerne til den  

 følgende afviklingsperiode.
Menighedsrådet kan dog vælge  

 at indgå aftale med den enkelte medarbejder om, at der i stedet  

 udbetales en kontant godtgørelse for de ikke afholdte  

 feriefritimer.
 Godtgørelsen beregnes pr. ikke-afviklet  

 feriefritime (oprundet til 1 decimal) med et beløb svarende til  

 nettotimelønnen (ekskl. eget- og arbejdsgiverpensionsbidrag) samt evt.  

 fast påregnelige ydelser, på grundlag af den  

 pågældendes løntrin på tidspunktet for  

 udbetalingen.
 I det tilfælde, hvor særlige feriefritimer,  

 der er overført til den følgende afviklingsperiode, ikke er  

 afviklet inden dennes udløb, skal der udbetales en kontant  

 godtgørelse, der beregnes som ovenfor anført.  

 Menighedsrådet kan dog med den ansatte i det konkrete tilfælde  

 indgå aftale om yderligere udskydelse.
 3. Generelle regler.
 Opgørelsen af, hvor meget den enkelte kirke- eller  

 kirkegårdsfunktionær har optjent af feriefridage/-timer foretages  

 af stiftsøvrigheden på baggrund af oplysninger om den  

 pågældendes ansættelse(r) siden 1. oktober 1998.
Hovedreglen er, at man skal have været ansat hele  

 kalendermåneden for at optjene ovennævnte særlige  

 feriefritimer, dvs. fra f.eks. 1. januar til 31. januar.
En kirke- eller  

 kirkegårdsfunktionær, hvis ansættelse begynder eller  

 udløber f.eks. den 15. i en måned, vil således ikke  

 optjene særlige feriefritimer i den pågældende  

 måned.
 En kirke- eller kirkegårdsfunktionær, der  

 skifter stilling, får dog ved umiddelbar overgang til det nye  

 ansættelsesforhold medregnet dele af en kalendermåned, der ikke  

 har udløst særlige feriefritimer, i optjeningen i det nye  

 ansættelsesforhold er omfattet af aftalen.
 Ved umiddelbar overgang forstås, at der ikke  

 tidsmæssigt må være en mellemliggende periode mellem de to  

 ansættelser.
Man optjener særlige feriefritimer, når man  

 oppebærer fuld eller delvis løn.
Perioder med tjenestefrihed med  

 løn, sygefravær, barsels- eller adoptionsorlov,  

 suspension/tjenestefritagelse etc. medregnes således fuldt ud i  

 optjeningen.
Tjenestefrihed uden løn og andre ulønnede  

 perioder indgår ikke i optjeningen.
Særligt for  

 børnepasningsorlov gælder dog, at den del af orloven, den  

 ansatte har ret til, indgår i optjeningen, mens optjeningen  

 afbrydes ved overgang til en eventuel aftalebaseret orlovsperiode til  

 børnepasning.
Med virkning fra 1. april 2001 indgår  

 aftalebaserede orlovsperioder til børnepasning også i  

 optjeningen.
Den ansatte har ret til sædvanlig løn under  

 afviklingen af de særlige feriefridage.
Ved sædvanlig løn  

 forstås den løn (inkl. eget. og arbejdsgiverpensionsbidrag), som  

 den pågældende på afviklingstidspunktet har ret til i  

 forbindelse med sygefravær.
De særlige feriefritimer afvikles efter aftale med  

 menighedsrådet.
Afviklingen finder   i det omfang, det er foreneligt  

 med tjenesten   sted i overensstemmelse med den ansattes ønsker.
Den  

 ansatte skal så tidligt som muligt inden afholdelsen meddele,  

 hvornår feriefritimerne ønskes afviklet.
De særlige feriefritimer skal som udgangspunkt  

 afvikles som hele fridage.
Efter aftale med menighedsrådet kan  

 afviklingen dog ske i form af halve dage eller som enkeltstående timer,  

 hvad der især kan blive aktuelt for deltidsansatte kirke- og  

 kirkegårdsfunktionærer.
Hvis en ansat bliver syg før afviklingen af  

 varslede feriefritimer er påbegyndt, og fortsat er syg på  

 afviklingstidspunktet, betragtes feriefritimerne som ikke afviklet.
Ved  

 sygdom, der opstår efter påbegyndt afvikling, betragtes  

 feriefritimerne som afviklet.
 Stillingsskift.
 Ved en kirke- eller kirkegårdsfunktionærs  

 umiddelbare overgang til et nyt ansættelsesforhold i folkekirken  

 overføres optjente, tilgodehavende feriefritimer til optjeningen i det  

 nye ansættelsesforhold.
 Det er dog en forudsætning, at det nye  

 ansættelsesforhold er omfattet af aftalen.
 Stiftsøvrigheden udfærdiger en  

 opgørelse over den ansattes optjeningsperioder samt eventuelle  

 tilgodehavende særlige feriefritimer, som skal overføres til det  

 nye ansættelsesforhold.
Ved umiddelbar overgang forstås, at der ikke  

 tidsmæssigt må være en mellemliggende periode mellem de to  

 ansættelser.
I modsat fald er der tale om fratræden, jf.  

 nedenfor.
 Fratræden.
 Ved fratræden (uden at der sker umiddelbar overgang  

 til en anden ansættelse) udbetales kontant godtgørelse.  

 Godtgørelsen beregnes som ovenfor anført pr. ikke-afviklet  

 feriefritime (oprundet til 1 decimal) med et beløb svarende til  

 nettotimelønnen (ekskl. eget- og arbejdsgiverpensionsbidrag) samt evt.  

 fast påregnelige ydelser, på grundlag af den  

 pågældendes løntrin på tidspunktet for  

 udbetalingen.
 4. Særlige bestemmelser.
 Cirkulærskrivelsen har virkning fra 1. april  

 1999.
Kirke- eller kirkegårdsfunktionærer, der er  

 fratrådt i perioden mellem 1. april 1999 og indtil dato er berettiget  

 til udbetaling af kontant godtgørelse for særlige feriefritimer  

 optjent under ansættelse(r) i perioden fra 1. oktober 1998 og indtil  

 fratrædelsen.
Det er menighedsrådets ansvar, at de kirke- eller  

 kirkegårdsfunktionærer, der er berettigede hertil, får  

 udbetalt godtgørelsen.
 Hvis den pågældende efter fratrædelsen  

 på ny har fået ansættelse som kirke- og  

 kirekgårdsfunktionær overføres optjeningen dog til dette  

 ansættelsesforhold.
