I henhold til § 1, stk. 2 og § 28 i lov nr. 210 af 5. april 1989 om  

 erhvervsskoler samt § 2, stk. 1 og 3, § 3, stk. 1, 3 og 4 og § 4, stk. 3  i lov nr. 347 af 24. maj 1989 om åben uddannelse  

 (erhvervsrettet voksenuddannelse - deltidsuddannelser og enkeltfagskurser),  

 fastsættes:
Almindelige regler § 1.  Erhvervsskoler kan med godkendelse af  

 Undervisnings- og Forskningsministeriet gennemføre datamatikeruddannelsen,  

 der afsluttes med en afgangseksamen, datamatikereksamen.
 Stk. 2.  Ministeriet fastsætter antallet af  

 uddannelsespladser.
§ 2.  Uddannelsens formål er at kvalificere til  

 selvstændigt at varetage arbejde med at udvikle, forny og vedligeholde  

 edb-systemer til erhvervsmæssig anvendelse.
Målet er, at den uddannede kan  

 kombinere sin viden om de grundlæggende organisatoriske, økonomiske og  

 produktionstekniske forhold i virksomheder med en dyberegående viden om  

 datamatiske metoder og begreber.
 Stk. 2.  Uddannelsen skal desuden give grundlag for  

 fortsat videregående uddannelse.
Adgangsbetingelser § 3.  Adgang til uddannelsen har personer med  

 studentereksamen, højere forberedelseseksamen, højere handelseksamen, højere  

 teknisk eksamen eller informatikassistenteksamen.
 Stk. 2.  Adgang har endvidere personer med anden  

 uddannelsesmæssig baggrund, som efter skolens skøn gør det muligt for den  

 pågældende at gennemføre uddannelsen med fuldt udbytte på normal tid.
 § 4.  Skolen yder interesserede oplysning og  

 vejledning om uddannelsens mål og om de krav, uddannelsen stiller til den  

 studerende.
Tilmelding og optagelse § 5.  Tilmelding til datamatikeruddannelsen finder  

 normalt sted under den koordinerede tilmelding til videregående uddannelser.
 § 6.  Skolen optager de bedst egnede blandt de  

 ansøgere, der opfylder adgangsbetingelserne.
 Stk. 2.  Som bidrag til egnethedsvurderingen kan skolen  

 indkalde ansøgere til en samtale og en vejledende optagelsesprøve.
 Stk. 3.  Skolen kan optage ansøgere, efter at  

 uddannelsen er begyndt, såfremt det efter skolens skøn må anses for  

 sandsynligt, at vedkommende vil kunne følge og gennemføre uddannelsen på  

 tilfredsstillende måde.
Uddannelsens opbygning § 7.  Datamatikeruddannelsen er en videregående  

 heltidsuddannelse, der varer 27 måneder.
§ 8.  Uddannelsen er opbygget i fem semestre, der hver  

 behandler et fagligt tema.
Følgende faglige temaer indgår med den anførte  

 vægt:
 Stk. 3.  For uddannelsens 4. semester vælger den  

 studerende to valgfag inden for eet specialiserende, fagligt tema.
Undervisningen § 9.  Skolen fastsætter en studieplan, hvis krav  

 mindst svarer til kravene i ministeriets vejledende studieplan.
I skolens  

 studieplan anføres de specialiserende temaer og herunder de valgfag, skolen  

 tilbyder de studerende i 4. semester.
Stk. 2.  Undervisningen skal have baggrund i  

 erhvervspraksis og anvendt teori.
Ved undervisningens tilrettelæggelse skal  

 skolen sikre pædagogisk og faglig sammenhæng inden for hvert fagligt tema og  

 i uddannelsens forløb.
Der skal indgå undervisningsformer, som kan udvikle  

 den studerendes selvstændighed.
 Stk. 3.  Undervisningen tilrettelægges ud fra følgende  

 forudsætninger:
 Stk. 4.  Skolen tilrettelægger en udbyggende  

 undervisning i matematik for studerende, der ikke har de fornødne  

 forudsætninger.
 § 10.  Skolen kan fritage for dele af undervisningen,  

 hvis den studerende har tilsvarende forkundskaber inden for fagområdet.
 § 11.  Lærerne ved datamatikeruddannelsen skal have en  

 videregående uddannelse eller tilsvarende baggrund samt relevant  

 erhvervserfaring.
 Stk. 2.  Lærerne skal inden fast ansættelse bestå prøver  

 i pædagogik og praktisk undervisningsfærdighed i henhold til bekendtgørelse  

 nr. 240 af 27. april 1987 om handelsfaglærereksamen.
§ 12.  Skolen kan bevilge den studerende orlov i  

 normalt op til 1 år.
Orlov kan normalt kun bevilges 1 gang i uddannelsen.
 Stk. 2.  Skolen kan dispensere fra stk. 1.
Eksamen § 13.  I eksamen indgår følgende prøver:
1. semester § 14.  I 2., 3. og 4. semester afleveres en  

 obligatorisk opgave i hvert af de fag, der er nævnt i § 8, stk. 2. Skolen  

 stiller de obligatoriske opgaver og bestemmer, om opgaverne i det enkelte  

 semester skal løses individuelt eller i grupper af normalt op til 4  

 studerende.
Skolen fastsætter fristen for aflevering.
Stk. 2.  De obligatoriske opgaver bedømmes internt med  

 karakteren »bestået« eller »ikke bestået«.
Hvis en  

 obligatorisk opgave bedømmes »ikke bestået«, kan 1 fornyet  

 aflevering finde sted i samme semester.
Skolen fastsætter fristen for  

 genaflevering.
 § 15.  Adgang til eksamen i 2., 3. og 4. semester er  

 betinget af, at de obligatoriske opgaver i semestret alle er bedømt til  

 »bestået«.
 Stk. 2.  For at opnå adgang til et følgende semester  

 skal gennemsnittet af de eksamenskarakterer, der er opnået i det forudgående  

 semester, være mindst 6,0 efter 13-skalaen, jf. § 25, stk. 2. Desuden kræves  

 det, at ingen af de medtællende karakterer er under 5.
 § 16.  Adgangen til at fortsætte i uddannelsen er  

 betinget af, at den studerende har deltaget i undervisningen i et omfang, som  

 skolen finder tilstrækkeligt, og i øvrigt opfylder de betingelser, der er  

 fastsat i § 15.
Stk. 2.  Skolen kan tilbyde studerende, som ikke opnår  

 resultater, der opfylder de fastsatte krav, jf. § 15, stk. 1 og 2, at tage en  

 del af uddannelsen om, hvis skolen har ledige pladser.
Godkendte  

 obligatoriske opgaver overføres.
 Stk. 3.  Studerende, som opnår en eksamenskarakter under  

 6, kan tage prøven om 1 gang.
 § 17.  Skolen kan fritage for prøve, hvis den  

 studerende kan dokumentere tilsvarende viden og færdighed inden for  

 fagområdet.
§ 18.  Hovedopgaven løses individuelt eller i grupper  

 af normalt op til 3 studerende.
Skolen træffer bestemmelse herom i samråd med  

 den enkelte studerende.
 § 19.  For afholdelsen af prøverne gælder  

 bekendtgørelse nr. 371 af 16. juli 1969 om eksamensordningen på  

 handelsskolerne.
Stk. 2.  Skolen stiller opgaverne til alle prøver.
Emnet  

 for den enkelte hovedopgave fastsættes i samråd med den studerende og  

 formuleres så vidt muligt i samarbejde med en erhvervsvirksomhed.
Stk. 3.  For studerende med handicap eller  

 vanskeligheder, der kan sidestilles hermed, tilrettelægger skolen prøver  

 under former og vilkår, der imødekommer den studerendes forudsætninger.
Der  

 påføres ikke eksamensbeviset oplysning herom.
 § 20.  Skolen fastsætter dato og klokkeslet for  

 afholdelse af alle prøver og frist for aflevering af hovedopgave.
Stk. 2.  Når den studerende godtgør at være forhindret i  

 at møde til eller i at fuldføre en prøve på grund af sygdom eller af anden  

 tvingende grund, tillader skolen den pågældende at aflægge prøven på et  

 senere tidspunkt, sygeeksamen.
Tidspunktet for sygeeksamen fastsættes af  

 skolen.
Under tilsvarende betingelser kan skolen fastsætte ny frist for  

 aflevering af hovedopgave.
 § 21.  Eksamen i 1., 2., 3. og 4. semester afvikles  

 således:
1. semester For hver prøve gælder:
 Tidspunkt: Tidligst ved afslutningen af faget og senest ved udgangen af  

 semestret.
 Form: Skriftlig prøve.
 Varighed: 4 timer.
 Grundlag: Pensum for faget.
 Hjælpemidler: Alle skriftlige hjælpemidler er tilladt.
Stk. 2.  2. semester Tidspunkt: Ved udgangen af semestret.
 Form: Mundtlig temaprøve.
Varighed: Forberedelse 45 min.
Eksamination ca. 40 min.
 Grundlag: Pensum for semestrets tre fag.
 Hjælpemidler: Alle skriftlige hjælpemidler er tilladt under forberedelsen.
 Tidspunkt: Ved udgangen af semestret.
 Form: Skriftlig prøve.
 Varighed: 4 timer.
 Grundlag: Pensum for faget, hvor aspekter fra fagene »virksomhedens  

 systemer« og »datamodellering« kan inddrages.
 Hjælpemidler: Alle skriftlige hjælpemidler er tilladt.
Stk. 3.  3. semester Datamatik Tidspunkt: Ved udgangen af semestret.
 Form: Mundtlig temaprøve.
Varighed: Forberedelse 45 min.
Eksamination ca. 40 min.
 Grundlag: Pensum for semestrets tre fag.
 Hjælpemidler: Alle skriftlige hjælpemidler er tilladt under forberedelsen.
Stk. 4.  4. semester Specialisering Tidspunkt: Ved udgangen af semestret.
 Form: Mundtlig temaprøve.
Varighed: Forberedelse 45 min.
Eksamination ca. 40 min.
 Grundlag: Pensum for semestrets tre fag.
 Hjælpemidler: Alle skriftlige hjælpemidler er tilladt under forberedelsen.
§ 22.  Til eksaminationen ved de mundtlige temaprøver  

 i 2., 3. og 4. semester kan den studerende medbringe notater udarbejdet under  

 forberedelsen samt eventuelle bilag, som er udleveret sammen med spørgsmålet.  

 Der trækkes eet spørgsmål indeholdende et hovedspørgsmål og to bispørgsmål.  

 Spørgsmålet skal dække semestrets tre fag.
Hvert hoved- og bispørgsmål  

 omfatter emner fra eet fag.
Semestrets tre fag skal være ligeligt dækket af  

 hovedspørgsmål.
Eksaminationstiden for hovedspørgsmålet er ca. 20 min. og for  

 hvert af bispørgsmålene ca. 10 min.
Der foretages en helhedsbedømmelse af den  

 samlede præstation.
 § 23.  Prøven i hovedopgaven i 5. semester  

 afvikles således:
 Tidspunkt: Ved udgangen af semestret.
 Form: Skriftlig rapport og mundtlig fremlæggelse.
Varighed: Udarbejdelse af rapport: 5. semester.
Fremlæggelse højst 30 min.
 Grundlag: Pensum for alle 5 semestres temaer.
Stk. 2.  Fremlæggelsen sker umiddelbart før og i  

 sammenhæng med den afsluttende prøve.
Der gives en samlet karakter for den  

 skriftlige rapport og den mundtlige fremlæggelse.
Ved grupper er  

 fremlæggelsen fælles og der gives en fælles karakter.
Eksaminator og censor  

 skal ved gruppeeksaminer sikre sig, at de enkelte medlemmer af gruppen har  

 deltaget i arbejdet på en tilfredsstillende måde.
 Stk. 3.  Den afsluttende prøve i 5. semester  

 afvikles således:
 Tidspunkt: Ved udgangen af semestret.
 Form: Mundtlig prøve.
 Varighed: Ca. 40 min. pr. studerende.
 Grundlag: Pensum for alle 5 semestres temaer.
Stk. 4.  En uge før eksamen stiller skolen hver  

 studerende et spørgsmål.
Spørgsmålet tager udgangspunkt i den skriftlige  

 rapport og kan inddrage artikler og andre tekster uden for pensum.
Ved den  

 afsluttende prøve anvender den studerende ca. 20 min. på at besvare det  

 stillede spørgsmål.
De resterende ca. 20 min. anvendes til eksamination af  

 den studerende.
§ 24.  Censorer beskikkes af ministeriet eller udpeges  

 af skolen efter meddelelse herom fra ministeriet.
Censorer udpeget af skolen  

 skal godkendes af ministeriet.
 Stk. 2.  Ingen kan virke som censor efter det fyldte 70.  

 år.
Stk. 3.  Censorerne skal Stk. 4.  Finder en censor, at kravene efter stk. 3 ikke  

 er opfyldt, afgiver censor indberetning herom til skolen.
Skolen videresender  

 indberetningen til Undervisnings- og Forskningsministeriet med sine  

 eventuelle bemærkninger.
Desuden afgiver censor på opfordring fra skolen  

 eller fra ministeriet indberetning om eksamensafvikling og  

 eksamensresultater.
 § 25.  Bedømmelsen foretages af vedkommende lærer,  

 henholdsvis lærere, og en censor.
 Stk. 2.  Ved bedømmelsen af de studerendes præstationer  

 anvendes 13-skalaen efter bekendtgørelse nr. 203 af 10. april 1987 om  

 karaktergivning i handelsskolerne.
Stk. 3.  Karakteren for hver præstation fastsættes  

 således: Censor og lærer giver hver en karakter.
Hvis karaktererne er  

 forskellige, og censor og lærer ikke bliver enige om eksamenskarakteren ved  

 forhandling, fastsættes karakteren som gennemsnitstallet mellem de to  

 karakterer.
Svarer gennemsnitstallet ikke til et tal på karakterskalaen,  

 afrundes til den nærmeste karakter.
Ligger gennemsnitstallet midt mellem to  

 karakterer, afrundes der opad, hvis censor har givet den højeste karakter, og  

 nedad, hvis censor har givet den laveste karakter.
Karaktererne 00 og 13 kan  

 ikke gives ved afrunding.
 § 26.  Datamatikereksamen er bestået, når  

 gennemsnittet af eksamenskaraktererne uden afrunding er mindst 6 og ingen  

 medtællende karakter er under 5.
§ 27.  Skolen udsteder eksamensbevis.
Ministeriet  

 fastsætter eksamensbevisets form og indhold.
Enkeltfagskursus § 28.  I forbindelse med enkeltfagskursus under  

 datamatikeruddannelsen kan skolen bestemme, at optagelse til visse fag er  

 betinget af, at prøven i et eller flere andre af uddannelsens fag er bestået,  

 eller at undervisning i et eller flere andre fag følges sideløbende.
 Stk. 2.  Skolen kan fravige de regler, der er fastsat  

 efter stk. 1, hvis skolen på grundlag af dokumentation for forudgående  

 uddannelse eller praktisk erfaring på området skønner, at den  

 uddannelsessøgende har tilstrækkelige forudsætninger for at følge  

 undervisningen.
 § 29.  Der afholdes følgende enkeltfagsprøver:
Under 1. semester § 30.  Enkeltfagsprøverne afvikles efter de  

 retningslinier, der er anført nedenfor i stk. 1-10:
 For hver prøve gælder:
 Form: Skriftlig prøve.
 Varighed: 4 timer.
 Grundlag: Pensum for faget.
 Hjælpemidler: Alle skriftlige hjælpemidler er tilladt.
Stk. 2.  Virksomhedens systemer Form: Mundtlig prøve.
Varighed: Forberedelse 30 min.
Eksamination ca. 25 min.
 Grundlag: Pensum for faget.
 Hjælpemidler: Alle skriftlige hjælpemidler er tilladt under forberedelsen.
Stk. 3.  Til eksaminationen efter stk. 2 kan den  

 studerende medbringe notater udarbejdet under forberedelsen samt eventuelle  

 bilag, som er udleveret sammen med spørgsmålet.
Der trækkes eet spørgsmål.
Stk. 4.  Systemudvikling Form: Skriftlig prøve.
 Varighed: 4 timer.
 Grundlag: Pensum for faget.
 Hjælpemidler: Alle skriftlige hjælpemidler er tilladt.
 Stk. 5.  For hver af følgende prøver gælder:
 Form: Mundtlig prøve.
Varighed: Forberedelse 30 min.
Eksamination ca. 25 min.
 Grundlag: Pensum for faget.
 Hjælpemidler: Alle skriftlige hjælpemidler er tilladt under forberedelsen.
Stk. 6.  Til eksaminationen efter stk. 5 kan den  

 studerende medbringe notater udarbejdet under forberedelsen samt eventuelle  

 bilag, som er udleveret sammen med spørgsmålet.
Der trækkes eet spørgsmål.
Stk. 7.  Hovedopgave Form: Skriftlig rapport og mundtlig fremlæggelse.
Varighed: Udarbejdelse af rapport: et semester.
Fremlæggelse højst 30 min.
 Grundlag: Pensum for alle 5 semestres temaer.
Stk. 8.  Fremlæggelsen sker umiddelbart før og i  

 sammenhæng med den afsluttende prøve.
Der gives en samlet karakter for den  

 skriftlige rapport og den mundtlige fremlæggelse.
Ved grupper er  

 fremlæggelsen fælles og der gives en fælles karakter.
Eksaminator og censor  

 skal ved gruppeeksaminer sikre sig, at de enkelte medlemmer af gruppen har  

 deltaget i arbejdet på en tilfredsstillende måde.
 Stk. 9.  Afsluttende prøve.
 Form: Mundtlig prøve.
 Varighed: Ca. 40 min. pr. studerende.
 Grundlag: Pensum for alle 5 semestres temaer.
Stk. 10.  En uge før eksamen stiller skolen hver  

 studerende et spørgsmål.
Spørgsmålet tager udgangspunkt i den skriftlige  

 rapport og kan inddrage artikler og andre tekster uden for pensum.
Ved den  

 afsluttende prøve anvender den studerende ca. 20 min. på at besvare det  

 stillede spørgsmål.
De resterende ca. 20 min. anvendes til eksamination af  

 den studerende.
Andre regler § 31.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 § 32.  Ministeriet kan dispensere fra bekendtgørelsens  

 regler, når det findes begrundet i usædvanlige forhold.
Klager § 33.  Klager over skolens afgørelser efter denne  

 bekendtgørelse kan indbringes for Undervisnings- og Forskningsministeriet.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
Skolen skal give ministeriet de  

 nødvendige oplysninger til behandling af sagen.
Ikrafttrædelses- og overgangsregler § 34.  Bekendtgørelsen træder i kraft den 26. august  

 1991.
 § 35.  Studerende, der har påbegyndt  

 datamatikeruddannelsen før den 26. august 1991, kan gå til omprøve efter  

 denne bekendtgørelses § 16, stk. 3.
Stk. 2.  Lærere ved edb-assistentuddannelsen eller  

 datanomkursus, der er ansat før den 20. december 1989, kan ansættes ved  

 datamatikeruddannelsen, hvis de udover at have bestået prøver i pædagogik og  

 praktisk undervisningsfærdighed efter § 11, stk. 2, inden den 1. januar 1993  

 mindst har Stk. 3.  Den prøveafholdende skole kan fritage fra  

 reglen i stk. 1, nr. 1, hvis en lærer har andre formelle, dokumenterede  

 uddannelsesmæssige kvalifikationer, der efter skolens vurdering kan  

 sidestilles med et eller flere datanomkurser.
 Stk. 4.  Samtidig bortfalder skrivelse af 22. februar  

 1990 (II-716) vedrørende kvalifikationskrav for lærere ved  

 datamatikeruddannelsen samt skrivelse af 26. marts 1991 (II-736) om  

 bemærkninger til cirkulæreskrivelse II-716 af 22. februar 1990 om  

 kvalifikationskrav til lærere ved datamatikeruddannelsen.
