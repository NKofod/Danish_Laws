 Vi Frederik den Niende, af Guds nåde konge til Danmark, de  

 Venders og Goters, hertug til Slesvig, Holsten, Stormarn, Ditmarsken,  

 Lauenborg og Oldenborg, Gør vitterligt:
 I medfør af § 7 i lov nr. 395 af 12. juli 1946 om straf for  

 krigsforbrydelser fastsættes herved følgende:
§ 1 Justitsministeren bemyndiges til at bestemme, at tyske statsborgere, der i  

 henhold til lov nr. 395 af 12. juli 1946 om straf for krigsforbrydelser ved  

 dansk domstol er idømt straf af fængsel i 12 år eller derover, skal afsone  

 straffen i Tyskland, for så vidt vedkommende i henhold til derom indgået  

 overenskomst mellem den danske regering og besættelsesmyndighederne i  

 Tyskland af disse vil blive modtaget til afsoning der.
§ 2 Denne anordning træder i kraft straks.
 Hvorefter alle vedkommende sig har at rette.
 Givet på Christiansborg, den 13. oktober  

 1950.
 Under Vor kongelige hånd og segl.
 Frederik R.
(L.S.)//--------- Steincke.
