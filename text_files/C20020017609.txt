Cirkulære om værdiansættelse  

 for 2003 af visse personalegoder1) Personalegoder, der er skattepligtige i henhold til ligningslovens  

 § 16, værdiansættes skattemæssigt til  

 markedsværdien.
 For køb af varer og tjenesteydelser, som arbejdsgiveren udbyder til  

 salg som led i sin virksomhed, gælder dog, at der alene skal ske  

 beskatning, i det omfang rabatten overstiger arbejdsgiverens avance.
 Tilskud af forholdsvis begrænset omfang til kaffe-, kantine- og  

 kunstordninger samt tilsvarende ordninger, der kun er til rådighed  

 på arbejdspladsen, beskattes ikke.
 Betaler den ansatte vederlag til arbejdsgiveren m.v. for benyttelse af et  

 personalegode, reduceres værdiansættelsen med beløbet.
 Værdiansættelsen for fri bil, fri sommerbolig og fri  

 lystbåd fremgår af ligningslovens § 16.
 Goder, som arbejdsgiveren i overvejende grad har ydet af hensyn til den  

 ansattes arbejde, beskattes kun, hvis den samlede værdi af disse goder  

 fra en eller flere arbejdsgivere m.v. overstiger 4.700 kr., jf.  

 ligningslovens § 16, stk. 3. Den beløbsmæssige  

 bagatelgrænse finder ikke anvendelse på de i dette  

 cirkulære omhandlede personalegoder, bortset fra punkt e.  

 Bagatelgrænsen finder endvidere ikke anvendelse på  

 personalegoderne fri bil, fri sommerbolig, fri lystbåd og fri tv- og  

 radiolicens.
 Arbejdsgivere og lignende, der efter skattekontrollovens § 7 A,  

 stk. 3, skal indberette om personalegoder, henvises til  

 skatteministeriets bekendtgørelse om indberetningspligt mv. efter  

 skattekontrolloven.
 Ligningsrådet har i medfør af skattestyrelseslovens  

 § 13 godkendt følgende anvisninger vedrørende  

 personalegoder:
a.
Normalværdi af kost og logi.
 For medhjælpere ved landbrug mv., hushjælp og sygehuspersonale  

 med fri bolig og kost på ansættelsesstedet ansættes  

 værdien til 28.700 kr. for hele året (2.392
kr. pr. måned).
For køkken- og serveringspersonale, private sygeplejersker,  

 sygehuspersonale, som har bolig uden for sygehuset, medhjælpere ved  

 landbrug og hushjælp, der alene modtager fri kost, samt dermed  

 ligestillede, ansættes værdien af fuld kost til 65 kr. pr.  

 dag.
For delvis fri kost, normalt 2 måltider, ansættes  

 værdien til 55 kr. pr. dag.
For 1 måltid ansættes  

 værdien til 35 kr. pr. dag.
 For personale ved militæret, der modtager frit kvarter, bortset fra  

 de i ligningslovens § 7, litra s, nævnte, ansættes  

 værdien heraf til 400 kr. pr. måned.
 Såfremt der i stedet for fri kost og logi er udbetalt en kontant  

 ydelse, skal den kontante ydelse medregnes til den personlige indkomst.
b.
Fri telefon.
Værdien af fri telefon udgør for 2003 3.000 kr. (250 kr.  

 pr. måned), hvis arbejdsgiveren m.v. har betalt telefonregningen  

 for hele året, og ellers med en forholdsmæssig værdi, dog  

 højst med arbejdsgiverens faktiske udgift.
Der skal ikke ske  

 yderligere beskatning, såfremt en lønmodtager udover telefon til  

 rådighed i hjemmet får stillet flere telefoner til  

 rådighed, fx biltelefon eller telefon i et sommerhus.
 Hvis den ansatte selv bærer en del af udgiften, fx ved at betale et  

 månedligt beløb til arbejdsgiveren, fragår egenbetalingen  

 i det beløb, der skal beskattes.
Den ansatte skal anføre værdien af fri telefon på  

 selvangivelsen, men kan reducere den skattepligtige værdi med  

 hustandens privat afholdte telefonudgifter.
Reduktionen kan ikke overstige  

 værdien af den fri telefon.
 Fri telefon i forbindelse med datakommunikation, der giver adgang til  

 arbejdsgiverens netværk, er skattefri i medfør af ligningsloven  

 § 16, stk. 13.
c.
Fri helårsbolig.
Ansatte, der har hel eller delvis fri helårsbolig til  

 rådighed, beskattes, såfremt der betales en leje, der ligger  

 under den faktiske markedsleje eller under den skematiske markedsleje, der er  

 fastsat af Ligningsrådet.
Satserne fremgår af bilag 1 og 2.
 Den ansatte skal beskattes af forskellen mellem det faktisk betalte og den  

 fastsatte værdi.
 For ansatte, til hvis helårsbolig, der er knyttet bopæls- og  

 fraflytningspligt eller kun fraflytningspligt, gives et nedslag i  

 værdien efter Ligningsrådets satser eller markedslejen.
Bopæls- og fraflytningspligt Hvis der til en helårsbolig, som en ansat har fået stillet  

 til rådighed, er knyttet bopæls- og fraflytningspligt, gives der  

 ved beregningen af den skattemæssige værdi af boligen et nedslag  

 på 30 pct. i værdien efter Ligningsrådets  

 satser/markedslejen.
 Det skattepligtige beløb efter nedslaget kan højst  

 udgøre et maksimumsbeløb svarende til 15 pct. af den ansattes  

 faste pengeløn (den sædvanlige løn i form af penge  

 før beregning af arbejdsmarkedsbidrag og skat samt eventuelt eget  

 pensionsbidrag).
 Maksimumsbeløbet skal dog mindst beregnes som 15 pct. af 160.000  

 kr.
Fraflytningspligt Ved opgørelsen af den skattemæssige værdi af en  

 helårsbolig, som den ansatte ikke har pligt til at bebo, men alene  

 pligt til at fraflytte ved ansættelsens ophør, gives et nedslag  

 i på 10 pct. i værdien efter Ligningsrådets  

 satser/markedslejen.
 Hvis arbejdsgiveren m.v. udover den fri bolig også betaler for  

 udgifter, der normalt afholdes af lejeren, fx el, varme m.v., skal betalingen  

 herfor beskattes.
d.
Personalelån.
 Ansatte i finanssektoren, der har optaget lån hos eller gennem  

 arbejdsgiveren, skal i henhold til ligningslovens 16, stk. 3, alene  

 beskattes i det omfang, lånet er ydet til en lavere rente, end hvad der  

 svarer til arbejdsgiverens omkostninger (kostprisen for de penge der  

 udlånes) i forbindelse med lånet.
 For andre ansatte, der har optaget lån hos eller gennem  

 arbejdsgiveren til en lavere rente end på almindelige  

 markedsvilkår, skal den herved opnåede fordel beskattes.
Med udtrykket "gennem arbejdsgivere" menes, at lån kan  

 optages på anden måde end direkte hos arbejdsgiveren, men der  

 skal være tale om, at arbejdsgiveren også hæfter for  

 lånet.
Hvis arbejdsgiveren blot formidler lån, og yder et tilskud  

 til udgiften for at nedbringe den renteudgift, som den ansatte skal betale  

 til långiver, er der tale om et tilskud til lønnen, som skal  

 beskattes efter de almindelige regler herom.
 Den ansatte vil som udgangspunkt være skattepligtig af værdien  

 af forskellen mellem den betalte rente og mindsterenten, jf.  

 kursgevinstlovens § 38. Låntageren kan samtidig fratrække et  

 tilsvarende beløb som yderligere renteudgift (kapitalindkomst).
 Hvis den betalte rente er lavere end mindsterenten, jf. kursgevinstlovens  

 § 38, men svarer til den rente, der henholdsvis modsvarer  

 arbejdsgiverens omkostninger, henholdsvis kan opnås på  

 almindelige markedsvilkår, kan denne lægges til grund, og der  

 skal derfor ikke ske beskatning.
e.
Særlige køretøjer - beskatning af privat  

 kørsel.
 Ansattes private kørsel i biler, der efter deres art og  

 fremtræden ikke er anvendelige som alternativ til en privat bil,  

 beskattes ikke efter de almindelige regler om firmabil til rådighed for  

 privat kørsel, jf. ligningslovens § 16, stk. 4  

 (procentreglerne). Det drejer sig om fx lastvogne, kranvogne,  

 værkstedsvogne og andre specialkøretøjer.
 Hvis den ansatte anvender bilen i eget erhvervsmæssigt  

 øjemed, eller den private anvendelse ikke sker i tilknytning til den  

 erhvervsmæssige anvendelse af bilen, skal anvendelse af arbejdsgiverens  

 bil beskattes med et beløb, der svarer til det, det vil koste den  

 pågældende at leje en bil med tilsvarende anvendelsesmuligheder,  

 jf. ligningslovens § 16, stk. 3.
Ansattes private kørsel i de nævnte særlig  

 køretøjer, der sker i tilknytning til en erhvervsmæssig  

 kørsel, og som overstiger 1.000 km. om året, beskattes med  

 Ligningsrådets kilometertakst for godtgørelse for  

 erhvervsmæssig kørsel.
For 2003 er satsen 2,90 kr. pr.  

 km.
 Ikrafttræden mv.
 Cirkulæret afløser cirkulære nr. 212 af 19. december  

 2001 (TSS-cirkulære 2001-45) med virkning fra indkomståret  

 2003.
Told- og Skattestyrelsen, den 20. december  

 2002 Ole Kjær /Ebbe Willumsen Bilag 1 Beskatning af helårsbolig-Ligningsrådets satser.
Nettoetageareal af værelser og kamre i m2 Kommuner henført til stedtillægssats Øvrige kommuner > 17-21 > 21-25 > 25-30 > 30-37 > 37-45 > 45-55 > 55-67 > 67-82 > 82-100 > 100-122 > 122-148 > 148 VI og V Se under a) IV og III Se under b) 1 2 3 4 5 6 7 8 9 10 11 12 13 - 0 1 2 3 4 5 6 7 8 9 10 11 12 13 - - - 0 1 2 3 4 5 6 7 8 9 10 11 12 13 - - - - 0 1 2 3 4 5 6 7 8 9 10 11 12 13 - - - - - 0 1 2 3 4 5 6 7 8 9 10 11 12 13 - - - - - - 0 1 2 3 4 5 6 7 8 9 10 11 12 13 - - - - - - - - 0 1 2 3 4 5 6 7 8 9 10 11 12 13 - - - - - - - - - - 0 1 2 3 4 5 6 7 8 9 10 11 12 13 - - - - - - - - - - - - 0 1 2 3 4 5 6 7 8 9 10 11 12 13 - - - - - - - - - - - - - - 0 1 2 3 4 5 6 7 8 9 10 11 12 13 - - - - - - - - - - - - - - - - 0 1 2 3 4 5 6 7 8 9 10 11 12 13 - - - - - - - - - - - - - - - - - - 0 1 2 3 4 5 6 7 8 9 10 11 12 13 kr.årl.
5.750 6.241 6.780 7.318 7.841 8.411 9.108 9.568 10.360 11.278 12.070 12.941 13.891 14.652 15.380 16.284 17.978 19.705 21.368 23.870 26.405 28.798 31.474 33.882 36.384 38.951 41.516 43.956 46.522 49.135 51.559 53.000 kr.årl.
4.704 5.084 5.654 6.130 6.684 7.176 7.682 8.237 8.633 9.456 10.186 10.914 11.611 12.434 13.116 13.924 14.747 16.172 17.756 20.196 22.794 25.280 27.672 30.461 32.804 35.292 37.921 40.440 42.926 45.413 48.043 50.402 kr.årl.
3.691 4.039 4.451 5.053 5.338 5.909 6.257 6.780 7.286 7.682 8.380 9.124 9.852 10.676 11.420 12.007 12.830 13.495 14.969 17.329 19.990 22.382 24.948 27.467 30.065 32.567 35.196 37.572 40.139 42.610 45.223 47.694 Uden installation Med 1 af installationerne vand, gas, wc og bad Med 2 af installationerne vand, gas, wc og bad Med bad + 2 af installationerne vand, gas og wc Med centralvarme Med centralvarme + 1 af installationerne vand, gas, wc og bad Med centralvarme + 2 af installationerne vand, gas og wc Med centralvarme + bad + 2 af installationerne vand, gas og wc Med vand + gas + wc Alt undtagen centralvarme Alt undtagen bad Alle installationer Énfamilieshus 1 2 3 4 5 6 7 8 8 9 12 13 Anden bolig 0 1 2 3 4 5 6 7 7 8 11 12 For boliger uden elektricitet fastsættes satsen 2 lavere end for  

 tilsvarende boliger med denne installation a)	Albertslund, Ballerup, Birkerød, Brøndby,  

 Dragør, Farum, Frederiksberg, Gentofte, Gladsaxe, Glostrup, Greve,  

 Herlev, Hvidovre, Høje-Taastrup, Ishøj, København,  

 Ledøje-Smørum, Lyngby-Taarbæk, Rødovre,  

 Søllerød, Tårnby, Vallensbæk, Værløse,  

 Allerød, Fredensborg-Humlebæk, Frederikssund,  

 Frederiksværk, Græsted-Gilleleje, Helsinge, Helsingør,  

 Hillerød, Hørsholm, Karlebo, Skævinge, Slangerup,  

 Stenløse og Ølstykke.
 b)	Bramsnæs, Gundsø, Hundested, Hvalsø,  

 Jægerspris, Køge, Lejre, Ramsø, Roskilde, Skibby, Skovbo,  

 Solrød, Århus, Esbjerg, Frederikshavn, Holmegård,  

 Kalundborg, Korsør, Langeskov, Munkebo, Nordborg, Næstved,  

 Odense, Skanderborg, Ullerslev, Aalborg og Årslev.
Bilag 2 Beskatning af helårsbolig - Ligningsrådets  

 satser.
Boligtype Bruttoareal >26 -32 >32 -38 >38 -45 >45 -56 >56 -68 >68 -83 >83 -101 >101 -123 >123 -150 >150 -183 >183 -222 >222 Enfa- milies-huse a) kr.årl.
13.891 kr.årl.
15.380 kr.årl.
17.978 kr.årl.
19.705 kr.årl.
21.368 kr.årl.
23.870 kr.årl.
28.798 kr.årl.
33.882 kr.årl.
38.951 kr.årl.
43.956 kr.årl.
49.135 kr.årl.
53.000 b) 11.611 13.116 14.747 16.172 17.756 20.196 25.280 30.461 35.292 40.440 45.413 50.402 c) 9.852 11.420 12.830 13.495 14.969 17.329 22.382 27.467 32.567 37.572 42.610 47.694 Andre boliger a) 12.941 14.652 16.284 17.978 19.705 21.368 26.405 31.474 36.384 41.516 46.522 51.559 b) 10.914 12.434 13.924 14.474 16.172 17.756 22.794 27.672 32.804 37.921 42.926 48.043 c) 9.124 10.676 12.007 12.830 13.495 14.969 19.990 24.948 30.065 35.196 40.139 45.223 Alle installationer a)	Albertslund, Ballerup, Birkerød, Brøndby,  

 Dragør, Farum, Frederiksberg, Gentofte, Gladsaxe, Glostrup, Greve,  

 Herlev, Hvidovre, Høje-Taastrup, Ishøj, København,  

 Ledøje-Smørum, Lyngby-Taarbæk, Rødovre,  

 Søllerød, Tårnby, Vallensbæk, Værløse,  

 Allerød, Fredensborg-Humlebæk, Frederikssund,  

 Frederiksværk, Græsted-Gilleleje, Helsinge, Helsingør,  

 Hillerød, Hørsholm, Karlebo, Skævinge, Slangerup,  

 Stenløse og Ølstykke.
 b)	Bramsnæs, Gundsø, Hundested, Hvalsø,  

 Jægerspris, Køge, Lejre, Ramsø, Roskilde, Skibby, Skovbo,  

 Solrød, Århus, Esbjerg, Frederikshavn, Holmegård,  

 Kalundborg, Korsør, Langeskov, Munkebo, Nordborg, Næstved,  

 Odense, Skanderborg, Ullerslev, Aalborg og Årslev.
 c)	Øvrige kommuner.
 1)   I Told- og  

 Skattestyrelsens interne nummerrække har cirkulæret 2002-42.
