 Denne datasammenskrivning omfatter lov nr. 260 af 1. juni  

 1945 om tillæg til lov om rettens pleje vedrørende behandling af sager  

 angående forræderi og anden landsskadelig virksomhed m.v. med de ændringer,  

 der følger af lov nr. 599 af 21. december 1945, lov nr. 359 af 4. juli 1946  

 og lov nr. 204 af 11. juni 1954.
§ 1 Sager, i hvilke der - alene eller i forbindelse med andre forhold - rejses  

 tiltale efter lov om tillæg til borgerlig straffelov angående forræderi og  

 anden landsskadelig virksomhed, behandles og påkendes i 1ste instans ved  

 underret, jfr. § 2, efter reglerne i retsplejelovens kap. 80.
 Efter de i denne lov indeholdte regler behandles endvidere sager, hvori  

 nogen sigtes for forud for besættelsen af Danmark den 9. april 1940 at have  

 begunstiget dennes iværksættelse eller for den nævnte dato at have medvirket  

 til besættelsens gennemførelse, inden der af kompetent dansk myndighed blev  

 givet ordre til modstandens ophør.
§ 2 Til i 1ste instans at behandle og pådømme de i § 1 nævnte sager beskikker  

 justitsministeren et antal underretsdommere.
Beskikkelsen kan omfatte en  

 eller flere retskredse.
Justitsministeren beskikker endvidere det fornødne  

 antal landsdommere til som ankeinstans at behandle og pådømme de nævnte  

 sager.
 Justitsministeren bemyndiges til i anledning af disse sagers behandling at  

 konstituere det fornødne yderligere antal dommere ved underretterne og  

 landsretterne.
§ 3 Justitsministeren bemyndiges til efter forhandling med indenrigsministeren  

 at fastsætte, at underretternes domsmandslister og landsretternes  

 domsmandslister og nævningelister for nævningekredsene suppleres med et  

 nærmere fastsat antal personer under hensyn til, at det i medfør af Lov nr.  

 349 af 22. august 1941 forbudte politiske parti var udelukket fra deltagelse  

 i de senest afholdte kommunale valg.
Denne bemyndigelse gælder, indtil der  

 foreligger domsmandslister og nævningelister, der er udtaget af grundlister,  

 hvis medlemmer efter afholdelse af valg til Kommunalbestyrelserne og derefter  

 følgende nyvalg til de i retsplejelovens § 73 nævnte udvalg er udvalgt af  

 disse.
 Domsmænd og nævninger udtages af de således supplerede domsmands- og  

 nævningelister, såvel til behandling af de i denne lov omhandlede sager som  

 til behandling af andre sager, i hvilke domsmænd eller nævninger skal  

 medvirke.
Domsmænd til behandling af de i § 1 nævnte sager udtages kun for den  

 enkelte sag, og udtagelsen foregår i et retsmøde, hvor anklageren og  

 forsvareren er til stede.
Afvibelse fra nævnte ordning kan dog gøres med  

 samtykke fra anklager og forsvarer.
Anklageren og forsvareren kan uden  

 angivelse af grund udskyde hver indtil 4 af de udtagne domsmænd, hvorefter de  

 næste på domsmandslisten opførte personer udtages.
§ 4 Enkeltstående retshandlinger kan, når den af justitsministeren til  

 behandling af disse sager beskikkede dommer er forhindret, foretages af en  

 anden dommer.
 Sagerne skal fremmes med størst mulig hurtighed.
§ 5 Når der foreligger skellig grund til at antage, at en person har gjort sig  

 skyldig i en af de i lov om tillæg til borgerlig straffelov angående  

 forræderi og anden landsskadelig virksomhed omhandlede forbrydelser, vil han  

 være at fængsle, indtil sagen er endelig afgjort og strafafsoningen kan  

 påbegyndes.
Løsladelse forinden kan dog finde sted, når der ikke skønnes at  

 være fængslingsgrund i medfør af retsplejelovens § 780, stk. 1, nr, 2. litra  

 a-d, og fængslingens fortsættelse skønnes at ville medføre en længere  

 frihedsberøvelse end den, som kan forventes idømt.
§ 6 Justitsministeren kan konstituere det fornødne antal overtallige  

 statsadvokater.
 Til at udføre anklagen for underret antager justitsministeren efter  

 overenskomst et passende antal dertil egnede sagførere.
§ 7 Som forsvarer i de i § 1 nævnte sager kan enhver sagfører, der findes  

 egnet, beskikkes, men kun de af justitsministeren i medfør af retsplejelovens  

 § 733 beskikkede offentlige forsvarere er forpligtede til at modtage  

 beskikkelsen.
 Såfremt sigtede ønsker en bestemt sagfører som forsvarer, bør denne  

 beskikkes, for så vidt det efter stk. 1 er muligt.
 §§ 8-11. (Ophævet).
§ 12 De i retsplejeloven indeholdte regler finder i øvrigt anvendelse med de  

 lempelser, som følger af forholdets forskellighed.
 Justitsministeren bemyndiges til at give nærmere bestemmelser om  

 gennemførelsen af de i denne lov indeholdte regler.
 § 13.  (Ophævet).
§ 14 Denne lov, der ikke gælder for Færøerne, træder i kraft straks.
 Justitsministeriet, d. 28 oktober 1986.
