Nr LSF 267b Forslag til Lov om ændring af lov om midlertidig regulering af  

 boligforholdene (Lejefastsættelse ved aftalens indgåelse m.v.) Fremsat af boligministeren (Ole Løvig Simonsen) den 8. maj 1996 Vedtaget ved tredjebehandling den 31. maj 1996 Lov nr. 461 af 12/06/1996 § 1 I lov om midlertidig regulering af boligforholdene, jf. lovbekendtgørelse  

 nr. 710 af 29. august 1995, som ændret ved lov nr. 1064 af 20. december 1995,  

 lov nr. 1066 af 20. december 1995, lov nr. 1069 af 20. december 1995 og lov  

 nr. 1082 af 20. december 1995, foretages følgende ændringer:
 1. I § 5 indsættes som stk. 1:
»Ved lejeaftalens indgåelse må lejen ikke fastsættes til et beløb,  

 som overstiger det beløb, der kan dække ejendommens nødvendige  

 driftsudgifter, jf. § 8, og afkastningen af ejendommens værdi, jf. § 9. For  

 lejemål, som er forbedret, kan der til lejen efter 1. pkt. lægges en beregnet  

 forbedringsforhøjelse, jf. dog stk. 2.« Stk. 1 og 2 bliver herefter stk. 2 og 3.
 2. § 5, stk. 1, som bliver stk. 2, affattes således:
»Stk. 2. Ved lejeaftalens indgåelse må lejen for lejemål, som  

 er gennemgribende forbedret, ikke fastsættes til et beløb, der væsentligt  

 overstiger det lejedes værdi efter § 47, stk. 2, i lov om leje, jf. dog stk.  

 3. Ved lejemål, som er forbedret gennemgribende, forstås lejemål, hvor  

 forbedringer væsentligt har forøget det lejedes værdi, og hvor  

 forbedringsudgiften enten overstiger 1.500 kr. pr. m2 eller et samlet beløb  

 på 170.000 kr.
Forbedringerne skal være gennemført inden for en periode på 2  

 år og må ikke være omfattet af lov om sanering, lov om byfornyelse og  

 boligforbedring eller lov om privat byfornyelse.
Det påhviler udlejer at  

 godtgøre, at lejemålet er gennemgribende forbedret, og at den aftalte leje  

 ikke væsentligt overstiger det lejedes værdi.
Ved sammenligningen ses bort  

 fra lejemål omfattet af § 15 a i denne lov, § 62 b i lov om leje og lov om  

 privat byfornyelse.
Ligeledes ses bort fra lejemål i ejendomme, der er  

 omfattet af en beslutning efter lov om byfornyelse og boligforbedring,  

 hvortil der efter samme lovs § 67, stk. 2, er meddelt bindende tilsagn efter  

 udgangen af 1994, medmindre lejemålet er beliggende i en ejendom, der er  

 omfattet af en beslutning, hvor boligministeren har tilladt, at  

 bestemmelserne om lejefastsættelse i kapitel VII i lov om byfornyelse og  

 boligforbedring, jf. lovbekendtgørelse nr. 658 af 11. august 1993, fortsat  

 finder anvendelse efter udgangen af 1994.« 3. § 5, stk. 3, ophæves.
 4. I § 5, stk. 5 , ændres »stk. 1-2« til:  

 »stk. 1-3«.
 5. § 7, stk. 2, affattes således:
»Stk. 2. Lejeforhøjelse kan ikke kræves, hvis lejen efter  

 lejeforhøjelsen vil overstige det lejedes værdi efter § 47, stk. 2, i lov om  

 leje.
Ved vurderingen af lejen og det lejedes værdi finder § 5, stk. 3,  

 tilsvarende anvendelse. 1. pkt. gælder ikke for ejendomme, hvis opførelse er  

 finansieret med indekslån efter § 2, stk. 1, nr. 9, i lov om indeksregulerede  

 realkreditlån, og ejendomme taget i brug efter 1. januar 1989, der er opført  

 af og udlejes af udlejere omfattet af lov om realrenteafgift, såfremt  

 beregning af afkastning sker efter § 9, stk. 4.« 6. § 8, stk. 5, ophæves.
 Stk. 6 bliver herefter stk. 5.
 7. I § 29 c, 2. pkt., indsættes efter »ikke«:  

 »væsentligt«.
§ 2 Stk. 1. Loven træder i kraft den 1. juli 1996.
 Stk. 2. § 1, nr. 1-4, har virkning for lejeaftaler, som indgås den  

 1. juli 1996 eller senere.
§ 3 Forslag til revision af § 1, nr. 1-4, fremsættes for Folketinget i  

 folketingsåret 1997-98.
Oprindeligt fremsat forslag § 1 I lov om leje, jf. lovbekendtgørelse nr. 711 af 29. august 1995, som  

 ændret ved lov nr. 1065 af 20. december 1995 og lov nr. 1066 af 20. december  

 1995, foretages følgende ændringer:
 1. I § 59 a, stk. 1, indsættes efter  

 »forbedringer,»: »herunder ombygningsarbejder vedrørende  

 sammenlægning af lejligheder,».
 2. Efter § 59 b indsættes:
»§ 59 c.
Inden udlejeren iværksætter ombygningsarbejder  

 vedrørende indretning af en eller flere beboelseslejligheder i en tagetage,  

 som ikke tidligere har været indrettet til beboelse, træffer det i henhold  

 til lov om byfornyelse og boligforbedring nedsatte byfornyelsesnævn på  

 udlejerens anmodning afgørelse om størrelsen af den leje, der lovligt vil  

 kunne opkræves, såfremt ombygningsarbejdet udføres i overensstemmelse med et  

 af udlejeren forelagt projektmateriale vedrørende det påtænkte arbejde.  

 Udlejer skal i den forbindelse give nævnet en opgørelse over de anslåede  

 udgifter ved gennemførelsen af arbejderne og oplysning om den ønskede  

 fremtidige leje.
 Stk. 2. For de lejemål, som byfornyelsesnævnet har truffet  

 afgørelse om efter stk. 1, afgør nævnet på udlejerens anmodning, når  

 ombygningen er udført, om ombygningsudgifterne står i rimeligt forhold til  

 den godkendte leje.
Stk. 3. Såfremt byfornyelsesnævnet har givet forhåndsgodkendelse  

 vedrørende lejens størrelse efter stk. 1, skal udlejer, hvis lejeren  

 fremsætter indsigelse mod lejens størrelse, indbringe sagen for nævnet inden  

 6 uger efter lejerens indsigelse.
Byfornyelsesnævnet kan kun ændre den ved  

 forhåndsgodkendelsen fastsatte leje, såfremt der er tale om ændrede forhold.
 Stk. 4. Sager indbragt af udlejeren i henhold til denne  

 bestemmelse behandles af byfornyelsesnævnet efter de i kapitel IX i lov om  

 byfornyelse og boligforbedring fastsatte regler.«.
§ 2 I lov om midlertidig regulering af boligforholdene, jf. lovbekendtgørelse  

 nr. 710 af 29. august 1995, som ændret ved lov nr. 1064 af 20. december 1995,  

 lov nr. 1066 af 20. december 1995, lov nr. 1069 af 20. december 1995 og lov  

 nr. 1082 af 20. december 1995, foretages følgende ændringer:
 1. I § 5 indsættes som stk. 1:
 »Ved lejeaftalens indgåelse må lejen ikke fastsættes til et beløb,  

 som overstiger det beløb, der kan dække ejendommens nødvendige  

 driftsudgifter, jf. § 8, og afkastningen af ejendommens værdi, jf. § 9. For  

 lejemål, som er forbedret, kan der til lejen efter 1. pkt. lægges en beregnet  

 forbedringsforhøjelse, jf. dog stk. 2.«.
 Stk. 1-3 bliver herefter stk. 2-4.
 2. § 5, stk. 1, som bliver stk. 2, affattes således:
»Stk. 2. Ved lejeaftalens indgåelse må lejen for lejemål, som  

 er gennemgribende forbedret, ikke fastsættes til et beløb, der væsentligt  

 overstiger det lejedes værdi efter § 47, stk. 2, i lov om leje, jf. dog stk.  

 3. Ved lejemål, som er forbedret gennemgribende, forstås lejemål, hvor  

 forbedringer væsentligt har forøget det lejedes værdi, og hvor  

 forbedringsudgiften enten overstiger 1.500 kr. pr. m2 eller et samlet beløb  

 på 170.000 kr.
Forbedringerne skal være gennemført inden for en periode på 2  

 år og må ikke være omfattet af lov om sanering, lov om byfornyelse og  

 boligforbedring eller lov om privat byfornyelse.
Det påhviler udlejer at  

 godtgøre, at lejemålet er gennemgribende forbedret, og at den aftalte leje  

 ikke væsentligt overstiger det lejedes værdi.
Ved sammenligningen ses bort  

 fra lejemål omfattet af § 15 a i denne lov, § 62 b i lov om leje og lov om  

 privat byfornyelse.
Ligeledes ses bort fra lejemål i ejendomme, der er  

 omfattet af en beslutning efter lov om byfornyelse og boligforbedring,  

 hvortil der efter samme lovs § 67, stk. 2, er meddelt bindende tilsagn efter  

 udgangen af 1994, medmindre lejemålet er beliggende i en ejendom, der er  

 omfattet af en beslutning, hvor boligministeren har tilladt, at  

 bestemmelserne om lejefastsættelse i kapitel VII i lov om byfornyelse og  

 boligforbedring, jf. lovbekendtgørelse nr. 658 af 11. august 1993, fortsat  

 finder anvendelse efter udgangen af 1994.«.
 3. § 5, stk. 3, der bliver stk. 4, ophæves.
 4. I § 5, stk. 5 , ændres »stk. 1-2« til:  

 »stk. 1-3«.
 5. § 7, stk. 2, affattes således:
»Stk. 2. Lejeforhøjelse kan ikke kræves, hvis lejen efter  

 lejeforhøjelsen vil overstige det lejedes værdi efter § 47, stk. 2, i lov om  

 leje.
Ved vurderingen af lejen og det lejedes værdi finder § 5, stk. 3,  

 tilsvarende anvendelse. 1. pkt. gælder ikke for ejendomme, hvis opførelse er  

 finansieret med indekslån efter § 2, stk. 1, nr. 9, i lov om indeksregulerede  

 realkreditlån, og ejendomme taget i brug efter 1. januar 1989, der er opført  

 af og udlejes af udlejere omfattet af lov om realrenteafgift, såfremt  

 beregning af afkastning sker efter § 9, stk. 4.«.
 6. § 8, stk. 5, ophæves.
 Stk. 6 bliver herefter stk. 5.
 7. I § 25 a, stk. 2, indsættes efter  

 »forbedringer,»: »herunder ombygningsarbejder vedrørende  

 sammenlægning af lejligheder,».
 8. Efter § 25 b indsættes:
»§ 25 c.
Inden udlejeren iværksætter ombygningsarbejder  

 vedrørende indretning af en eller flere beboelseslejligheder i en tagetage,  

 som ikke tidligere har været indrettet til beboelse, træffer huslejenævnet på  

 udlejerens anmodning afgørelse om størrelsen af den leje, der lovligt vil  

 kunne opkræves, såfremt ombygningsarbejdet udføres i overensstemmelse med et  

 af udlejeren forelagt projektmateriale vedrørende det påtænkte arbejde.  

 Udlejer skal give nævnet en opgørelse over de anslåede udgifter ved  

 gennemførelsen af arbejderne og oplysning om den ønskede fremtidige leje.  

 Lejen fastsættes på baggrund af de forventede udgifter efter reglerne om  

 lejefastsættelse for forbedrede lejemål i § 5, stk. 1, eller stk. 2.
 Stk. 2. For de lejemål, som huslejenævnet har truffet afgørelse om  

 efter stk. 1, afgør nævnet på udlejerens anmodning, når ombygningen er  

 udført, om ombygningsudgifterne står i rimeligt forhold til den godkendte  

 leje.«.
 9. I § 29 c, 2. pkt., indsættes efter »ikke«:  

 »væsentligt«.
§ 3 Stk. 1. Loven træder i kraft den 1. juli 1996.
 Stk. 2. § 2, nr. 1-4, har virkning for lejeaftaler, som indgås den  

 1. juli 1996 eller senere.
§ 4 Forslag til revision af denne lovs § 2, nr. 1-4, fremsættes for  

 Folketinget i folketingsåret 1997-98.
Bemærkninger til lovforslaget Almindelige bemærkninger Dette lovforslag omfatter følgende elementer:
 1. Ændring af lejefastsættelsen ved lejeaftalens indgåelse for  

 beboelseslejemål beliggende i regulerede kommuner.
 2. Indførelse af en forhåndsgodkendelsesordning ved sammenlægning  

 af lejligheder og indretning af taglejligheder.
 3. Ophævelse af bemyndigelsen i boligreguleringsloven til at  

 fastsætte normtal for de driftsudgifter, som indgår i den omkostningsbestemte  

 leje.
 4. Præcisering af reglerne om lejens størrelse for småejendomme.
Ad 1. Efter de gældende regler i boligreguleringslovens § 5, stk. 1, må  

 lejen ved lejeaftalens indgåelse (i de regulerede kommuner) ikke væsentligt  

 overstige det lejedes værdi efter § 47 i lejeloven.
Det vil sige, at lejen  

 ikke må overstige det beløb, der betales for en tilsvarende lejlighed med  

 hensyn til beliggenhed, art, størrelse, kvalitet, udstyr og  

 vedligeholdelsestilstand.
Der kan dog heller ikke aftales en leje eller  

 lejevilkår, som efter en samlet bedømmelse er mere byrdefulde for den  

 pågældende lejer end de vilkår, der gælder for andre lejere i ejendommen, jf.  

 § 5, stk. 4. Det vil sige, at der som hovedregel ikke kan aftales en leje,  

 som overstiger den omkostningsbestemte leje.
Kun når der er tale om  

 lejligheder, der f.eks. som følge af forbedringer ikke er sammenlignelige med  

 de andre lejligheder i ejendommen, kan der aftales en leje, som svarer til  

 det lejedes værdi.
Med henblik på belysning af omfanget af lejemål, hvor der aftales en leje  

 svarende til det lejedes værdi (i modsætning til lejemål, hvor der aftales en  

 leje svarende til den omkostningsbestemte leje), har Boligministeriet  

 gennemført en spørgeskemaundersøgelse af genudlejningslejen i et  

 repræsentativt udsnit af private udlejningsejendomme med 7 eller flere  

 boliger i regulerede kommuner.
Undersøgelsen er gengivet i rapporten  

 »Lejefastsættelsen ved genudlejning i private udlejningsejendomme 1994  

 og 1995«, udgivet i februar 1996.
Undersøgelsen, som omfatter knap 700 ejendomme og knap 19.000 lejemål,  

 viser, at der i betydeligt omfang anvendes aftalt leje, og at andelen af  

 ejendomme, der anvender aftalt leje, er stigende.
Det stigende antal lejemål  

 med aftalt leje bevirker et stigende lejeniveau og deraf følgende stigende  

 udgifter til individuel boligstøtte.
 Stigningen i antal lejemål med aftalt leje skyldes formentlig, at flere  

 lejemål er forbedret - enten umiddelbart før genudlejningen eller på et  

 tidligere tidspunkt.
Grundlaget for denne praksis med at genudleje forbedrede lejemål til det  

 lejedes værdi har typisk været, at lejemålene er forbedret i et sådant  

 omfang, at der ikke længere er grundlag for at sammenligne med de øvrige  

 ikke-forbedrede lejemål i ejendommen, således at den aftalte leje ikke kan  

 anses at være et mere byrdefuldt vilkår.
Der har i retspraksis vist sig en  

 tendens til, at der ikke behøver at være gennemført så omfattende en  

 forbedring som tidligere, førend lejemålet ikke længere er sammenligneligt  

 med de andre lejemål i ejendommen, hvorfor det i videre omfang end tidligere  

 er blevet muligt at aftale en leje svarende til det lejedes værdi.
Lejerne kan indbringe lejeaftalen for huslejenævnet, hvis de finder den  

 aftalte leje for høj.
Nævnet vil herefter nedsætte lejen, hvis den efter  

 nævnets opfattelse ligger væsentligt over det lejedes værdi.
Hvis udlejer  

 indbringer en sådan afgørelse for boligretten, viser retspraksis, at lejerne  

 har bevisbyrden for, at den aftalte leje overstiger det lejedes værdi.  

 Tendensen i retspraksis synes at være, at parterne skal føre bevis i form af  

 sammenligningslejemål.
Lejerne har ofte problemer med at skaffe sig viden om  

 sammenligningslejemål og lejens størrelse i disse lejemål samt adgang til  

 lejemålene, hvilket ifølge de senere års retspraksis kan betyde, at lejerne  

 taber sagen på grund af bevismangel.
På denne baggrund er det fundet nødvendigt via en ændring af  

 boligreguleringslovens § 5 at sikre, at hovedprincippet ved genudlejning også  

 fremover er omkostningsbestemt leje.
Lovændringen må imidlertid udformes på  

 en sådan måde, at de private udlejere også fortsat vil være interesseret i at  

 forbedre deres ejendomme, og princippet om, at der skal gælde en særlig  

 lejefastsættelse for lejemål, som er gennemgribende forbedret, fastholdes  

 derfor.
 Det foreslås herefter præciseret, at den aftalte leje ikke må overstige  

 den omkostningsbestemte leje for så vidt angår lejemål, som ikke er  

 forbedret.
For lejemål, som er forbedret, men ikke gennemgribende forbedret,  

 foreslås, at der skal kunne lægges en beregnet forbedringsforhøjelse til den  

 omkostningsbestemte leje.
Forhøjelsen skal beregnes efter de regler, som  

 gælder for den pågældende type forbedring.
 For lejemål, som er gennemgribende forbedret, foreslås, at der fortsat  

 skal kunne aftales en leje, som ikke væsentligt overstiger det lejedes værdi,  

 idet det defineres i loven, hvornår der er tale om en gennemgribende  

 forbedring.
Ovenstående ændringer får ingen betydning for allerede indgåede  

 lejeaftaler.
Der henvises til bemærkningerne til § 3.
 Der lægges med lovforslagets regler om lejefastsættelse vægt på, at man  

 ikke foregriber det arbejde, som foregår i Lejelovskommissionen.
 Kommissionen afslutter sit arbejde med udgangen af 1996, hvorefter det må  

 forventes, at der efter en nærmere analyse og vurdering af kommissionens  

 forslag vil blive fremsat lovforslag om en ny lejelovgivning.
 I § 4 foreslås, at der i folketingsåret 1997-98 fremsættes forslag til  

 revision af ovenstående regler om lejefastsættelse.
 Ad 2. Efter ønske fra Københavns Kommune foreslås indført en ordning,  

 hvorefter udlejere i forbindelse med planlagte arbejder i form af  

 sammenlægning af lejligheder eller indretning af lejligheder i en hidtil  

 uudnyttet tagetage kan indhente forhåndsgodkendelse i huslejenævnet af  

 lejeforhøjelsens eller lejens størrelse efter arbejdernes udførelse.
 I uregulerede kommuner indhentes forhåndsgodkendelsen i  

 byfornyelsesnævnet.
Såvel udlejer som lejer vil kunne indbringe nævnenes forhåndsgodkendelser  

 for boligretten.
Nævnenes afgørelser kan således ændres, men udlejer er  

 stadig sikret derved, at udlejer har mulighed for at kende de økonomiske  

 betingelser, før arbejderne påbegyndes.
 Når arbejderne er udført, vil huslejenævnet eller byfornyelsesnævnet være  

 bundet af den tidligere godkendelse af lejeforhøjelsen eller lejen, såfremt  

 både arbejderne og lejefastsættelsen er i overensstemmelse med det grundlag,  

 som forhåndsgodkendelsen er givet på.
 Ad 3. Det foreslås at ophæve den i boligreguleringslovens § 8, stk. 5,  

 gældende bemyndigelse til boligministeren til at fastsætte normtal for de  

 driftsudgifter, som indgår i den omkostningsbestemte leje.
 Ad 4. Det foreslås præciseret, at lejen i en småejendom ikke  

væsentligt må overstige den leje, som betales for tilsvarende lejemål  

 beliggende i ejendomme, hvor lejen er reguleret efter reglerne om  

 omkostningsbestemt leje.
Økonomiske og erhvervsøkonomiske konsekvenser Forslaget skønnes kun at have økonomiske konsekvenser som følge af  

 forslaget om ændring af lejefastsættelsen ved lejeaftalens indgåelse for  

 beboelseslejemål, beliggende i regulerede kommuner.
 Ifølge forslaget kan en udlejer, der i en to-årig periode har gennemført  

 væsentlige forbedringer af et lejemål, i forbindelse med genudlejning af  

 lejemålet fastsætte en leje, der ikke væsentligt overstiger det lejedes  

 værdi.
Ved en gennemgribende forbedring forstås en forbedring, hvor den samlede  

 forbedringsudgift i en to-årig periode overstiger enten 1.500 kr. pr. m2  

 eller 170.000 kr. i alt.
Forbedringen skal på genudlejningstidspunktet  

 medføre en forøgelse af det lejedes værdi.
Der findes ingen statistisk opgørelse over omfanget og fordelingen af  

 forbedringsarbejder i den private udlejningssektor.
Vurderingen af de  

 økonomiske konsekvenser af forslaget er derfor forbundet med en meget  

 betydelig usikkerhed.
På baggrund af dels et skøn over den samlede forbedrings- og  

 vedligeholdelsesaktivitet, som SBI har foretaget i 1993, og en sammenligning  

 mellem de gennemsnitlige moderniseringsforhøjelser i henholdsvis 1988 og  

 1993, der fremgår af Boligministeriets undersøgelser af budgetlejen i private  

 udlejningsejendomme, vurderes det, at der investeres omkring 1,5 mia. kr. pr.  

 år i forbedringsarbejder i den private udlejningssektor.
Med et  

 gennemsnitligt fradrag på 1/3 for sparet vedligeholdelse skønnes den årlige  

 forbedringsinvestering, der kan danne grundlag for en forbedringsforhøjelse  

 at udgøre i størrelsesordenen 1 mia. kr.
Skønnet er som nævnt forbundet med  

 en betydelig usikkerhed.
Med det nuværende renteniveau vil disse investeringer efter de gældende  

 regler i lejelovens § 58 medføre samlede lejestigninger på godt 100 mill. kr.  

 pr. år.
Disse stigninger vil således finde sted under alle omstændigheder.  

 Den isolerede effekt af lovforslaget er således, at det fastholder udlejers  

 ret til i forbindelse med gennemgribende forbedrede lejemål at opkræve en  

 aftalt leje, der alene er begrænset af det lejedes værdi, mens adgangen  

 hertil bortfalder for lejemål, der kun er forbedret i mindre omfang.
Isoleret set vil forslaget medføre lejestigninger af to grunde.
Dels som  

 følge af at udlejer ved genudlejning af et lejemål, der i tilknytning til  

 genudlejningen er gennemgribende forbedret, kan fastsætte lejen efter det  

 lejedes værdi, der for gennemgribende forbedrede lejemål typisk ligger over  

 den omkostningsbestemte leje (incl. forbedringsforhøjelser, beregnet efter  

 bestemmelserne i lejelovens § 58). Dels som følge af at der i en forudgående  

 periode på 2 år er gennemført gennemgribende forbedringsarbejder.
Det må  

 antages, at de gældende huslejer i disse lejemål som minimum omfatter en  

 normalt beregnet forbedringsforhøjelse, jf. lejelovens § 58, og at en del af  

 de lejemål, der har gennemgået en gennemgribende forbedring, allerede har  

 aftalt leje.
Det skønnes på den baggrund med en meget betydelig usikkerhed, at  

 forslaget i forhold til det aktuelle lejeniveau vil medføre en samlet  

 huslejestigning i størrelsesordenen 35 mill. kr. årligt.
Idet det antages, at  

 andelen af boligstøttemodtagende lejere i disse boliger ligger under  

 gennemsnitsniveauet som følge af det højere lejeniveau, forventes forslaget  

 isoleret set med en ligeledes betydelig usikkerhed at medføre samlede  

 offentlige merudgifter til individuel boligstøtte på 1 mill. kr. i 1996, knap  

 6 mill. kr. i 1997, knap 11 mill. kr. i 1998 og godt 15 mill. kr. i 1999.
Dette skal imidlertid ses i forhold til konsekvenserne af en uændret  

 lovgivning.
Beregninger på grundlag af Boligministeriets ovenfor nævnte  

 undersøgelse af udviklingen i anvendelsen af aftalt leje tyder således på, at  

 det offentlige som følge af en mere udbredt anvendelse af aftalt leje i  

 forbindelse med genudlejning vil få betydelige merudgifter til individuel  

 boligstøtte, medmindre den gældende lov ændres som foreslået.
Med en  

 betydelig usikkerhed skønnes forslaget på den baggrund at medføre offentlige  

 besparelser på udgifterne til individuel boligstøtte på 4 mill. kr. i 1996,  

 godt 9 mill. kr. i 1997, godt 14 mill. kr. i 1998 og knap 25 mill. kr. i  

 1999, jf. nedenstående skema.
Offentlige mindreudgifter til individuel boligstøtte Forslaget vedr. ændring af lejefastsættelsen ved lejeaftalens indgåelse  

 for beboelseslejemål, beliggende i regulerede kommuner, ventes ikke at  

 medføre ændringer i forbedringsaktiviteten i den private udlejningssektor.
Det må derimod forventes, at forslaget vedr. forhåndsgodkendelsesordning  

 ved sammenlægning af lejligheder og indretning af taglejligheder kan medføre  

 en vis stigning i ombygningsaktivitet og dermed et mindre løft i  

 beskæftigelsen.
Udlejer får med ordningen mulighed for - inden igangsætning  

 af et sådant større projekt - at få sikkerhed for den fremtidige lejeindtægt  

 efter ombygningen, hvilket alt andet lige må antages at øge udlejernes  

 interesse for denne type ombygningsprojekter.
Sammenhængende hermed ventes  

 forslaget at medføre en beskeden stigning i huslejenævnenes og  

 byfornyelsesnævnenes administrative arbejde.
Miljømæssige konsekvenser Forslaget skønnes ikke at have væsentlige miljømæssige konsekvenser.
EU-retlige konsekvenser Forslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Da et projekt om sammenlægning af lejligheder er forbundet med betydelige  

 udgifter, gives udlejer mulighed for, inden ombygningsarbejdet iværksættes,  

 at gøre sig bekendt med størrelsen af den leje, der vil kunne opkræves,  

 såfremt arbejderne gennemføres i overensstemmelse med det i den sammenhæng  

 udarbejdede projektmateriale.
Det foreslås således præciseret, at sammenlægning af flere lejemål til et  

 lejemål betragtes som en forbedring af lejemålet.
Det vil sige, at  

 sammenlægningen medfører en lejeforhøjelse, der som hidtil beregnes efter  

 lejelovens § 58. Efter denne bestemmelse kan en udlejer, der har forbedret  

 det lejede, forlange lejen forhøjet med et beløb, der modsvarer forøgelsen af  

 det lejedes værdi.
Ved fastsættelsen af forbedringsforhøjelsen forudsættes  

 det, at nævnet i sædvanligt omfang tager stilling til fradrag for sparet  

 vedligeholdelse.
Det skal understreges, at lejlighedssammenlægninger kun kan ske, såfremt  

 lejerne er interesserede heri, eller lejlighederne står tomme.
En udlejer kan  

 eksempelvis ikke opsige en lejer med den begrundelse, at boligen skal  

 sammenlægges med en anden.
Endvidere er det ikke tilladt uden  

 kommunalbestyrelsens samtykke at nedlægge lejligheder ved sammenlægning.  

 Såfremt de sammenlagte lejligheder får et mindre areal end 130 m2  

 bruttoetageareal, kan kommunalbestyrelsen imidlertid ikke nægte at give  

 samtykke til en sammenlægning.
 Der kan endvidere være bestemmelser i byggelovgivningen samt  

 planlovgivningen, som skal iagttages.
Til nr. 2 Da et projekt om indretning af lejligheder i en tagetage er forbundet med  

 betydelige udgifter, gives udlejer mulighed for, inden ombygningsarbejdet  

 iværksættes, at gøre sig bekendt med størrelsen af den leje, der vil kunne  

 opkræves, såfremt arbejderne gennemføres i overensstemmelse med det i den  

 sammenhæng udarbejdede projektmateriale.
 Efter de gældende regler vil udlejer ikke have mulighed for at indhente en  

 forhåndsgodkendelse, hvorfor udlejere kan være tilbageholdende med at  

 iværksætte sådanne ombygningsprojekter.
 Da der ikke eksisterer huslejenævn i de uregulerede kommuner, foreslås, at  

 godkendelseskompetencen henlægges til det i henhold til lov om byfornyelse og  

 boligforbedring nedsatte byfornyelsesnævn.
Byfornyelsesnævnet skal i disse situationer tage stilling til størrelsen  

 af den samlede leje efter gennemførelsen af arbejderne.
Byfornyelsesnævnet  

 forudsættes således at få oplysning om den aktuelle leje for de øvrige  

 lejemål i ejendommen.
 Lejen skal fastsættes efter reglerne i lejelovens kapitel VIII, det vil  

 sige, at lejen opgøres til det lejedes værdi.
 Såfremt byfornyelsesnævnet ikke kan godkende den af udlejeren ønskede  

 fremtidige leje, fastsætter nævnet lejen til det, som efter nævnets vurdering  

 svarer til det lejedes værdi.
Når ombygningsarbejdet er fuldført, er nævnet bundet af den tidligere  

 trufne afgørelse, medmindre der foreligger ændrede forhold, f.eks. at det  

 udførte arbejde ikke er i overensstemmelse med det tidligere fremlagte  

 projektmateriale, eller at udgifterne adskiller sig fra de budgetterede.  

 Bestemmelsen udelukker således ikke, at byfornyelsesnævnet godkender en  

 højere leje, hvis projektet er blevet dyrere og værdien af det lejede  

 tilsvarende forøget.
Bestemmelsen udelukker omvendt heller ikke, at  

 byfornyelsesnævnet fastholder den godkendte leje, uanset det efterfølgende  

 viser sig, at ombygningsudgifterne er blevet lavere end påregnet, hvis nævnet  

 vurderer, at der er balance imellem den godkendte leje og kvaliteten af den  

 udførte ombygning.
En eventuel senere indbringelse af lejens størrelse som følge af lejerens  

 indsigelse skal ske til byfornyelsesnævnet, såfremt nævnet tidligere har  

 givet forhåndsgodkendelse til den pågældende leje.
Denne procedure gælder dog  

 kun ved den første tvist om lejens størrelse.
Efterfølgende tvister herom må  

 indbringes for domstolene.
 Klage over byfornyelsesnævnets forhåndsgodkendelse kan indbringes for  

 boligretten af både lejer og udlejer efter reglerne i lejelovens kapitel  

 XVIII.
Til § 2 Til nr. 1 Der foreslås i boligreguleringslovens § 5, stk. 1, indført en udtrykkelig  

 regel om, at lejen for ikke-forbedrede lejemål ikke må overstige den  

 omkostningsbestemte leje ved lejeaftalens indgåelse, idet lejen skal være den  

 beregnede omkostningsbestemte leje for netop det lejemål.
For lejemål, som er  

 forbedret, men ikke gennemgribende forbedret, foreslås, at der til den  

 beregnede omkostningsbestemte leje skal kunne lægges en beregnet  

 forbedringsforhøjelse.
Der vil typisk være tale om forbedringsforhøjelser  

 efter lejelovens § 58, men også andre forhøjelser vil kunne indgå i lejen,  

 f.eks. godtgørelse for installering af fjernvarme i en ejendom, hvor der i  

 forvejen er centralvarme, jf. lejelovens § 61, eller aftalte forhøjelser  

 efter lov om privat byfornyelse.
Til nr. 2 For lejemål, som er gennemgribende forbedret, foreslås, at lejen må  

 fastsættes til et beløb, som ikke væsentligt overstiger det lejedes værdi.  

 Der skal således sammenlignes med den leje, som er almindeligt gældende i  

 kvarteret eller området for tilsvarende lejemål med hensyn til beliggenhed,  

 art, størrelse, kvalitet, udstyr og vedligeholdelsestilstand.
Lejemål, som er gennemgribende forbedret, foreslås defineret som lejemål,  

 hvor forbedringen væsentligt har forøget det lejedes værdi, og hvor  

 forbedringsudgiften enten overstiger 1.500 kr. pr. m2 eller et samlet beløb  

 på 170.000 kr.
Beløbene er incl. moms.
Ved »forbedringsudgift«  

 forstås den »rene« forbedringsudgift - det vil sige investeringen  

 med fradrag af sparet vedligeholdelse.
Der kan være tale om en meget  

 omfattende forbedring eller flere enkelte forbedringer.
Arbejdet skal dog  

 være udført inden for en periode på 2 år.
Forbedringen behøver således ikke  

 at være udført umiddelbart inden genudlejningen.
Også forbedringer, som  

 allerede er udført ved lovens ikrafttræden, vil kunne bevirke, at der kan  

 aftales en leje, som ikke væsentligt overstiger det lejedes værdi, hvis  

 betingelserne om den væsentligt øgede brugsværdi og forbedringsudgiftens  

 størrelse er opfyldt.
Der kan være tale både om forbedringer, som er fælles  

 for hele ejendommen, og om individuelle forbedringer, men det er en  

 betingelse, at der ikke er tale om forbedringer, som er omfattet af lov om  

 sanering, lov om byfornyelse og boligforbedring eller lov om privat  

 byfornyelse.
Ved fælles forbedringer er det kun den del af forbedringen, som  

 vedrører det pågældende lejemål, der kan medregnes i ovennævnte beløb.
I sammenhæng med udlejers mulighed for ved genudlejning at aftale en leje  

 svarende til det lejedes værdi foreslås det at indføre en regel, som pålægger  

 udlejeren bevisbyrden for, dels at den pågældende lejlighed er gennemgribende  

 forbedret, dels at den aftalte leje ikke væsentligt overstiger det lejedes  

 værdi.
Der er med reglen om udlejers bevisbyrde ikke tilsigtet nogen ændring  

 af huslejenævnenes behandling af sager om lejens størrelse efter det lejedes  

 værdi, herunder huslejenævnenes praksis omkring besigtigelse af  

 sammenligningslejemål.
Til nr. 3 Der er som følge af forslagets § 2, nr. 1, ikke længere behov for den i §  

 5, stk. 3, gældende særregel om lejens størrelse for indeksfinansierede  

 ejendomme og ejendomme, der er opført af og udlejes af udlejere omfattet af  

 lov om realrenteafgift.
Bestemmelsen foreslås derfor ophævet.
Til nr. 4 Forslaget er en konsekvensændring.
Til nr. 5 Bestemmelsen er omformuleret, da den henviser til § 5, stk. 3, som  

 foreslås ophævet.
Der er ingen realitetsændringer.
Det vil således sige, at  

 lejen i en indeksfinansieret ejendom fortsat kan overstige det lejedes værdi.
Til nr. 6 I 1994 indgik udlejer- og lejerorganisationer et forlig, som førte til de  

 omfattende lovændringer, der trådte i kraft den 1. juli 1994 og 1. januar  

 1995. En af disse ændringer var en bemyndigelse til ministeren til efter  

 forhandling med landsomfattende sammenslutninger af grundejerforeninger og  

 lejerforeninger at fastsætte nærmere regler om fastsættelse og anvendelse af  

 normtal for de driftsudgifter, som indgår i den omkostningsbestemte leje.
 Ministeriet har haft kontakt med repræsentanter for Lejernes  

 Landsorganisation, Udlejerforeningen Danmark og Fællesforeningen af jydske  

 Grundejerforeninger med henblik på, at parterne kunne gøre sig bekendt med  

 hinandens synspunkter vedr. normtallene.
Der viste sig at være stor uenighed mellem parterne om normtallenes  

 indførelse og administration.
Det vurderes, at denne uenighed næppe kan  

 overvindes ad forhandlingens vej, sådan som det var forudsat i forbindelse  

 med lejelovsforhandlingerne i 1994.
 På denne baggrund - sammenholdt med det forhold, at normtallene i givet  

 fald tidligst vil kunne få virkning fra den 1. januar 1997, hvor der vil  

 foreligge forslag fra Lejelovskommissionen til nye huslejesystemer - foreslås  

 det at ophæve bemyndigelsen.
Til nr. 7 Der er som nævnt i bemærkningerne til lovforslagets § 1, nr. 1, tale om en  

 præcisering af, at en sammenlægning af lejligheder i relation til  

 lejefastsættelsen betragtes som en forbedring.
Der henvises til disse  

 bemærkninger.
Til nr. 8 Den foreslåede godkendelsesordning svarer i princippet til den, der  

 samtidig foreslås indført i lejeloven, jf. den i lovforslagets § 1, nr. 2,  

 foreslåede ordning.
Der henvises til bemærkningerne hertil for så vidt angår  

 forhold, der er fælles for de to ordninger.
 Da der er tale om et nyt lejemål, vil lejen skulle fastsættes efter  

 boligreguleringslovens § 5. Da der endvidere er tale om et lejemål, som er  

 ombygget, inden der sker udlejning, foreslås, at lejen fastsættes efter  

 reglerne om forbedrede lejemål i § 5, stk. 1 eller 2, jf. forslagets § 2, nr.  

 1 og 2. Hvis det således forventes, at ombygningen mindst vil medføre  

 udgifter på enten 1.500 kr. pr. m2 eller et samlet beløb på 170.000 kr., vil  

 lejen skulle fastsættes efter § 5, stk. 2, det vil sige til et beløb, som  

 ikke væsentligt overstiger det lejedes værdi.
 Det skal bemærkes, at det ved anvendelse af bestemmelsen må forudsættes,  

 at det nyindrettede lejemål adskiller sig fra de øvrige lejemål i ejendommen  

 i en sådan grad, at lejemålet ikke er sammenligneligt med ejendommens øvrige  

 lejligheder, f.eks. på grund af lejlighedens planløsning, kvalitet og udstyr.  

 Lejeren vil derfor som udgangspunkt være afskåret fra at påberåbe sig  

 bestemmelsen i boligreguleringslovens § 5, stk. 4, og få lejen nedsat.
 Klage over den af huslejenævnet trufne afgørelse i forbindelse med en sag  

 om forhåndsgodkendelse kan af udlejeren såvel som af lejerne indbringes for  

 boligretten efter de gældende regler om indbringelse af  

 huslejenævnsafgørelser for boligretten (i København for ankenævnet).
Til nr. 9 Efter § 29 c må lejen i en småejendom ikke overstige den leje, som betales  

 for tilsvarende lejeforhold med hensyn til beliggenhed, art, størrelse,  

 kvalitet, udstyr og vedligeholdelsestilstand, og hvor lejen er reguleret  

 efter reglerne om omkostningsbestemt leje.
Det foreslås præciseret, at lejen ikke væsentligt må overstige den  

 leje, som gælder for tilsvarende lejeforhold med hensyn til beliggenhed m.v.,  

 og hvor lejen er reguleret efter reglerne om omkostningsbestemt leje.
Der er  

 ikke med bestemmelsen tilsigtet nogen ændring af gældende praksis.
Til § 3 Det foreslås, at lovændringen skal træde i kraft den 1. juli 1996.
For at skabe en klar retsstilling for lejere i lejeforhold indgået før  

 lovens ikrafttræden foreslås det udtrykkeligt fastsat, at de nye regler om  

 lejefastsættelse i boligreguleringslovens § 5 kun vil finde anvendelse på  

 lejeaftaler, som indgås efter lovens ikrafttræden.
Hvis lejere i eksisterende  

 lejeforhold ønsker at anfægte den aftalte leje, må aftalen således bedømmes  

 efter de nugældende regler.
Til § 4 Der foreslås indført en revisionsbestemmelse for så vidt angår ændringerne  

 af boligreguleringslovens § 5. Der vil herefter skulle fremsættes forslag til  

 revision af disse bestemmelser i folketingsåret 1997-98.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om leje, jf. lovbekendtgørelse nr. 711 af 29. august 1995, som  

 ændret ved lov nr. 1065 af 20. december 1995 og lov nr. 1066 af 20. december  

 1995, foretages følgende ændringer:
 1. I § 59 a, stk. 1, indsættes efter  

 »forbedringer,»: »herunder ombygningsarbejder vedrørende  

 sammenlægning af lejligheder,».
§ 59 a.
Inden der iværksættes forbedringer, der vil medføre en  

 lejeforhøjelse, træffer det i henhold til lov om byfornyelse og  

 boligforbedring nedsatte byfornyelsesnævn på udlejerens anmodning afgørelse  

 om størrelsen af den lejeforhøjelse, der vil kunne gennemføres, såfremt  

 forbedringsarbejdet udføres i overensstemmelse med et af udlejeren forelagt  

 projektmateriale vedrørende den påtænkte foranstaltning, samt opgørelse over  

 de anslåede udgifter ved gennemførelse og beregning af den ønskede  

 lejeforhøjelse.
 Stk. 2. Samtidig med indbringelsen efter stk. 1, skal udlejeren  

 til lejere, der berøres af forbedringsarbejdet, fremsende oplysning om  

 forbedringsarbejdets art og en angivelse af lejeforhøjelsens forventede  

 størrelse.
Stk. 3. Såfremt der til en lejeforhøjelse er givet  

 forhåndsgodkendelse efter stk. 1, skal udlejer, hvis lejeren fremsætter  

 indsigelse mod lejeforhøjelsen, uanset bestemmelsen i § 59, stk. 5, 3. pkt.,  

 indbringe sagen for det i henhold til lov om byfornyelse og boligforbedring  

 nedsatte byfornyelsesnævn inden 6 uger efter udløbet af lejefristen i § 59,  

 stk. 5, 1. pkt.
Byfornyelsesnævnet kan kun ændre den ved forhåndsgodkendelsen  

 fastsatte lejeforhøjelse, såfremt der er tale om ændrede forhold.
 Stk. 4. Sager indbragt af udlejeren i henhold til stk. 1, og 3,  

 behandles af byfornyelsesnævnet efter de i kapitel IX i lov om byfornyelse og  

 boligforbedring fastsatte regler.
 2. Efter § 59 b indsættes:
»§ 59 c.
Inden udlejeren iværksætter ombygningsarbejder  

 vedrørende indretning af en eller flere beboelseslejligheder i en tagetage,  

 som ikke tidligere har været indrettet til beboelse, træffer det i henhold  

 til lov om byfornyelse og boligforbedring nedsatte byfornyelsesnævn på  

 udlejerens anmodning afgørelse om størrelsen af den leje, der lovligt vil  

 kunne opkræves, såfremt ombygningsarbejdet udføres i overensstemmelse med et  

 af udlejeren forelagt projektmateriale vedrørende det påtænkte arbejde.  

 Udlejer skal i den forbindelse give nævnet en opgørelse over de anslåede  

 udgifter ved gennemførelsen af arbejderne og oplysning om den ønskede  

 fremtidige leje.
 Stk. 2. For de lejemål, som byfornyelsesnævnet har truffet  

 afgørelse om efter stk. 1, afgør nævnet på udlejerens anmodning, når  

 ombygningen er udført, om ombygningsudgifterne står i rimeligt forhold til  

 den godkendte leje.
Stk. 3. Såfremt byfornyelsesnævnet har givet forhåndsgodkendelse  

 vedrørende lejens størrelse efter stk. 1, skal udlejer, hvis lejeren  

 fremsætter indsigelse mod lejens størrelse, indbringe sagen for nævnet inden  

 6 uger efter lejerens indsigelse.
Byfornyelsesnævnet kan kun ændre den ved  

 forhåndsgodkendelsen fastsatte leje, såfremt der er tale om ændrede forhold.
 Stk. 4. Sager indbragt af udlejeren i henhold til denne  

 bestemmelse behandles af byfornyelsesnævnet efter de i kapitel IX i lov om  

 byfornyelse og boligforbedring fastsatte regler.«.
§ 2 I lov om midlertidig regulering af boligforholdene, jf. lovbekendtgørelse  

 nr. 710 af 29. august 1995, som ændret ved lov nr. 1064 af 20. december 1995,  

 lov nr. 1066 af 20. december 1995, lov nr. 1069 af 20. december 1995 og lov  

 nr. 1082 af 20. december 1995, foretages følgende ændringer:
 1. I § 5 indsættes som stk. 1:
 »Ved lejeaftalens indgåelse må lejen ikke fastsættes til et beløb,  

 som overstiger det beløb, der kan dække ejendommens nødvendige  

 driftsudgifter, jf. § 8, og afkastningen af ejendommens værdi, jf. § 9. For  

 lejemål, som er forbedret, kan der til lejen efter 1. pkt. lægges en beregnet  

 forbedringsforhøjelse, jf. dog stk. 2.«.
 Stk. 1-3 bliver herefter stk. 2-4.
 2. § 5, stk. 1, som bliver stk. 2, affattes således:
»Stk. 2. Ved lejeaftalens indgåelse må lejen for lejemål, som  

 er gennemgribende forbedret, ikke fastsættes til et beløb, der væsentligt  

 overstiger det lejedes værdi efter § 47, stk. 2, i lov om leje, jf. dog stk.  

 3. Ved lejemål, som er forbedret gennemgribende, forstås lejemål, hvor  

 forbedringer væsentligt har forøget det lejedes værdi, og hvor  

 forbedringsudgiften enten overstiger 1.500 kr. pr. m2 eller et samlet beløb  

 på 170.000 kr.
Forbedringerne skal være gennemført inden for en periode på 2  

 år og må ikke være omfattet af lov om sanering, lov om byfornyelse og  

 boligforbedring eller lov om privat byfornyelse.
Det påhviler udlejeren at  

 godtgøre, at lejemålet er gennemgribende forbedret, og at den aftalte leje  

 ikke væsentligt overstiger det lejedes værdi.
Ved sammenligningen ses bort  

 fra lejemål omfattet af § 15 a i denne lov, § 62 b i lov om leje og lov om  

 privat byfornyelse.
Ligeledes ses bort fra lejemål i ejendomme, der er  

 omfattet af en beslutning efter lov om byfornyelse og boligforbedring,  

 hvortil der efter samme lovs § 67, stk. 2, er meddelt bindende tilsagn efter  

 udgangen af 1994, medmindre lejemålet er beliggende i en ejendom, der er  

 omfattet af en beslutning, hvor boligministeren har tilladt, at  

 bestemmelserne om lejefastsættelse i kapitel VII i lov om byfornyelse og  

 boligforbedring, jf. lovbekendtgørelse nr. 658 af 11. august 1993, fortsat  

 finder anvendelse efter udgangen af 1994.«.
 3. § 5, stk. 3, der bliver stk. 4, ophæves.
 4. I § 5, stk. 5, ændres »stk. 1-2« til:  

 »stk. 1-3«.
 § 5. Ved lejeaftalens indgåelse må lejen ikke fastsættes til et  

 beløb, der væsentligt overstiger det lejedes værdi efter § 47, stk. 2, i lov  

 om leje, jf. dog stk. 2. Ved sammenligningen ses bort fra lejemål omfattet af  

 § 5, stk. 3, § 15 a, § 62 b i lov om leje og lov om privat byfornyelse.  

 Ligeledes ses bort fra lejemål i ejendomme, der er omfattet af en beslutning  

 efter lov om byfornyelse og boligforbedring, hvortil der efter samme lovs §  

 67, stk. 2, er meddelt bindende tilsagn efter udgangen af 1994, medmindre  

 lejemålet er beliggende i en ejendom, der er omfattet af en beslutning, hvor  

 boligministeren har tilladt, at bestemmelserne om lejefastsættelse i kapitel  

 VII i lov om byfornyelse og boligforbedring, jf. lovbekendtgørelse nr. 658 af  

 11. august 1993, fortsat finder anvendelse efter udgangen af 1994.
 Stk. 2. Ved vurderingen af lejen og det lejedes værdi ses der bort  

 fra:
a) lejeforhøjelse til afsætning efter § 18 b og forbedringer, der er  

 gennemført for beløb, der er afsat efter denne bestemmelse, b) lejeforhøjelse efter § 27, stk. 2, og efter § 62 b i lov om leje og  

 forbedringer efter § 46 a, stk. 3, og § 62 b i lov om leje, c) lejeforhøjelser og forbedringer efter § 53 i lov om sanering og efter §  

 60 i lov om byfornyelse og boligforbedring, jf. lovbekendtgørelse nr. 658 af  

 11. august 1993, d) lejeforhøjelse og forbedringer efter § 60, stk. 3-6, i lov om  

 byfornyelse og boligforbedring, e) lejeforhøjelse uden fradrag af tilskud og forbedringsarbejder med  

 hertil knyttede nødvendige følgearbejder efter lov om privat byfornyelse.
 Ved den første lejefastsættelse for forbedringer, hvortil der er ydet  

 støtte efter lov om sanering eller lov om byfornyelse og boligforbedring,  

 finder reglen i litra c dog ikke anvendelse.
 Stk. 3. For ejendomme, hvis opførelse er finansieret med indekslån  

 efter § 2, stk. 1, nr. 9, i lov om indeksregulerede realkreditlån, kan lejen  

 ved lejeaftalens indgåelse uanset stk. 1 fastsættes til et beløb, der kan  

 dække ejendommens nødvendige driftsudgifter, jf. § 8, og afkastningen af  

 ejendommens værdi, jf. § 9, stk. 3. Det samme gælder uanset ejendommens  

 finansiering ejendomme taget i brug efter 1. januar 1989, der er opført af og  

 udlejes af udlejere omfattet af lov om realrenteafgift, såfremt beregning af  

 afkastning sker efter § 9, stk. 4.
 Stk. 4. Ved lejeaftalens indgåelse kan der ikke aftales en leje  

 eller lejevilkår, der efter en samlet bedømmelse er mere byrdefulde for  

 lejeren end de vilkår, der gælder for andre lejere i ejendommen.
 Stk. 5. Reglen i stk. 4 er dog ikke til hinder for, at der i  

 lejemål, som er forbedret, uden at der samtidigt er gennemført en til  

 forbedringen svarende lejeforhøjelse, ved genudlejning kan aftales en leje  

 efter reglen i stk. 1-2.
 5. § 7, stk. 2, affattes således:
»Stk. 2. Lejeforhøjelse kan ikke kræves, hvis lejen efter  

 lejeforhøjelsen vil overstige det lejedes værdi efter § 47, stk. 2, i lov om  

 leje.
Ved vurderingen af lejen og det lejedes værdi finder § 5, stk. 3,  

 tilsvarende anvendelse. 1. pkt. gælder ikke for ejendomme, hvis opførelse er  

 finansieret med indekslån efter § 2, stk. 1, nr. 9, i lov om indeksregulerede  

 realkreditlån, og ejendomme taget i brug efter 1. januar 1989, der er opført  

 af og udlejes af udlejere omfattet af lov om realrenteafgift, såfremt  

 beregning af afkastning sker efter § 9, stk. 4.«.
 § 7. Hvis lejen ikke kan dække ejendommens nødvendige  

 driftsudgifter, jf. § 8, og afkastningen af ejendommens værdi, jf. § 9, kan  

 udlejeren forlange lejeforhøjelse til udligning af forskellen.
Stk. 2. Bortset fra byggeri som nævnt i § 5, stk. 3, kan  

 lejeforhøjelse dog ikke kræves, dersom lejen efter lejeforhøjelsen vil  

 overstige det lejedes værdi efter § 47, stk. 2, i lov om leje.
Ved  

 vurderingen af lejen og det lejedes værdi finder § 5, stk. 2, tilsvarende  

 anvendelse.
 Stk. 3. Lejeforhøjelse efter stk. 1 har, medmindre parterne  

 træffer anden aftale, virkning fra den 1. i den måned, der indtræder 3  

 måneder efter kravets fremsættelse.
 6. § 8, stk. 5, ophæves.
 Stk. 6 bliver herefter stk. 5.
§ 8. De nødvendige driftsudgifter omfatter udgifter til skatter,  

 afgifter, renholdelse, administration og forsikring i det omfang, det er  

 rimeligt under hensyn til ejendommens og det lejedes karakter.
De nødvendige  

 driftsudgifter omfatter endvidere de beløb, der afsættes til vedligeholdelse  

 m.v. efter § 22 i lov om leje og §§ 18 og 18 b i denne lov.
 Stk. 2. Udgifter til projektmateriale og konsulentbistand som  

 omfattet af § 51, stk. 3 og 4, i lov om leje optages ikke på budgettet.
Stk. 3. Beboerrepræsentanterne kan indhente tilbud på renholdelse,  

 forsikringer og udfærdigelse af varme- og vandregnskaber og forelægge disse  

 for udlejeren.
Såfremt udlejeren afviser at antage et forelagt tilbud efter  

 1. pkt., kan beboerrepræsentanterne indbringe sagen for huslejenævnet, der  

 kan pålægge udlejeren at antage et af beboerrepræsentanterne indhentet  

 tilbud, såfremt huslejenævnet vurderer, at tilbudet med hensyn til pris og  

 kvalitet er bedre end det af udlejeren antagne.
 Stk. 4. Stk. 3 gælder ikke for ejendomme, der er opdelt i  

 ejerlejligheder.
 Stk. 5. Boligministeren fastsætter efter forhandling med  

 landsomfattende sammenslutninger af grundejerforeninger og lejerforeninger  

 nærmere regler om fastsættelse og anvendelse af normtal for de i stk. 1  

 nævnte driftsudgifter.
 Stk. 6. I fredede ejendomme, hvorpå der er tinglyst en særlig  

 bevaringsdeklaration i henhold til lovgivningen om bygningsfredning, kan et  

 beløb svarende til den ejendomsskat, der til enhver tid kunne have været  

 opkrævet, optages som driftsudgift, uanset om ejendommen er fritaget for  

 ejendomsbeskatning.
 7. I § 25 a, stk. 2, indsættes efter  

 »forbedringer,»: »herunder ombygningsarbejder vedrørende  

 sammenlægning af lejligheder,».
§ 25 a.
Samtidig med huslejenævnets afgørelse efter § 25 træffer  

 nævnet afgørelse om størrelsen af den lejeforhøjelse, der vil kunne  

 gennemføres, såfremt forbedringsarbejdet udføres i overensstemmelse med et af  

 udlejeren forelagt projektmateriale vedrørende den påtænkte foranstaltning,  

 samt opgørelse over de anslåede udgifter ved gennemførelsen og beregning af  

 den ønskede lejeforhøjelse, medmindre sådan afgørelse tidligere er truffet  

 efter stk. 2, eller sag herom er under behandling.
 Stk. 2. Inden der iværksættes forbedringer, der vil medføre en  

 lejeforhøjelse, træffer huslejenævnet, medmindre sådan afgørelse tidligere er  

 truffet efter stk. 1, eller sag herom er under behandling, på udlejerens  

 anmodning afgørelse om størrelsen af den lejeforhøjelse, der vil kunne  

 gennemføres, såfremt forbedringsarbejdet udføres i overensstemmelse med et af  

 udlejeren forelagt projektmateriale vedrørende den påtænkte foranstaltning,  

 samt opgørelse over de anslåede udgifter ved gennemførelse og beregning af  

 den ønskede lejeforhøjelse. § 23, stk. 3, finder tilsvarende anvendelse.
 Stk. 3. Samtidig med indbringelsen efter stk. 2 skal udlejeren til  

 de berørte lejere fremsende oplysning om forbedringsarbejdets art og en  

 angivelse af lejeforhøjelsens forventede størrelse.
 8. Efter § 25 b indsættes:
»§ 25 c.
Inden udlejeren iværksætter ombygningsarbejder  

 vedrørende indretning af en eller flere beboelseslejligheder i en tagetage,  

 som ikke tidligere har været indrettet til beboelse, træffer huslejenævnet på  

 udlejerens anmodning afgørelse om størrelsen af den leje, der lovligt vil  

 kunne opkræves, såfremt ombygningsarbejdet udføres i overensstemmelse med et  

 af udlejeren forelagt projektmateriale vedrørende det påtænkte arbejde.  

 Udlejer skal give nævnet en opgørelse over de anslåede udgifter ved  

 gennemførelsen af arbejderne og oplysning om den ønskede fremtidige leje.  

 Lejen fastsættes på baggrund af de forventede udgifter efter reglerne om  

 lejefastsættelse for forbedrede lejemål i § 5, stk. 1, eller stk. 2.
 Stk. 2. For de lejemål, som huslejenævnet har truffet afgørelse om  

 efter stk. 1, afgør nævnet på udlejerens anmodning, når ombygningen er  

 udført, om ombygningsudgifterne står i rimeligt forhold til den godkendte  

 leje.«.
 9. I § 29 c, 2. pkt., indsættes efter »ikke«:  

 »væsentligt«.
§ 29 c.
For ejendomme, hvis opførelse ikke er finansieret med  

 indekslån efter § 29, stk. 2, i lov om realkredit, gælder reglerne om ændring  

 af lejevilkår i kapitel VIII i lov om leje.
Lejen i disse ejendomme kan dog  

 ikke overstige den leje, der betales for tilsvarende lejeforhold med hensyn  

 til beliggenhed, art, størrelse, kvalitet, udstyr og vedligeholdelsestilstand  

 omfattet af reglerne i kapitel II-IV, og hvor lejen er reguleret efter § 7.  

 Ved afgørelse efter 2. pkt. skal der for lejeforhold i ejendomme med lokaler,  

 som anvendelse til andet end beboelse, ske sammenligning med lejen for  

 lejeforhold i tilsvarende ejendomme.
Såfremt der ikke findes sammenlignelige  

 lejemål, hvor lejen er reguleret efter § 7, eller såfremt lejens størrelse  

 for sammenlignelige lejemål må anses for at være atypisk, kan huslejenævnet i  

 henhold til § 40 indhente oplysninger om ejendommens driftsudgifter m.v. og  

 på grundlag af disse oplysninger ansætte den leje, som ville kunne opkræves,  

 hvis lejen skulle beregnes efter § 7.
§ 3 Stk. 1. Loven træder i kraft den 1. juli 1996.
 Stk. 2. § 2, nr. 1-4, har virkning for lejeaftaler, som indgås den  

 1. juli 1996 eller senere.
§ 4 Forslag til revision af denne lovs § 2, nr. 1-4, fremsættes for  

 Folketinget i folketingsåret 1997-98.
Bilag 2 Folketingets forhandlinger vedrørende lov om leje Folketingsåret 1978-79:
 Sp. 5476, 6787, 11237, 11587.
 A 2401, B 1009, C 481.
 Loven stadfæstet 8. juni 1979.
 (Lovtidende nr. 237).
 Folketingsåret 1981-82:
 Sp. 63, 710.
 A 53.
 Folketingsåret 1981-82 (2. samling):
 Sp. 373, 641, 5554, 5653.
 A 919, B 295, C 205.
 Loven stadfæstet 28. april 1982.
 (Lovtidende nr. 170).
 A 5169, B 1709, C 793.
 Loven stadfæstet 9. junii 1982.
 (Lovtidende nr. 296).
 Folketingsåret 1982-83:
 Sp. 1570, 1734, 3248, 3753.
 A 1181, B 783, C 175.
 Loven stadfæstet 22. december 1982.
 (Lovtidende nr. 706).
 Folketingsåret 1983-84:
 Sp. 74, 465, 2796, 3318.
 A 145, B 121 og 185, C 149.
 Loven stadfæstet 21. december 1983.
 (Lovtidende nr. 609).
 Folketingsåret 1983-84 (2. samling):
 Sp. 933, 1524, 44321, 4824.
 A 1505, B 311, C 173.
 Loven stadfæstet 9. maj 1984.
 (Lovtidende nr. 194).
 Sp. 3104, 3610.
 A 3499.
 Folketingsåret 1984-85:
 Sp. 374, 883, 3606, 3895.
 A 617, B 189, C 105.
 Loven stadfæstet 19. december 1984.
 (Lovtidende nr. 618).
 Sp. 1860, 29990.
 A 1341.
 Sp. 1861, 2991.
 A 1365.
 Folketingsåret 1985-86:
 Sp. 5475.
 Sp. 6920, 7341, 11007, 12260.
 Loven stadfæstet 4. juni 1986.
 (Lovtidende nr. 300).
 Folketingsåret 1986-87:
 Sp. 822, 1292, 3195, 3309.
 Loven stadfæstet 3. december 1986.
 (Lovtidende nr. 797).
 Sp. 1152, 12011, 12640, 12877.
 Loven stadfæstet 10. juni 1987.
 (Lovtidende nr. 376).
 Folketingsåret 1987-88:
 Sp. 5282, 36633, 6465, 9484.
 B 619.
 Sp. 6896, 9070.
 A 4341.
 Sp. 7593, 9088.
 A 4505.
 Sp. 9741.
 A 5237.
 Folketingsåret 1988-89:
 Sp. 98, 397, 3588, 4323.
 A 541, B 325 og 533, C 403.
 Loven stadfæstet 21. december 1988.
 (Lovtidende nr. 828).
 Sp. 98, 1200, 3575, 4323.
 A 557, B 327 og 537, C 405.
 Loven stadfæstet 21. december 1988.
 (Lovtidende nr. 831).
 Sp. 6248, 7269, 10161, 10948.
 A 4814, B 1441 og 2239, C 1175.
 Loven stadfæstet 7. juni 1989.
 (Lovtidende nr. 365).
 Sp. 10986.
 A 5905.
 Folketingsåret 1989-90:
 Sp. 4784, 5457.
 Lovforslaget ikke vedtaget.
 Sp. 72, 400, 5465, 5892.
 A 429, B 527.
 Loven stadfæstet 7. marts 1990.
 (Lovtidende nr. 138).
 Folketingsåret 1990-91:
 Sp. 903, 1631, 4076, 4520.
 A 1999, B 287.
 Loven stadfæstet 16. april 1991.
 (Lovtidende nr. 234).
 Sp. 6096, 6398, 6790, 7246.
 A 6411, B 1465, C 1687.
 Loven stadfæstet 6. juni 1991.
 (Lovtidende nr. 378).
 Folketingsåret 1991-92:
 Sp. 777, 1381, 4140, 4568.
 A 1225, B 141, C 181.
 Loven stadfæstet 27. december 1991.
 (Lovtidende nr. 931).
 Sp. 3423, 4279, 4799.
 A 2575.
 Loven stadfæstet 27. december 1991.
 (Lovtidende nr. 934).
 Sp. 9623, 10046, 10304.
 A 6633.
 Loven stadfæstet 20. maj 1992.
 (Lovtidende nr. 380).
 Sp. 9886, 10122, 10447, 10630.
 A 6721, B 2575, C 1349.
 Loven stadfæstet 24. juni 1992.
 (Lovtidende nr. 475).
 Folketingsåret 1992-93:
 Sp. 3185, 3448, 3816, 4153.
 Loven stadfæstet 23. december 1992.
 (Lovtidende nr. 1048).
 Sp. 7016, 7573, 8629, 9020.
 A 8003, B 1171, C 1165.
 Loven stadfæstet 6. maj 1993.
 (Lovtidende nr. 254).
 Folketingsåret 1993-94:
 Sp. 539, 764, 4176, 4377.
 A 385, B 401, C 423.
 Loven stadfæstet 22. december 1993.
 (Lovtidende nr. 1070).
 Sp. 1263, 2057, 3764, 4149.
 A 1009, B 277, C 135.
 Loven stadfæstet 22. december 1993.
 (Lovtidende nr. 1072).
 Sp. 2281, 3438, 7901, 8321.
 A 1711, B 629, C 639.
 Loven stadfæstet 6. april 1994.
 (Lovtidende nr. 221).
 Sp. 5237, 6213, 7902, 8321.
 A 6039, B 645, C 641.
 Loven stadfæstet 6. april 1994.
 (Lovtidende nr. 222).
 Sp. 9296, 9490, 11448, 12301.
 A 8335, B 1507, B 1849, C 1359.
 Loven stadfæstet 1. juni 1994.
 (Lovtidende nr. 418).
 Sp. 8542, 9242, 10916, 11724, 11951.
A 7847, B 1271, 1715, 1731, C 1235 Loven stadfæstet 1. juni 1994.
 (Lovtidende nr. 419).
 Folketingsåret 1994-95:
 Sp. 1705, 2184, 3850, 4066.
 A 1140.
 Loven stadfæstet 29 . marts 1995.
 (Lovtidende nr. 204).
 Sp. 2536, 2872, 4698, 4961.
 A 1912.
 Loven er stadfæstet 17. maj 1995.
 (Lovtidende nr. 306).
 Sp. 3366, 3784, 5952, 6061.
 A 2174, B 612, C 451.
 Loven stadfæstet 14. juni 1995.
 (Lovtidende nr. 360).
 Sp. 3646, 3942, 5957, 6062.
 A 2364, B 644, 723, C 459.
 Loven stadfæstet 14. juni 1995.
 (Lovtidende nr. 361).
 Sp. 4749, 5252, 6082, 6216.
 A 3013, B 670, C 489.
 Loven stadfæstet 14. juni 1995.
 (Lovtidende nr. 362).
 Sp. 4872, 5210, 6294, 6487.
 A 3438, B 947, 1054, C 532.
 Loven stadfæstet 14. juni 1995.
 (Lovtidende nr. 371).
 Folketingsåret 1995-96:
 Sp. 181, 502, 1896, 2238.
 A 1308.
 Loven stadfæstet 20. december 1995.
 (Lovtidende nr. 1065).
 Sp. 731, 1099, 1897, 1970.
 A 1752.
 Loven stadfæstet 20. december 1995.
 (Lovtidende nr. 1066).
Bilag 3 Folketingets forhandlinger vedrørende lov om midlertidig regulering af  

 boligforholdene Folketingsåret 1978-79.
 Sp. 5476, 6787, 11237, 11588.
 Loven stadfæstet 8. juni 1979.
 (Lovtidende nr. 238).
 Folketingsåret 1979-80.
 Sp. 1305, 2308, 2361.
 A 535, B 215, C 93.
 Loven stadfæstet 28. december 1979.
 (Lovtidende nr. 526).
 Folketingsåret 1980-81.
 Sp. 65, 398, 974, 1380.
 A 155, B 47, C 25.
 Loven stadfæstet 5. november 1980.
 (Lovtidende nr. 483).
 Sp. 5480, 6295, 10172, 10326.
 A 3279, B 581, C 481.
 Loven stadfæstet 13. maj 1981.
 (Lovtidende nr. 207).
 Folketingsåret 1981-82 (1. samling):
 Sp. 2257.
 A 1409.
 Folketingsåret 1981-82 (2. samling):
 Sp. 684, 2017.
 A 1443.
 Sp 8028, 8417, 8813, 9070.
 A 5173, B 1709, C 795.
 Loven stadfæstet 9. juni 1982.
 (Lovtidende nr. 297).
 Folketingsåret 1982-83.
 Sp. 1571, 1734, 3248, 3753.
 A 1207, B 783, C 183.
 Loven stadfæstet 22. december 1982.
 (Lovtidende nr. 707).
 Folketingsåret 1983-84 (1. samling):
 Sp. 74, 465, 2796, 3324.
 A 129, B 121 og 185, C 145.
 Loven stadfæstet 21. december 1983.
 (Lovtidende nr. 610).
 Folketingsåret 1983-84 (2. samling):
 Sp. 933, 1524, 4322, 4824.
 A 1513, B 311, C 175.
 Loven stadfæstet 9. maj 1984.
 (Lovtidende nr. 195).
 Sp. 3104, 3610.
 A 3503.
 Folketingsåret 1984-85.
 Sp. 374, 883, 3606, 3895.
 Loven stadfæstet 19. december 1984.
 (Lovtidende nr. 618).
 Folketingsåret 1985-86.
 Sp. 6920, 7342, 11007, 11675.
 Loven stadfæstet 4. juni 1986.
 (Lovtidende nr. 301).
 Folketingsåret 1986-87.
 Sp. 822, 1292, 3195, 3309.
 Loven stadfæstet 3. december 1986.
 (Lovtidende nr. 797).
 Sp. 11652, 12011, 12603, 12877.
 Loven stadfæstet 10. juni 1987.
 (Lovtidende nr. 376).
 Sp. 9878, 10328, 11885, 12129.
 A 4743, B 2101, C 735.
 Loven stadfæstet 10. juni 1987.
 (Lovtidende nr. 377).
 Folketingsåret 1988-89.
 Sp. 98, 1200, 3575, 4323.
 A 557, B 327 og 537, C 405.
 Loven stadfæstet 21. december 1988.
 (Lovtidende nr. 831).
 Folketingsåret 1989-90.
 Sp. 4787, 5457.
 Lovforslaget ikke vedtaget.
 Folketingsåret 1990-91.
 Sp. 903, 1631, 4076, 4520.
 A 1999, B 287.
 Loven stadfæstet 16. april 1991.
 (Lovtidende nr. 234).
 Sp. 6096, 6398, 6790, 7246.
 A 6411, B 1465, 1687.
 Loven stadfæstet 6. juni 1991.
 (Lovtidende nr. 378).
 Folketingsåret 1991-92.
 Sp. 9623, 10046, 10304.
 A 6633.
 Loven stadfæstet 20. maj 1992.
 (Lovtidende nr. 380).
 Sp. 777, 1381, 4140, 4568.
 A 1225, B 141, C 181.
 Loven stadfæstet 27. december 1991.
 (Lovtidende nr. 931).
 Sp. 9886, 10122, 10447, 10630.
 A 6721, B 2575, C 1349.
 Loven stadfæstet 24. juni 1992.
 (Lovtidende nr. 475).
 Folketingsåret 1992-93.
 Sp. 3432, 3814, 4152.
 Loven stadfæstet 23. december 1992.
 (Lovtidende nr. 1046).
 Sp. 3185, 3448, 3816, 4153.
 Loven stadfæstet 23. december 1992.
 (Lovtidende nr. 1048).
 Sp. 9184, 9779, 11199, 11231.
 A 10231, B 2117, C 1527.
 Loven stadfæstet 30. juni 1993.
 (Lovtidende nr. 443).
 Folketingsåret 1993-94.
 Sp. 539, 764, 4176, 4377.
 A 385, B 401, C 423.
 Loven stadfæstet 22. december 1993.
 (Lovtidende nr. 1070).
 Sp. 1263, 2057, 3764, 4149.
 A 1009, B 277, C 135.
 Loven stadfæstet 22. december 1993.
 (Lovtidende nr. 1072).
 Sp. 2281, 3438, 7901.
 A 1711, B 629.
 Sp 9226, 9490, 11498, 12301.
 A 8335, B 1507, B 1849, C 1359.
 Loven stadfæstet 1. juni 1994.
 (Lovtidende nr. 418).
 Sp. 8542, 9242, 10916, 11724, 11951.
 A 7847, B 1271, 1715, 1731, C 1235.
 Loven stadfæstet 1. juni 1994.
 (Lovtidende nr. 419).
 Folketingsåret 1994-95.
 Sp. 3366, 3784, 5952, 6061.
 A 2174, B 612, C 451.
 Loven stadfæstet 14. juni 1995.
 (Lovtidende nr. 360).
 Sp. 3646, 3942, 5957, 6062.
 A 2364, B 644, 723, C 459.
 Loven stadfæstet 14. juni 1995.
 (Lovtidende nr. 361).
 Folketingsåret 1995-96:
 Sp. 180, 497, 1896, 1970.
 A 1292.
 Loven stadfæstet 20. december 1995.
 (Lovtidende nr. 1064).
 Sp. 1647, 1911, 2130, 2350.
 A 2605.
 Loven stadfæstet 20. december 1995.
 (Lovtidende nr. 1069).
 Sp. 1197, 1526, 1900, 1971.
 A 2213.
 Loven stadfæstet 20. december 1995.
 (Lovtidende nr. 1082).
Efter 2. behandling den 28. maj 1996 § 1 I lov om midlertidig regulering af boligforholdene, jf. lovbekendtgørelse  

 nr. 710 af 29. august 1995, som ændret ved lov nr. 1064 af 20. december 1995,  

 lov nr. 1066 af 20. december 1995, lov nr. 1069 af 20. december 1995 og lov  

 nr. 1082 af 20. december 1995, foretages følgende ændringer:
 1. I § 5 indsættes som stk. 1:
»Ved lejeaftalens indgåelse må lejen ikke fastsættes til et beløb,  

 som overstiger det beløb, der kan dække ejendommens nødvendige  

 driftsudgifter, jf. § 8, og afkastningen af ejendommens værdi, jf. § 9. For  

 lejemål, som er forbedret, kan der til lejen efter 1. pkt. lægges en beregnet  

 forbedringsforhøjelse, jf. dog stk. 2.« Stk. 1 og 2 bliver herefter stk. 2 og 3.
 2. § 5, stk. 1, som bliver stk. 2, affattes således:
»Stk. 2. Ved lejeaftalens indgåelse må lejen for lejemål, som  

 er gennemgribende forbedret, ikke fastsættes til et beløb, der væsentligt  

 overstiger det lejedes værdi efter § 47, stk. 2, i lov om leje, jf. dog stk.  

 3. Ved lejemål, som er forbedret gennemgribende, forstås lejemål, hvor  

 forbedringer væsentligt har forøget det lejedes værdi, og hvor  

 forbedringsudgiften enten overstiger 1.500 kr. pr. m2 eller et samlet beløb  

 på 170.000 kr.
Forbedringerne skal være gennemført inden for en periode på 2  

 år og må ikke være omfattet af lov om sanering, lov om byfornyelse og  

 boligforbedring eller lov om privat byfornyelse.
Det påhviler udlejer at  

 godtgøre, at lejemålet er gennemgribende forbedret, og at den aftalte leje  

 ikke væsentligt overstiger det lejedes værdi.
Ved sammenligningen ses bort  

 fra lejemål omfattet af § 15 a i denne lov, § 62 b i lov om leje og lov om  

 privat byfornyelse.
Ligeledes ses bort fra lejemål i ejendomme, der er  

 omfattet af en beslutning efter lov om byfornyelse og boligforbedring,  

 hvortil der efter samme lovs § 67, stk. 2, er meddelt bindende tilsagn efter  

 udgangen af 1994, medmindre lejemålet er beliggende i en ejendom, der er  

 omfattet af en beslutning, hvor boligministeren har tilladt, at  

 bestemmelserne om lejefastsættelse i kapitel VII i lov om byfornyelse og  

 boligforbedring, jf. lovbekendtgørelse nr. 658 af 11. august 1993, fortsat  

 finder anvendelse efter udgangen af 1994.« 3. § 5, stk. 3, ophæves.
 4. I § 5, stk. 5 , ændres »stk. 1-2« til:  

 »stk. 1-3«.
 5. § 7, stk. 2, affattes således:
»Stk. 2. Lejeforhøjelse kan ikke kræves, hvis lejen efter  

 lejeforhøjelsen vil overstige det lejedes værdi efter § 47, stk. 2, i lov om  

 leje.
Ved vurderingen af lejen og det lejedes værdi finder § 5, stk. 3,  

 tilsvarende anvendelse. 1. pkt. gælder ikke for ejendomme, hvis opførelse er  

 finansieret med indekslån efter § 2, stk. 1, nr. 9, i lov om indeksregulerede  

 realkreditlån, og ejendomme taget i brug efter 1. januar 1989, der er opført  

 af og udlejes af udlejere omfattet af lov om realrenteafgift, såfremt  

 beregning af afkastning sker efter § 9, stk. 4.« 6. § 8, stk. 5, ophæves.
 Stk. 6 bliver herefter stk. 5.
 7. I § 29 c, 2. pkt., indsættes efter »ikke«:  

 »væsentligt«.
§ 2 Stk. 1. Loven træder i kraft den 1. juli 1996.
 Stk. 2. § 1, nr. 1-4, har virkning for lejeaftaler, som indgås den  

 1. juli 1996 eller senere.
§ 3 Forslag til revision af § 1, nr. 1-4, fremsættes for Folketinget i  

 folketingsåret 1997-98.
