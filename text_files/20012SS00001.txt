Beretning afgivet af §71-tilsynet den 12.  

 september 2002 Beretning om tilsynets virksomhed i folketingsåret  

 2001-02 1.       Indledning 2.       Konkrete sager 3.       Henvendelser og spørgsmål til ministre og  

 andre 3.1        Valg 3.2        Tvangsbehandling med el-stimulation 3.3        Tvangsfiksering og personalemangel 3.4        Psykoterapi 3.5        § 4 a i psykiatriloven 3.6        Indelåsning på egen stue på  

 Sikringsafdelingen 3.7        Opfølgning på 4.        Opfølgning på årsberetninger fra de lokale  

 psykiatriske patientklagenævn for 2001 5.        Besøg på psykiatriske afdelinger m.v.
5.1        Psykiatrisk Afdeling på Amtssygehuset i  

 Glostrup 5.2        Aalborg Psykiatriske Sygehus 6.        Opfølgning på tidligere besøg på  

 psykiatriske afdelinger m.v.
7.        Besøg på institutioner for voksne, hvor reglerne  

 i serviceloven om magtanvendelse og andre indgreb i selvbestemmelsesretten anvendes 8.        Besøg på institutioner for tvangsanbragte  

 børn 8.1         Munkerup   Observations- og behandlingshjem 9         Møder 9.1         Møde med Folketingets Ombudsmand 9.2         Møde med Dansk Psykiatrisk Selskab 10.      Deltagelse i konferencer m.v.
11.      Information om tilsynets arbejde 1. Indledning Efter folketingsvalget i november 2001 fik tilsynet en ny  

 sammensætning.
Det nyvalgte tilsyn har fundet det afgørende at  

 få en grundig debat om tilsynets opgaver nu og fremover.
Tilsynet har  

 derfor indledt sit arbejde med disse drøftelser og har derfor ikke  

 haft vægten på de udadvendte aktiviteter som f.eks.  

 tilsynsbesøg.
 Tilsynet har i løbet af folketingsåret  

 2001-02 afholdt 11 møder og behandlet en række generelle og  

 konkrete sager samt haft indenrigs- og sundhedsministeren i samråd.
Tilsynet har holdt møde med Dansk Psykiatrisk  

 Selskab og Folketingets Ombudsmand.
Tilsynet har besøgt to  

 psykiatriske afdelinger og en institution for tvangsanbragte børn.  

 Tilsynet har endvidere haft lejlighed til at deltage i konferencer m.v.
 De generelle og konkrete sager har sammen med  

 besøgene, møderne og konferencerne givet anledning til, at  

 tilsynet har rettet henvendelse og stillet spørgsmål til bl.a.  

 indenrigs- og sundhedsministeren, socialministeren, justitsministeren og  

 forskellige amtskommuner og kommuner.
 I det forløbne folketingsår har tilsynet som  

 tidligere år udarbejdet en folder om sin virksomhed.
2. Konkrete sager Tilsynet har i løbet af folketingsåret  

 modtaget et stort antal henvendelser fra og om enkeltpersoner, der  

 administrativt er berøvet deres frihed.
En del af disse henvendelser  

 vedrørte spørgsmål, som ligger uden for tilsynets  

 kompetence, herunder spørgsmål om lovligheden af selve  

 frihedsberøvelsen.
Andre sager har tilsynet fundet det mest  

 hensigtsmæssigt at henvise eller videresende til de administrative  

 klage- eller tilsynsmyndigheder på det pågældende  

 retsområde.
Tilbage er et antal sager vedrørende selve  

 behandlingen under frihedsberøvelsen.
Tilsynet har behandlet disse  

 sager, som bl.a. har afgørende indflydelse på valget af de  

 anmeldte og uanmeldte besøg på psykiatriske afdelinger.
3. Henvendelser og spørgsmål til ministre og andre Tilsynet har i det forløbne år rettet  

 henvendelse til og stillet spørgsmål til bl.a. indenrigs- og  

 sundhedsministeren, socialministeren, justitsministeren og forskellige  

 amtskommuner og kommuner.
 I det følgende omtales nogle af de sager, som  

 henvendelserne og spørgsmålene har omhandlet.
3.1.Valg På baggrund af en henvendelse fra en tvangsindlagt  

 patient, der ikke havde fået lejlighed til at stemme ved  

 folketingsvalget den 20. november 2001, bad tilsynet indenrigs- og  

 sundhedsministeren om at redegøre for adgangen til at stemme ved  

 f.eks. folketingsvalg for en patient, der er tvangsindlagt på en  

 psykiatrisk afdeling på valgdagen.
Tilsynet bad endvidere ministeren om  

 at oplyse, hvorledes det forholder sig, hvis en tvangsindlagt patients  

 anmodning om at stemme ved f.eks. folketingsvalg afslås af personalet  

 på en psykiatrisk afdeling under henvisning til manglende  

 personaleressourcer.
Af indenrigs- og sundhedsministeren svar fremgik det  

 bl.a., at »efter  

 folketingsvalglovens § 54, stk. 1, nr. 1, kan vælgere, der er indlagt  

 på sygehus, afgive brevstemme på sygehuset.
Det gælder  

 også vælgere, der er tvangsindlagt på en psykiatrisk  

 afdeling på et sygehus.
 Efter reglerne påhviler det bl.a. sygehuset at  

 sørge for, at de vælgere, der er eller bliver indlagt på  

 sygehuset i den periode, hvor der kan afgives brevstemme, bliver gjort  

 bekendt med muligheden for at afgive brevstemme på sygehuset, ligesom  

 sygehuset på forskellig måde skal sørge for, at de  

 pågældende rent faktisk får mulighed herfor.
 Der er ikke adgang til at afslå en patients  

 anmodning om at afgive brevstemme på sygehuset alene under henvisning  

 til manglende personaleressourcer, heller ikke hvis det drejer sig om en  

 patient, der er tvangsindlagt.
Efter udløbet af fristen for at afgive brevstemme  

 kan en vælger, herunder en vælger, der er indlagt på  

 sygehus, kun afgive stemme ved på valgdagen at møde personligt  

 frem på det afstemningssted, hvor vedkommende er optaget på  

 valglisten.
Det følger af folketingsvalglovens § 47.
 Valglovgivningen indeholder ingen regler om  

 spørgsmålet om, hvorvidt en vælger, der er indlagt  

 på sygehus på valgdagen, skal have mulighed for, hvis  

 vedkommendes helbredstilstand i øvrigt tillader dette, at blive  

 transporteret eller ledsaget til afstemningsstedet ved sygehusets  

 foranstaltning for at afgive stemme.
 Spørgsmålet om, i hvilket omfang og under  

 hvilke betingelser en tvangsindlagt patient kan få adgang til at  

 forlade sygehuset, f.eks. for at afgive stemme på valgdagen, er heller  

 ikke reguleret i valglovgivningen.
Lov om frihedsberøvelse og anden tvang i  

 psykiatrien regulerer heller ikke dette spørgsmål.
En  

 frihedsberøvelse udelukker imidlertid ikke udgang fra en psykiatrisk  

 afdeling.
Den ansvarlige overlæge på afdelingen kan således  

 efter en konkret vurdering give tilladelse til en kortere udgang for en  

 frihedsberøvet patient.« Spørgsmålet er omdelt i 2. samling på  

 alm. del   bilag 75 og svaret på alm. del   bilag 127.
3.2. Tvangsbehandling med el-stimulation Tilsynet følger nøje brugen af  

 tvangsbehandling med el-stimulation.
Tilsynet spurgte derfor indenrigs- og  

 sundhedsministeren, i hvilket omfang samt i hvilke situationer elektrochok  

 benyttes i psykiatrien.
 Af ministerens svar fremgik, at »til brug for min besvarelse har jeg indhentet en udtalelse  

 fra Sundhedsstyrelsen:
» Siden 1999 har Sundhedsstyrelsen ført statistik  

 over brugen af tvang i psykiatrien.
Heraf fremgår det, at 68 patienter  

 i 1999 og 98 patienter i 2000 blev behandlet med ECT under tvang.
Stigningen  

 fra 1999 til 2000 er ikke nødvendigvis et udtryk for en reel stigning  

 i antallet af ECT-behandlinger givet under tvang, men kan skyldes en  

 øget registrering, en stigning som ofte ses i en periode i starten af  

 landsdækkende registreringer.
Indikation for ECT-behandling som  

 førstevalgsbehandling er til stede ved akutte, livstruende  

 neuro-psykiatriske tilstande bl.a., hvor der foreligger en tilstand med  

 høj selvmordsrisiko, svær psykomotorisk hæmning, en  

 særlig form for akut delirium eller i enkelte andre særlige  

 tilfælde.
Hovedindikationerne for ECT-behandling er forskellige  

 svære former for depression, maniske tilstande og akutte  

 delirøse tilstande.
På opfordring fra Sundhedsstyrelsen har Dansk  

 Psykiatrisk Selskab i løbet af 2001 udarbejdet en revideret udgave af  

 selskabets betænkning vedr.
ECT-behandling i Danmark fra 1996, hvori  

 der fremlægges en grundig og opdateret gennemgang af den videnskabelige  

 evidens for behandlingens virkninger, bivirkninger, indikationsområder  

 og anvendelsesmåde (udgivet februar 2002). Desuden indeholder  

 publikationen en beskrivelse af kvalitetskravene til selve behandlingen,  

 apparatur til behandlingen samt uddannelsesniveau og oplæring af  

 personalet, der varetager behandlingen.
Derudover er der udarbejdet et  

 eksempel på patientinformation.« Jeg kan henholde mig til denne udtalelse, og   som jeg  

 tilkendegav ved offentliggørelsen af Sundhedsstyrelsens statistik for  

 anvendelse af tvang i psykiatrien for 2000 - vil jeg følge udviklingen  

 i anvendelsen af tvangsbehandlinger med ECT nøje.« Spørgsmålet er omdelt i 2. samling på  

 alm. del   bilag 152 og svaret på alm. del   bilag 201.
3.3 Tvangsfiksering og personalemangel På baggrund af statistiske oplysninger om brugen af  

 fiksering i psykiatrien, spurgte tilsynet indenrigs- og sundhedsministeren,  

 om den udbredte brug kunne skyldes personalemangel eller manglende uddannelse  

 af personalet.
 Ministeren svarede: »Til brug for min besvarelse har jeg bedt Sundhedsstyrelsen om  

 en udtalelse:
» - udsætter sig selv eller andre for  

 nærliggende fare for at lide skade på legeme eller helbred, - forfølger eller på anden lignende  

 måde groft forulemper medpatienter eller - øver hærværk af ikke ubetydeligt  

 omfang.
 Fiksering må derfor ikke foretages på grund af  

 personalemangel.
Beslutning om tvangsfiksering træffes af en  

 læge, efter at denne har tilset patienten.
I medfør af  

 lægeloven er lægen ansvarlig for at udvise omhu og  

 samvittighedsfuldhed ved behandlingen af en patient, herunder også  

 beslutning om iværksættelse af fiksering«.
Jeg kan henholde mig til styrelsens udtalelse.« Spørgsmålet er omdelt i 2. samling på  

 alm. del   bilag 151 og svaret på alm. del   bilag 201.
3.4 Psykoterapi Tilsynet følger med stor bevågenhed de  

 forskellige behandlingsmetoder inden for psykiatrien.
Tilsynet bad derfor  

 indenrigs- og sundhedsministeren om en redegørelse for brugen af  

 psykoterapi i behandlingen af patienter indlagt på psykiatriske  

 afdelinger og en redegørelse for erfaringerne med brugen af  

 psykoterapi på Sygehus Fyn, Svendborg Psykiatriske Afdeling.
Ministeren svarede: »Jeg har som oplyst i min foreløbige besvarelse af 17.  

 maj 2002 anmodet Sundhedsstyrelsen om en udtalelse til brug for min  

 besvarelse.
Jeg har nu modtaget følgende udtalelse fra  

 Sundhedsstyrelsen, som jeg kan henholde mig til:
» Psykoterapi er et vidt begreb og omfatter alt fra mere  

 pædagogiske principper og adfærdstræning til psykoanalyse i  

 klassisk forstand.
 Psykoanalyse i klassisk forstand er uegnet til de  

 alvorligt psykisk syge, der indlægges på de  almenpsykiatriske  

 afdelinger, idet effekten er udokumenteret - nogle patienter med psykoser vil  

 endda få det dårligere, hvis de udsættes for mere  

 indsigtsgivende terapi - og behandlingen er meget ressourcekrævende.  

 Dertil kommer, at kun ganske få psykiatere og psykologer mestrer denne  

 teknik.
Der findes imidlertid andre og bedre dokumenterede  

 behandlingsmetoder, herunder eksempelvis den kognitive terapiform.
Det  

 vigtigste er imidlertid, at de psykoterapeutiske tiltag, hvad enten de  

 foregår i afdelingens miljø (miljøterapi), ved  

 individuelle samtaler eller i grupper af patienter, tilpasses den enkelte  

 patient.
 Her skal bemærkes, at patienter med alvorlige  

 psykiske forstyrrelser (psykoser) ikke vil kunne gå ind i en  

 psykoterapi, hvor effekten afhænger af, hvorvidt patienten formår  

 i den akutte situation at indgå aktivt i behandlingen.
 I mange amter har man organiseret sig med egentlige  

 psykoterapeutiske afsnit eller selvstændige afdelinger, hvor man ved en  

 psykoterapeutisk indfaldsvinkel behandler patienter med ikke psykotiske  

 sygdomme.
 Et sådan psykoterapeutisk afsnit findes eksempelvis  

 på Sygehus Fyn, Psykiatrisk afdeling, som tilbyder behandling til  

 forskellige målgrupper (familieterapi, ambulante patienter og patienter  

 med dagligt fremmøde) i form af regelmæssig terapi i langvarige  

 forløb, som strækker sig fra 6. mdr. til over et år.
Behandlingen gives af et tværfagligt personale og  

 hovedvægten i behandlingen er af indsigtsgivende karakter for  

 patienten.
Behandlingen henvender sig specielt til patienter med  

 personlighedsforstyrrelser, angst og lettere depressionstilstande samt  

 patienter med afklingende psykoser.
Visiteringen til afdelingen foregår fra både  

 psykiatriske afdelinger og praktiserende læger.
Inden behandlingsstart  

 afholdes der forsamtale med patienten.
Svendborg psykoterapeutiske afsnit  

 afholdt i 2001 i alt 168 forsamtaler, hvoraf ca. 38 % af patienterne af  

 forskellige årsager ikke efterfølgende fik psykoterapeutisk  

 behandling.
Der foregår således en nøje udvælgelse  

 af patienter til afsnittet.
Der er ikke lavet en egentlig evaluering af resultaterne  

 af behandlingen.
Der er således ingen opgørelse af, om  

 patienterne anses for at være raske efter behandlingen, eller om de har  

 brug for yderligere behandling f.eks. i form af medicin.
Psykoterapeutisk afsnit har foretaget en  

 patienttilfredshedsundersøgelse af behandlingen, som viser at ca. 64 %  

 af patienterne syntes, at de havde et godt eller tilfredsstillende udbytte af  

 behandlingen.
Personalet på afsnittet har lavet en lignende  

 undersøgelse med deres vurdering af patientens forløb, med  

 tilsvarende resultat uden at der dog var fastlagt kriterier for godt eller  

 tilfredsstillende udbytte.«« Spørgsmålet er omdelt i 2. samling på  

 alm. del   bilag 143 og svaret på alm. del   bilag 211.
3.5. § 4 a i psykiatriloven Det følger af psykiatrilovens § 4 a, at bl.a.  

 kravet om, at den ansvarlige overlæge træffer beslutning om en  

 tvangstilbageholdelse, »ikke er  

 til hinder for, at en beslutning i overlægens fravær  

 træffes af en anden læge.
I sådanne tilfælde skal  

 overlægen efterfølgende snarest tage stilling til  

 beslutningen.« Folketingets Ombudsmand sendte den 3. december 2001 kopi  

 af sin opfølgningsrapport nr. 4 vedrørende Ombudsmandens  

 inspektion den 14. januar 1999 af Psykiatrisk afdeling, Holstebro Sygehus,  

 til tilsynet.
Det fremgår af rapporten, at »  der herefter er behov for en  

 lovgivningsmæssig stillingtagen til om en fast rutine som den der  

 anvendes på Psykiatrisk afdeling på Holstebro Centralsygehus,  

 hvorefter der hver weekend kan gå op til to og et halvt døgn  

 før beslutninger om tvangsindlæggelse og tvangstilbageholdelse  

 godkendes af den behandlingsansvarlige overlæge, er acceptabel. « På baggrund af opfølgningsrapporten bad  

 tilsynet om indenrigs- og sundhedsministerens bemærkninger hertil.
Det fremgår af ministerens besvarelse af 26. februar  

 2002, at »Folketingets Ombudsmand  

 har efter inspektion af Psykiatrisk afdeling på Holstebro  

 Centralsygehus den 14. januar 1999 henstillet, at afdelingen i de  

 situationer, hvor der vil gå mere end et døgn fra en  

 tvangsindlæggelse eller tvangstilbageholdelse til det  

 efterfølgende morgenmøde, tilvejebringer mulighed for og  

 benytter sig af telefonisk forelæggelse for en behandlingsansvarlig  

 overlæge.« Ringkøbing Amt har i den forbindelse tidligere  

 anmodet det daværende Sundhedsministerium om en udtalelse om, hvad der  

 ligger i begrebet »snarest « i psykiatrilovens § 4 a, hvorefter  

 overlægen snarest skal tage stilling til beslutninger, der i  

 overlægens fravær træffes af en anden læge.
 I den anledning udtalte ministeriet vejledende:
» Det må bero på et konkret lægefagligt  

 skøn i det enkelte tilfælde, hvor lang tid der må  

 gå, før overlægen tager stilling til en beslutning om  

 tvang, som en anden læge har truffet i overlægens fravær  

 herunder om en hurtig telefonisk forelæggelse er nødvendig,« § 4 a blev indsat som en ny bestemmelse ved den seneste  

 revision af psykiatriloven, der trådte i kraft den 1. januar 1999.  

 Bestemmelsen fastslår, at lovens bestemmelser om, at det er  

 overlægen, der træffer beslutning om bl.a.  

 tvangsindlæggelse og tvangstilbageholdelse, ikke er til hinder for, at  

 en beslutning i overlægens fravær træffes af en anden  

 læge, men i sådanne tilfælde skal overlægen  

 efterfølgende snarest tage stilling til beslutningen.
 Baggrunden for § 4 a var, at der i  

 psykiatrilovsundersøgelsen, der blev gennemført forud for  

 revisionen af psykiatriloven i 1998, blev peget på et behov for at  

 få afklaret, om en beslutning, der efter loven skal træffes af  

 overlægen personligt og således ikke kan delegeres til  

 underordnet lægeligt personale, kan anses for truffet af  

 overlægen, selv om beslutningen er truffet af underordnet  

 lægeligt personale, når overlægen igen efterfølgende  

 tager stilling til beslutningen.
 Psykiatrilovsundersøgelsen viste, at der i  

 retspraksis var taget stilling til, om ordet »overlægen«  

 forhindrer, at overlægens kompetence delegeres til andre læger  

 på afdelingen, når der under overlægens fravær,  

 f.eks. om natten, skal træffes afgørelse om  

 tvangsindlæggelse eller tvangstilbageholdelse.
I Vestre Landsrets dom, offentliggjort i Ugeskrift for  

 Retsvæsen 1995, s. 529, og Østre Landsrets dom, offentliggjort i  

 Ugeskrift for Retsvæsen 1996, s. 188, blev det antaget, at beslutning  

 om tvangstilbageholdelse skal træffes af overlægen eller den  

 læge, der i overlægens fravær fungerer i hans sted.
Dette  

 krav blev ikke anset for opfyldt i dommen fra 1995, hvor overlægens  

 beslutning alene fremtrådte som en efterfølgende stiltiende  

 accept af en beslutning om tvangstilbageholdelse, der var truffet af en  

 underordnet læge.
I dommen fra 1996 blev kravet anset for opfyldt, idet  

 der blev lagt til grund, at en afdelingslæges beslutning om  

 tvangstilbageholdelse efterfølgende var godkendt af  

 overlægen.
 I de ovennævnte domme blev det således  

 fastlagt, at en beslutning, der er henlagt til overlægen personligt,  

 efter omstændighederne kan anses for truffet af overlægen, selv  

 om den i første omgang er truffet af underordnet lægeligt  

 personale, når overlægen efterfølgende tager stilling til  

 den.
 Justitsministeriet fandt, at denne retspraksis burde  

 lovfæstes, hvorfor § 4 a blev indsat i psykiatriloven.
 Der er ikke indsat en præcis frist for, inden for  

 hvilket tidsrum overlægen skal tage stilling til beslutningen, men det  

 er bestemt, at det skal ske »snarest «.
 Det fremgår af lovens bemærkninger, at  

 udtrykket snarest indebærer:
» Det fremgår videre af bemærkningerne, at:
» » Ministeren vil supplerende gerne understrege, at hensynet  

 til patientens retssikkerhed ikke alene er tilgodeset ved, at overlægen  

 efterfølgende tager stilling til de beslutninger, andre læger i  

 overlægens fravær træffer.
Patientens retssikkerhed er  

 også tilgodeset ved, at patienten skal have beskikket en  

 patientrådgiver, allerede når tvangsindgrebet  

 iværksættes.
Patienten har også mulighed for at klage over  

 beslutningen om anvendelse af tvang, allerede når denne træffes  

 af lægen.
Patienten skal således ikke afvente overlægens  

 stillingtagen til beslutninger truffet af en anden læge, hvis patienten  

 ønsker at klage.
Ministeren mener derfor samlet, at der med de  

 gældende regler er fundet en hensigtsmæssig balance, hvor  

 såvel patienternes retssikkerhed som afdelingernes muligheder for at  

 tilrettelægge en hensigtsmæssig anvendelse af de lægelige  

 ressourcer, er sikret.« Folketingets Ombudsmandens opfølgningsrapport er  

 omdelt i 2. samling på alm. del   bilag 5. Tilsynets  

 spørgsmål til indenrigs- og sundhedsministeren er omdelt i 2.  

 samling på alm. del   bilag 52 og ministerens svar på alm. del  

 bilag 85.
3.6 Indelåsning på egen stue På baggrund af Folketingets Ombudsmands  

 opfølgningsrapport af 6. februar 2001 om inspektion af  

 Sikringsafdelingen ved Amtshospitalet i Nykøbing Sjælland har  

 tilsynet drøftet brugen af døraflåsning, dvs. isolation  

 på stuen ved aflåsning af patientens dør.
 I den forbindelse udtalte tilsynet i sin beretning for  

 folketingsåret 2000-01, jf. afsnit 3.10, følgende:
» Tilsynet finder under henvisning til psykiatrilovens  

 mindstemiddelprincip, at indelåsning på egen stue som  

 behandlingsmiddel over for den særlige gruppe af psykiatriske  

 patienter, der er anbragt på afdelingen, i stedet for fiksering kan  

 være nødvendig.
Dog skal der tages hensyn til, at den enkelte  

 patient kan finde indelåsning på egen stue mere indgribende end  

 fiksering.
Tilsynet noterer sig, at psykiatrilovens kapitel 5  

 indeholder bestemmelser om fiksering, der kan anvendes, når nogle  

 nærmere angivne betingelser er opfyldt. § 4 i psykiatriloven indeholder  

 bestemmelser om anvendelse af den mindst indgribende tvangsforanstaltning.  

 Der sigtes her også til de forskellige tvangsindgreb, der er hjemlet i  

 psykiatriloven.
En opfattelse, hvorefter hjemmelen til at foretage fiksering  

 kombineret med mindstemiddelprincippet   med henvisning til dette  

 hjemmelsgrundlag   indebærer adgang til at foretage en række  

 tvangsforanstaltninger af mindre indgribende karakter end fiksering, vil  

 efter tilsynets umiddelbare opfattelse i princippet åbne op for en  

 uoverskuelig og uhjemlet adgang til en række foranstaltninger over for  

 indlagte patienter.
På denne baggrund er tilsynet umiddelbart positivt  

 indstillet over for, at der tilvejebringes en hjemmel til at anvende  

 indelåsning på egen stue som behandlingsmiddel over for den  

 særlige gruppe af psykiatriske patienter, der er anbragt på  

 Sikringsafdelingen.
En sådan lovregulering bør indbefatte et  

 krav om individuelt begrundet registrering af alle beslutninger om  

 døraflåsning. « Folketingets Ombudsmand sendte kopi til tilsynet af sit  

 brev til indenrigs- og sundhedsministeren af 12. april 2002 om  

 spørgsmålet om manglende hjemmel til at aflåse  

 patientstuerne på Sikringsafdelingen ved Amtshospitalet i  

 Nykøbing Sjælland.
Det fremgår bl.a. af brevet, at »  da bl.a.
Indenrigs- og  

 Sundhedsministeriet er af den opfattelse at der ikke er hjemmel til at  

 låse patienter på Sikringsafdelingen inde på deres egen  

 stue, og da der nu er sket en udskydelse af det tidspunkt da der søges  

 tilvejebragt lovhjemmel for en sådan indelåsning, går jeg  

 ud fra at Indenrigs- og Sundhedsministeriet har sikret sig eller vil sikre  

 sig at der ikke i tiden frem til tilvejebringelsen af den fornødne  

 hjemmel sker indelåsning af patienter på deres egen stue på  

 Sikringsafdelingen (selv om der måtte være behov for det ). « Tilsynet bad indenrigs- og sundhedsministeren kommentere  

 henvendelsen.
 Det fremgår bl.a. af ministerens svar til tilsynet,  

»  at regeringen planlægger  

 at fremsætte et lovforslag til ændring af psykiatriloven til  

 efteråret med henblik på at etablere den nødvendige  

 hjemmel til at foretage aflåsning af patientstuerne på  

 Sikringsafdelingen.
For så vidt angår tiden, indtil en  

 lovændring kan træde i kraft, er det vurderingen, at det vil have  

 overordentlig alvorlige konsekvenser for såvel patientbehandlingen som  

 patienternes og personalets sikkerhed, såfremt der tages skridt til at  

 bringe den årelange praksis med indelåsning af patienter på  

 egen stue til ophør i denne periode.
Resultatet vil bl.a. være,  

 at der vil blive behov for at underkaste patienter meget langvarige  

 fikseringer.
Der er således ingen tvivl om, at fortsat anvendelse af  

 aflåsning af patientstuerne er i god overensstemmelse med  

 psykiatrilovens generelle »mindste  

 middels princip«.
Ministeriet agter derfor i den mellemliggende tid ikke at  

 gribe ind i forhold til Sikringsafdelingens fortsatte anvendelse af  

 indelåsning på egen stue.« Ministeren oplyste supplerende, »at når fremsættelsen af lovforslaget er  

 udskudt til næste samling, skal dette bl.a. ses i lyset af, at der  

 siden 1918 har eksisteret en praksis med aflåsning af patientstuer  

 på Sikringsafdelingen.
Måtte Folketinget imidlertid ønske,  

 at et lovforslag hastebehandles allerede i denne samling, er jeg naturligvis  

 indstillet herpå. « Efterfølgende kaldte tilsynet indenrigs- og  

 sundhedsministeren i samråd den 15. april 2002, hvor ministeren blev  

 bedt om at redegøre for sagen om den ulovlige brug af aflåsning  

 af patientstuerne på Sikringsafdelingen.
Efter samrådet skrev tilsynet følgende til  

 indenrigs- og sundhedsministeren: »Under henvisning til samrådet d.d. om  

 samrådsspørgsmål A om den ulovlige brug af aflåsning  

 af patientstuerne på sikringsafdelingen, jf. alm. del   bilag 148, har  

 tilsynet truffet beslutning om at henstille, at ministeren sikrer, at  

 grundlovens bestemmelse i § 71 overholdes. « Indenrigs- og sundhedsministeren oversendte  

 efterfølgende til tilsynet udkast til forslag til ændring af  

  lov om frihedsberøvelse og anden tvang i psykiatrien  

 (indførelse af mulighed for aflåsning af patientstuer på  

 Sikringsafdelingen under Psykiatrisk Center, Sygehus Vestsjælland) (L  

 205).
 I forbindelse med, at indenrigs- og sundhedsministeren  

 fremsatte lovforslaget, besluttede tilsynet at holde et møde med  

 ledelsen for Sikringsafdelingen ved Amtshospitalet i Nykøbing  

 Sjælland.
 Tilsynet besøgte derfor den 8. maj 2002  

 Sikringsafdelingen under Psykiatrisk Center, Sygehus Vestsjælland.  

 Baggrunden for tilsynets besøg var ønsket om at drøfte  

 Sikringsafdelingens praksis med låste døre til de enkelte  

 patientstuer set i sammenhæng med indenrigs- og sundhedsministerens  

 forslag til ændring af psykiatriloven (L 205), der skulle give hjemmel  

 til aflåsning af patientstuerne på Sikringsafdelingen i  

 nærmere bestemt omfang.
Det fremgik af referatet, at tilsynet fik en kort  

 introduktion til Sikringsafdelingen, hvoraf det bl.a. fremgår, at  

 Sikringsafdelingen består af 3 afsnit med hver 10 senge.
Afdelingen har  

 de mest farlige patienter indlagt fra hele landet.
Afdelingens hovedopgave er  

 derfor at behandle farlighed.
 Det er kun på Sikringsafdelingen, der er låste  

 døre, og ikke på det lukkede (rets-)psykiatriske afsnit Pilehus  

 2 på Amtshospitalet i Nykøbing Sjælland.
Indlæggelse på sikringen kan kun ske ved  

 retslig kendelse, eller efter at justitsministeren har afsagt  

 farlighedsdekret Patienterne er i gennemsnit indlagt i 7 år.
De  

 anbringelsesdømte i 3-30 år, mentalobservander i 2-12  

 måneder, patienter på farlighedsdekret i 5 år og de  

 varetægtsurrogatanbragte indtil dom.
Det fleste patienter udskrives til de (rets-)psykiatriske  

 afdelinger i landet med henblik på behandling af grundmorbus  

 (skizofreni) og varetagelse af patienternes behandlingsdom.
Det var  

 afdelingens vurdering, at når indlagte, der er indlagt efter  

 farlighedsdekret, udsluses til en (rets-) psykiatrisk afdeling er de, set i  

 forhold til patienterne på den psykiatriske afdeling, stadig de mest  

 syge.
 Patienter, der er anbragt efter farlighedsdekret,  

 udgør 2/3 af patienterne, og andelen er stigende.
 Vedrørende spørgsmålet om brugen af  

 låst dør oplyste afdelingen, at ud over hensynet til  

 behandlingen og for at afværge fare låser Sikringsafdelingen  

 patientstuerne om natten, en gang om dagen fra kl. 13.30 til 14.00, under  

 behandlermøderne og 1½ time om ugen i forbindelse med den ugentlige  

 konference.
Det er efter afdelingens vurdering vigtigt, at alt  

 personale deltager i det daglige behandlermøde og den ugentlige  

 konference.
Det daglige behandlermøde sikrer den daglige koordinering  

 af behandlingsindsatsen over for den enkelte indlagte.
Der er tale om et  

 møde, hvor formiddagens erfaringer med den enkelte indlagte bliver  

 overleveret.
Det er endvidere et væsentligt led i oplæringen af  

 nye medarbejdere.
Afdelingen mener ikke, at spørgsmål om  

 kontinuitet, koordineringen af behandlerlinjen og holdninger kan løses  

 på anden vis ved f.eks., at en del af personalet har vagten på  

 afdelingen under møderne, eller andet personale tager over under  

 mødet, eller ved brug af it eller ved opnormering.
Det skyldes  

 især hensynet til patienterne, at der ikke inddrages andet personale  

 under møderne.
Man havde prøvet det et halvt års tid, men  

 patienterne følte sig meget utrygge, og de ville hellere være  

 inde på patientstuen i den periode.
Eftersom det er et overleverings-  

 og koordineringsmøde, vil opnormering heller ikke formindske behovet  

 for at låse døren i den situation.
Brug af it vil ikke skabe den  

 dialog, som efter afdelingens opfattelse er afgørende.
Der er et særligt behov for aflåsning af  

 dørene om natten, det er for risikofyldt, at der er mere end en  

 patient, der kan komme ud samtidig.
Det vil i den forbindelse ikke være  

 tilstrækkeligt med den normering, der er i dag, hvor der er 2 plejere  

 om natten pr. afsnit.
Afdelingen oplyste i forlængelse heraf, at indtil  

 1987 var patienterne låst inde på deres stuer hele tiden.
I  

 forbindelse med ændring af den praksis blev personalenormeringen  

 fordoblet.
 Den ugentlige konference er et mere dybtgående  

 møde om behandlingsindsatsen over for de indlagte.
 Afdelingen oplyste i den forbindelse, at personalet  

 selvfølgelig gik ind til patienterne, hvis de ringede efter dem under  

 møderne.
Det er endvidere afdelingens vurdering, at der vil  

 være en meget større risko for overgreb, hvis dørene ikke  

 kan låses i de tilfælde.
Behovet for at låse er mest  

 afgørende om natten og under den ugentlige konference.
Når det  

 drejer sig om det daglige behandlermøde, er det efter afdelingens  

 opfattelse en afvejning af kvaliteten i overleveringen og patienternes  

 retssikkerhed, det drejer sig om, men det er det mindste af problemerne.
Aflåsning af patientstue bruges også som led i  

 behandlingen for bl.a. at skærme patienterne fra stimuli.
En nyankommen  

 patient starter med at opholde sig det meste af tiden på patientstuen,  

 og der er 2 plejere omkring patienten, når vedkommende er i  

 fællesskabet med de andre patienter.
Ca. halvdelen af de indlagte har  

 fuldt fællesskab på afdelingen og har egen nøgle til deres  

 stue, så det er muligt for dem at aflåse stuen, når de  

 går fra stuen.
Det er ikke muligt for patienter med egen nøgle  

 at låse stuen indefra.
 Det er fast praksis, at personalet 1 gang i timen ca. 10  

 min. ad gangen er hos de patienter, der er på deres aflåste  

 patientstue.
For mange af patienterne er det trygt at være  

 på den aflåste patientstue.
Afdelingen har haft en patient i 14  

 år, som ikke er ude i fællesskabet, men har 4 x ½ times udgang om  

 dagen til haven alene.
Han er bange for, at de andre skal stjæle hans  

 tanker.
Flere af patienterne føler sig endvidere mere trygge inde  

 på den aflåste stue.
 Folketingets opfølgningsrapport af 6. februar 2001  

 er omdelt  i folketingsåret 2000-01 på alm. del   bilag  

 164.Folketingets Ombudsmands brev af  12. april 2002 til indenrigs- og  

 sundhedsministeren er omdelt i 2. samling på alm. del   bilag 136.  

 Tilsynets spørgsmål til indenrigs- og sundhedsministeren om  

 brevet og dennes svar er omdelt i 2. samling på alm. del   bilag 137 og  

 147. Samrådsspørgsmålet er omdelt i 2. samling på  

 alm. del   bilag 148. Det efterfølgende brev fra tilsynet til  

 indenrigs og sundhedsministeren er omdelt i 2. samling på alm. del  

 bilag 164. Udkast til lovforslaget er omdelt i 2. samling på alm. del  

 bilag 159. Referatet fra tilsynets møde med ledelsen på  

 Sikringsafdelingen er omdelt i 2. samling på alm. del   bilag 249.
3. 7 Opfølgning på »Dannysagen« § 71-tilsynet har gennem det sidste 1½ år  

 drøftet sagen om et selvmord på Sikringsafdelingen ved  

 Amtshospitalet i Nykøbing Sjælland.
Sagen er i pressen blevet  

 omtalt som Dannysagen.
Den 24. april 2002 bad tilsynet Vestsjællands Amt om  

 en redegørelse om, hvorvidt »sagen efterfølgende har givet anledning til  

 ændrede vurderinger og procedurer på Sikringsafdelingen ved  

 Amtshospitalet i Nykøbing Sjælland, herunder eventuelle  

 ændrede rutiner, når patienterne på patientstuen tilses af  

 personalet gennem dørspionen.  

 « Samme dag bad tilsynet Københavns Amt om »en redegørelse for, om sagen  

 efterfølgende har givet anledning til ændrede vurderinger og  

 procedurer i sager om indstillinger til justitsministeren efter  

 psykiatrilovens § 40. Det har i den forbindelse været oplyst overfor §  

 71-tilsynet, at »Danny« i dagene op til sagens  

 afgørelse ikke var fastspændt, men kunne gå frit rundt  

 på afsnittet på den psykiatriske afdeling i Glostrup.« Efterfølgende har tilsynet drøftet  

 redegørelserne og har i den forbindelse taget redegørelserne  

 til efterretning.
Tilsynet har i den forbindelse over for Vestsjællands  

 Amt udtalt, at »tilsynet finder  

 især instruksen vedrørende særlig observation i  

 forbindelse med suicidaladfærd væsentlig.
Tilsynet er i den  

 forbindelse enig i, at en observationsplan lægges ud fra den enkelte  

 patients individuelle behov.« § 71-tilsynets breve til Københavns Amt og  

 Vestsjællands Amt er omdelt i 2. samling på alm. del   bilag 162,  

 163, 306 og 307.
 Redegørelserne fra henholdsvis Vestsjællands  

 Amt og Københavns Amt er omdelt i 2. samling på alm. del   bilag  

 243 og 281.
4. Opfølgning på årsberetninger fra de lokale  

 psykiatriske patientklagenævn for 2001 Det følger af lov om frihedsberøvelse og  

 anden tvang i psykiatrien § 39, stk. 1, at de lokale psykiatriske  

 patientklagenævn hvert år skal offentliggøre en beretning  

 om deres virksomhed.
Det følger samtidig af forarbejderne til den  

 seneste ændring af loven, at det forudsættes, at bl.a. §  

 71-tilsynet bliver gjort bekendt med årsberetningen.
 På baggrund af en gennemgang af  

 årsberetningerne fra de lokale psykiatriske patientklagenævn for  

 2001 har tilsynet i et enslydende brev af 13. juni 2002 til de lokale  

 psykiatriske patientklagenævn i de enkelte amtskommuner og  

 Københavns Overpræsidium udtalt følgende:
» § 71-tilsynet har i de sidste 2 år, med baggrund i  

 oplysningerne fra årsberetningerne, haft særlig fokus på  

 spørgsmålet om patientrådgivernes mødedeltagelse  

 ved nævnenes møder.
§ 71-tilsynet finder det fortsat positivt med den  

 særlige opmærksomhed og de initiativer, der fortsat  

 iværksættes af de enkelte lokale psykiatriske  

 patientklagenævn for at sikre en så høj  

 mødedeltagelse fra patientrådgivernes side som muligt.
Tilsynet  

 har i den forbindelse kunnet konstatere, at der har været taget  

 initiativ til i visse nævn, i overensstemmelse med sundhedsministerens  

 opfordring sidste år, at ændre nævnenes  

 mødetidspunkter således, at møderne i videst muligt  

 omfang enten indledes ved arbejdsdagens begyndelse eller placeres op til  

 arbejdsdagens afslutning.
 Men § 71-tilsynet kan dog desværre fortsat  

 konstatere, at der samlet set fortsat er et stort antal sager ved de lokale  

 psykiatriske patientklagenævn, hvor patientrådgiverne ikke  

 deltager i møderne.
 § 71-tilsynet vil derfor i den kommende folketingssamling  

 drøfte problemstillingen og i den forbindelse skrive til Folketingets  

 Sundhedsudvalg om problemstillingen for at sikre, at emnet tages op i  

 forbindelse med den kommende revision af psykiatrilovgivningen.
Afslutningsvis opfordrer tilsynet til en fortsat dialog  

 på tværs af nævnene om problemstillingen, og tilsynet vil  

 derfor i den forbindelse gerne underrettes om nye tiltag, der  

 iværksættes på området.« Brevet er omdelt i 2. samling på alm. del   bilag  

 225.
 5. Besøg på psykiatriske afdelinger m.v.
5.1 Psykiatrisk Afdeling på Amtssygehuset i Glostrup Den 27. september 2001 aflagde § 71-tilsynet et uanmeldt  

 besøg på Psykiatrisk Afdeling på Amtssygehuset i Glostrup,  

 jf. tilsynets beretning for folketingsåret 2000-01 afsnit 5.6. Tilsynet  

 foretog en rundgang på det lukkede gerontopsykiatriske afsnit P 83, det  

 lukkede afsnit P 85 og det lukkede afsnit P 84. Tilsynet konkluderede efter  

 besøget:
» Tilsynet anerkender endvidere, at der i relation til  

 kontinuitet i behandlingen er endog meget store fordele ved afdelingens  

 integrerede afsnit med mulighed for at etablere skærmede enheder, idet  

 en patient kan blive på det samme afsnit gennem hele  

 behandlingsforløbet, hvor patienten tidligere først var  

 på lukket afsnit og dernæst på åbent afsnit.
 Det forhold, at der på et og samme afsnit kan  

 være både en uaflåst og en aflåst del, ændrer  

 imidlertid ikke ved, at enhver frivilligt indlagt patient efter tilsynets  

 opfattelse bør få sengeplads på en uaflåst del af et  

 integreret afsnit, medmindre patienten selv ønsker at få  

 sengeplads på en aflåst del af afsnittet.
 Tilsynet finder således, at en patient, som  

 indlægges frivilligt, bør tilbydes plads på en  

 uaflåst del af et integreret afsnit, og at en patient, der oprindelig  

 er indlagt eller tilbageholdt tvangsmæssigt   når  

 betingelserne for frihedsberøvelsen ikke længere er opfyldt  

 bør informeres om, at indlæggelsen nu er frivillig, og  

 bør tilbydes plads på en uaflåst del af et integreret  

 afsnit.
 En frivilligt indlagt patient, som ikke tager imod  

 tilbuddet om en sengeplads på en uaflåst del af et integreret  

 afsnit, bør efter tilsynets opfattelse informeres grundigt om retten  

 til at forlade den aflåste del af afsnittet.
Det bør efter tilsynets opfattelse kun  

 undtagelsesvis forekomme, at en frivilligt indlagt patient af  

 kapacitetsmæssige grunde ikke tilbydes sengeplads på en  

 uaflåst del af et integreret afsnit.
Patienten bør da hurtigst  

 muligt tilbydes en sengeplads på en uaflåst del af afsnittet.
Efter tilsynets opfattelse er de fysiske rammer og  

 forholdene i øvrigt på afsnit P 83 ikke tilstrækkelige og  

 tidssvarende.
Tilsynets opfattelse skal især ses i lyset af, at  

 størstedelen af sengepladserne fortsat befinder sig på  

 flersengsstuer, og manglen på badefaciliteter.
 Efter tilsynets opfattelse kan der ikke være tvivl  

 om, at der er tale om en betydelig belastning for de enkelte patienter  

 på afsnittet, når de er nødsaget til at dele sengestue med  

 hinanden.
Efter tilsynets opfattelse er de fysiske rammer og  

 forholdene i øvrigt på afsnit P 85 ikke tilstrækkelige og  

 tidssvarende.
Tilsynets opfattelse skal især ses i lyset af, at  

 størstedelen af sengepladserne fortsat befinder sig på  

 flersengsstuer og at inventaret er nedslidt.
 Efter tilsynets opfattelse kan der ikke være tvivl  

 om, at der er tale om en betydelig belastning for de enkelte patienter  

 på afsnittet, når de er nødsaget til at dele sengestue med  

 hinanden.
Efter tilsynets opfattelse er de fysiske rammer og  

 forholdene i øvrigt på afsnit P 84 ikke tilstrækkelige og  

 tidssvarende.
Tilsynets opfattelse skal især ses i lyset af, at  

 størstedelen af sengepladserne fortsat befinder sig på  

 flersengsstuer, der gør pladsen trang for den enkelte patient.
 Efter tilsynets opfattelse kan der ikke være tvivl  

 om, at der er tale om en betydelig belastning for de enkelte patienter  

 på afsnittet, når de er nødsaget til at dele sengestue med  

 hinanden.
 Tilsynet finder det overordentlig beklageligt, at  

 patienterne på grund af afdelingens vanskeligheder med at rekruttere  

 personale skal forholde sig til nye vikarer med utryghed for såvel  

 patienter som personale til følge.
 Tilsynet finder det ligeledes overordentlig beklageligt,  

 at hvis det daglige personalefremmøde i afsnittene er mindre end  

 planlagt, kan det berøre aktivitetstilbuddene til patienterne i  

 afsnittene.
 Tilsynet skal i den forbindelse understrege vigtigheden  

 af, at man til stadighed er opmærksom på sammenhængen  

 mellem det faktiske antal personale og kvaliteten af behandling og pleje.
 Tilsynet finder det derfor positivt med de beskrevne  

 initiativer til at imødegå rekrutteringsproblemerne.
 Tilsynet opfordrer Københavns Amt til at overveje,  

 med henblik på at imødegå de vanskeligheder, som  

 rekrutteringsproblemerne har skabt, at ansætte personale med anden  

 relevant uddannelsesmæssig baggrund og, i det omfang personalet ikke  

 har den tilstrækkelige erfaring på området, at sikre dette  

 ved introduktionskurser og løbende i efteruddannelsen.
 Tilsynet finder det positivt med de beskrevne  

 efteruddannelsesinitiativer.
Tilsynet finder det kritisabelt, at der indtil den 31.  

 oktober 2001 har været en gennemsnitlig belægning på over  

 100 pct. på afsnit P 84 og P 85 gennem hele perioden.  

 Overbelægning medfører, at forholdene på afsnittene bliver  

 mere trange, ligesom presset på fællesfaciliteterne bliver  

 større.
Hertil kommer, at personalet skal tage sig af flere  

 patienter.
 Tilsynet skal i øvrigt understrege, at  

 uhensigtsmæssigt tidlig udskrivning ikke udgør en acceptabel del  

 af løsningen på overbelægningsproblemer, idet  

 uhensigtsmæssigt tidlig udskrivning bl.a. øger risikoen for  

 genindlæggelse.
 Tilsynet finder det kritisabelt, at den største del  

 af sengene befinder sig på flersengsstuer.
 Tilsynet finder det herudover beklageligt, at ingen af  

 patientstuerne har eget toilet eller bad.
 Tilsynet finder det positivt med den beskrevne  

 modernisering af afdelingen, men har samtidig noteret sig, at der fortsat vil  

 være tosengsstuer på det gerontopsykiatriske afsnit.
 Tilsynet finder det meget beklageligt, at der befinder sig  

 færdigbehandlede patienter på afdelingens lukkede afsnit, som  

 alene venter på et passende kommunalt eller amtskommunalt  

 udslusningstilbud.
 Tilsynet ser derfor positivt på den fortsatte  

 kapacitetsudvidelse.
 Tilsynet finder det vigtigt, at administrativt  

 frihedsberøvede patienter så vidt muligt har adgang til frisk  

 luft dagligt.
 Tilsynet finder det positivt, at patienter indlagt  

 på et lukket afsnit har mulighed for individuelt tilpasset kost.
 Tilsynet kan konstatere, at der har været et  

 stigende antal tvangsindlæggelser på afsnit P 83. Tilsynet vil  

 derfor i sin opfølgning på rapporten anmode om en yderligere  

 opgørelse heraf.
 Tilsynet skal endvidere fremhæve den  

 opfølgende indsats, der tager sigte på at opnå en  

 fælles forståelse mellem patient og personale om, hvad der rent  

 faktisk skete i forbindelse med en tvangsanvendelse.
Tilsynet har således i forbindelse med sit arbejde  

 fået indtryk af, at det jævnligt forholder sig sådan, at en  

 patient føler sig krænket i forbindelse med et enkelt  

 tilfælde af tvangsanvendelse i et indlæggelsesforløb, hvor  

 tvang i øvrigt kan have været anvendt ved adskillige  

 lejligheder.
Patienten vender til stadighed tilbage til dette ene  

 tilfælde af tvangsanvendelse, hvilket gør det vanskeligt for  

 patienten at komme videre under og efter  

 indlæggelsesforløbet.
 Indsatsen for at opnå en fælles  

 forståelse af det passerede kan efter tilsynets vurdering medvirke til,  

 at et enkelt tilfælde af tvangsanvendelse ikke gør det helt  

 så vanskeligt for patienten at komme videre.
 Tilsynet finder det beklageligt, at misbrugsproblemet  

 blandt psykiatriske patienter i stigende grad belaster dagligdagen og  

 behandlingsmiljøet.
 Tilsynet finder det positivt, at afdelingsledelsen er i  

 færd med at udbygge samarbejdet med »Åben Rådgivning« på dette felt.
 Tilsynet finder det positivt, når patienterne  

 på de lukkede afsnit i videst muligt omfang har uhindret adgang til at  

 føre en uforstyrret privat telefonsamtale.
Tilsynet finder, at den indsats, der bliver gjort for at  

 informere patienterne, er positiv.
Således er det positivt, at  

 Sundhedsministeriets pjece »Tvang  

 i Psykiatrien « ligger fremme i  

 afsnittene og udleveres til patienterne, når deres tilstand gør  

 det muligt at forstå pjecens indhold.
 Tilsynet finder det endvidere positivt, at patienter  

 frivilligt indlagt på lukkede afsnit og færdigbehandlede  

 patienter informeres om deres rettigheder, herunder om retten til at komme og  

 gå fra afsnittet.
 Tilsynet finder dog, at det vil være rigtigst, at  

 Sundhedsministeriets pjece »Tvang  

 i Psykiatrien« udleveres til alle  

 patienter, pårørende og patientrådgivere, når der er  

 tale om frihedsberøvelse eller anden tvang i psykiatrien, medmindre  

 det er helt klart, at de pågældende har det nødvendige  

 kendskab til de oplysninger, som informationsmaterialet indeholder.
Navnlig det forhold, at ikke alle patienter på et  

 lukket afsnit har en patientrådgiver, som kan informere, vejlede og  

 rådgive med hensyn til forskellige forhold i forbindelse med  

 indlæggelse, ophold og behandling, understreger da også behovet  

 for information om regler og rettigheder m.v. ikke kun over for patienterne,  

 men også over for deres pårørende.« Rapporten er omdelt i 2. samling på alm. del   bilag  

 61.
5.2 Aalborg Psykiatriske Sygehus Den 8. april 2002 aflagde § 71-tilsynet et anmeldt  

 besøg på Aalborg Psykiatriske Sygehus.
Tilsynet foretog en  

 rundgang på de lukkede afsnit Ø 15 og V 8. Tilsynet konkluderede  

 efter besøget:
»Efter folketingsvalget i november 2001 fik tilsynet en ny  

 sammensætning.
Besøget på Aalborg Psykiatriske Sygehus er  

 derfor det nye tilsyns første tilsynsbesøg.
Rapportens fokus er  

 derfor tilsynets generelle indtryk af besøget, især under  

 henvisning til, at tilsynet på nuværende tidspunkt arbejder med  

 en bred erfaringsindsamling.
Tilsynet finder det positivt med den igangværende  

 brugerundersøgelse.
Tilsynet skal i den forbindelse anmode om at  

 få fremsendt resultaterne af undersøgelsen på de lukkede  

 afsnit.
Tilsynet finder ikke, at de fysiske rammer og forholdene i  

 øvrigt på afsnit Ø 15 og V 8 er tilstrækkelige og  

 tidssvarende.
Tilsynets opfattelse skal især ses i lyset af den i  

 perioder meget høje belægning og til tider overbelægning,  

 der er på afsnittene.
 Tilsynet anerkender endvidere, at der i relation til  

 kontinuitet i behandlingen er endog meget store fordele ved afdelingens  

 integrerede afsnit med mulighed for at etablere skærmede enheder, idet  

 en patient kan blive på det samme afsnit gennem hele  

 behandlingsforløbet, hvor patienten tidligere først var  

 på lukket afsnit og dernæst på åbent afsnit.
 Det forhold, at der på et og samme afsnit kan  

 være både en uaflåst og en aflåst del, ændrer  

 imidlertid ikke ved, at enhver frivilligt indlagt patient efter tilsynets  

 opfattelse bør få sengeplads på en uaflåst del af et  

 integreret afsnit, medmindre patienten selv ønsker at få  

 sengeplads på en aflåst del af afsnittet.
 Tilsynet finder således, at en patient, som  

 indlægges frivilligt, bør tilbydes plads på en  

 uaflåst del af et integreret afsnit, og at en patient, der oprindelig  

 er indlagt eller tilbageholdt tvangsmæssigt   når betingelserne  

 for frihedsberøvelsen ikke længere er opfyldt   bør  

 informeres om, at indlæggelsen nu er frivillig, og bør tilbydes  

 plads på en uaflåst del af et integreret afsnit.
 En frivilligt indlagt patient, som ikke tager imod  

 tilbuddet om en sengeplads på en uaflåst del af et integreret  

 afsnit, bør efter tilsynets opfattelse informeres grundigt om retten  

 til at forlade den aflåste del af afsnittet.
Det bør efter tilsynets opfattelse kun  

 undtagelsesvis forekomme, at en frivilligt indlagt patient af  

 kapacitetsmæssige grunde ikke tilbydes sengeplads på en  

 uaflåst del af et integreret afsnit.
Patienten bør da hurtigst  

 muligt tilbydes en sengeplads på en uaflåst del af afsnittet.
 Tilsynet finder det positivt, at Nordjyllands Amt er  

 særlig opmærksom på de eventuelle problemer, der kan  

 opstå på de lukkede afsnit med baggrund i manglen på  

 lægeligt personale og ved brugen af vikarer.
 Tilsynet finder det endvidere positivt med de beskrevne  

 initiativer til at imødegå rekrutteringsproblemerne.
Samtidig finder tilsynet det dog beklageligt, at  

 patienterne på de lukkede afsnit på grund af sygehusets  

 vanskeligheder med at rekruttere personale skal forholde sig til nye vikarer  

 med utryghed for patienter og personale til følge.
Tilsynet finder det  

 endvidere beklageligt, hvis brugen af vikarer kan berøre  

 aktivitetstilbuddene til patienterne på de lukkede afsnit.
 Tilsynet opfordrer Nordjyllands Amt til at overveje, med  

 henblik på at imødegå de vanskeligheder, som  

 rekrutteringsproblemerne har skabt, at ansætte personale med anden  

 relevant uddannelsesmæssig baggrund og, i det omfang personalet ikke  

 har den tilstrækkelige erfaring på området, at sikre dette  

 ved introduktionskurser og løbende i efteruddannelsen.
 Tilsynet finder det positivt med de beskrevne  

 efteruddannelsesinitiativer.
Tilsynet finder det kritisabelt, at der på de  

 lukkede afsnit generelt, uanset at der er korrigeret for orlov, er en meget  

 høj gennemsnitlig belægningsprocent gennem hele perioden.  

 Såvel meget høj belægning og overbelægning  

 medfører efter tilsynets opfattelse, at forholdene på afsnittene  

 bliver mere trange, ligesom presset på fællesfaciliteterne bliver  

 større.
Hertil kommer, at personalet skal tage sig af flere  

 patienter.
 Tilsynet skal i øvrigt understrege, at  

 uhensigtsmæssigt tidlig udskrivning ikke udgør en acceptabel del  

 af løsningen på overbelægningsproblemer, idet  

 uhensigtsmæssigt tidlig udskrivning bl.a. øger risikoen for  

 genindlæggelse.
 Tilsynet finder det positivt, at alle stuerne på  

 afsnit Ø 15 og V 8 er enestuer.
 Tilsynet finder det kritisabelt, at overbelægning  

 betyder, at såvel enestuer som fællesarealer inddrages til  

 patientstuer.
 Tilsynet finder det endvidere beklageligt, at alene 4 af  

 patientstuerne på afsnit Ø 15 og V 8 har eget toilet eller bad,  

 især når der henses til patienter, der er indlagt i længere  

 tid.
 Tilsynet finder det derfor positivt med de beskrevne  

 decentrale funktioner.
 Tilsynet finder det meget beklageligt, at der er  

 færdigbehandlede patienter på sygehusets afsnit, som alene venter  

 på et passende kommunalt eller amtskommunalt udslusningstilbud.
 Tilsynet ser derfor positivt på det fortsatte  

 arbejde med at sikre de nødvendige botilbud.
 Tilsynet kan konstatere, at patienternes adgang til  

 aktiviteter kan afhænge af de fysiske rammer og personaleressourcer.
 Tilsynet finder det vigtigt, at administrativt  

 frihedsberøvede patienter så vidt muligt har adgang til frisk  

 luft dagligt.
 Tilsynet finder det endvidere positivt med de beskrevne  

 aktiviteter.
 Tilsynet finder, at den rette balance mellem de  

 biologiske, de psykoterapeutiske og de socialpsykiatriske behandlingsmetoder  

 er et væsentligt element i den psykiatriske behandling.
 Tilsynet finder det positivt, når patienterne  

 på de lukkede afsnit i videst muligt omfang har uhindret adgang til at  

 føre en uforstyrret privat telefonsamtale.
Tilsynet finder, at den indsats, der bliver gjort for at  

 informere patienterne, er positiv.
Således er det positivt, at  

 Sundhedsministeriets pjece »Tvang  

 i Psykiatrien « ligger fremme i  

 afsnittene og almindeligvis udleveres til patienterne.
 Tilsynet finder det endvidere positivt, at patienter  

 frivilligt indlagt på lukkede afsnit og færdigbehandlede  

 patienter informeres om deres rettigheder, herunder om retten til at komme og  

 gå fra afsnittet.
 Tilsynet finder dog, at det vil være rigtigst, at  

 Sundhedsministeriets pjece »Tvang  

 i Psykiatrien« udleveres til alle  

 patienter, pårørende og patientrådgivere, når der er  

 tale om frihedsberøvelse eller anden tvang i psykiatrien, medmindre  

 det er helt klart, at de pågældende har det nødvendige  

 kendskab til de oplysninger, som informationsmaterialet indeholder.
Navnlig det forhold, at ikke alle patienter på et  

 lukket afsnit har en patientrådgiver, som kan informere, vejlede og  

 rådgive med hensyn til forskellige forhold i forbindelse med  

 indlæggelse, ophold og behandling, understreger da også behovet  

 for information om regler og rettigheder m.v. ikke kun over for patienterne,  

 men også over for deres pårørende.« Rapporten er omdelt i 2. samling på alm. del   bilag  

 224.
 6. Opfølgning på tidligere besøg på  

 psykiatriske afdelinger m.v.
 Det er tilsynets praksis, at der et års tid efter et  

 institutionsbesøg med forskellige spørgsmål til den  

 driftsansvarlige myndighed følges op på den rapport, som  

 besøget mundede ud i.
 Således har tilsynet fulgt op på sine  

 besøg på Psykiatrisk Afdeling på Odense  

 Universitetshospital, de psykiatriske afdelinger på amtssygehusene i  

 Gentofte og Herlev samt Psykiatrisk Afdeling Herning.
 Eftersom Sygehus Fyn, Svendborg Psykiatriske Afdeling,  

 på eget initiativ har fremsendt en redegørelse, der  

 følger op på tilsynets udtalelser i forbindelse med  

 tilsynsbesøg, har tilsynet ikke fundet anledning til også at  

 foretage en opfølgning.
 Opfølgningerne har ikke givet anledning til  

 bemærkninger fra tilsynets side.
 Redegørelsen vedrørende Psykiatrisk Afdeling  

 Herning er omdelt i 2. samling på alm. del   bilag 12.
Redegørelsen vedrørende Psykiatrisk Afdeling  

 på Odense Universitetshospital er omdelt i 2. samling på alm. del  

   bilag 109 Redegørelserne vedrørende de psykiatriske  

 afdelinger på amtssygehusene i Gentofte og Herlev er omdelt i 2.  

 samling på alm. del   bilag 32.
 Redegørelsen vedrørende Sygehus Fyn,  

 Svendborg Psykiatriske Afdeling, er omdelt i 2. samling på alm. del  

 bilag 41.
7. Besøg på institutioner for voksne, hvor reglerne i  

 serviceloven om magtanvendelse og andre indgreb i selvbestemmelsesretten  

 anvendes 7.1. Plejehjemmet Holmegårdsparken i Charlottenlund Den 15. august 2001 aflagde § 71-tilsynet et anmeldt  

 besøg på plejehjemmet Holmegårdsparken i Charlottenlund.  

 Tilsynet foretog en rundgang på afdelingerne C, A og L, jf. tilsynets  

 beretning for folketingsåret 2000-01 afsnit 11. Tilsynet konkluderede  

 efter besøget:
» Tilsynet finder, at de fysiske rammer og forholdene i  

 øvrigt på afsnit C er tilstrækkelige og tidssvarende.  

 Tilsynet skal dog bemærke, at afsnittet er beliggende på 3. sal  

 og den umiddelbare adgang til frisk luft er en mindre altan for enden af  

 gangen.
 Tilsynet finder, at de fysiske rammer og forholdene i  

 øvrigt på afdeling A er tilstrækkeligt gode og  

 tidssvarende.
 Tilsynet finder, at de fysiske rammer og forholdene i  

 øvrigt på afdeling L er tilstrækkeligt gode og  

 tidssvarende.
 Tilsynet finder det særlig positivt, at beboerne har  

 adgang til egen have fra deres bolig.
 Tilsynet finder det positivt, at humor bevidst inddrages i  

 behandlingen af demente på plejehjemmet.
 Tilsynet finder det beklageligt, at beboerne, på  

 grund af plejehjemmets vanskeligheder med at rekruttere og delvise  

 vanskeligheder ved at fastholde personale, skal forholde sig til nye vikarer  

 med utryghed for såvel beboere som personale til følge.
 Tilsynet har i den forbindelse bemærket, at ca. 30  

 pct. af plejehjemmets samlede udgifter til vikarer fra vikarbureauer  

 går til dækning af vagter på afdeling B, herunder afsnit C,  

 og at der samtidig i perioden 1. september 1999 til 31. august 2001 har  

 været et betydeligt personaleflow på samme afdeling.
 Tilsynet finder det derfor positivt, at der  

 pågår en analyse af årsagerne til rekrutteringsproblemerne  

 og vikarforbruget m.v.
 Tilsynet vil i sin opfølgning på rapporten  

 anmode om en redegørelse for konklusionerne på analysen, og  

 hvilke initiativer det har medført.
 Tilsynet finder det positivt med de beskrevne  

 efteruddannelsesinitiativer.
 Tilsynet finder det positivt med Gentofte Kommunes  

 initiativer, hvor der oplyses om reglerne i serviceloven om magtanvendelse og  

 andre indgreb i selvbestemmelsesretten.
 Tilsynet skal endvidere fremhæve den  

 opfølgende indsats, der tager sigte på at opnå en  

 fælles forståelse mellem beboere og personale om, hvad der rent  

 faktisk skete i forbindelse med en magtanvendelse.
 Tilsynet skal bemærke, at tilsynet på baggrund  

 af ovenstående ikke betragter plejehjemmets brug af skærmning som  

 begrænsninger for den enkelte beboers bevægelsesfrihed.
 Tilsynet finder det særdeles beklageligt, at der  

 ikke er eget bad i 24 af plejehjemmets stuer/boliger.
 Tilsynet finder det derfor positivt, at Gentofte Kommunes  

 Socialudvalg har vedtaget et oplæg til en moderniseringsplan for bl.a.  

 de 24 stuer/boliger.
 Tilsynet finder det positivt med den klare  

 formålsbestemmelse, der danner grundlag for aktivitets- tilbuddene til  

 beboerne på plejehjemmet.
 Tilsynet finder det endvidere positivt, at  

 formålsbestemmelsen understreger, at målet er at hjælpe og  

 støtte den enkelte beboer til at forblive aktiv, vedligeholde sine  

 færdigheder og forebygge funktionstab, ensomhed og angst, og at  

 aktivitetstilbuddene er medvirkende til, at beboerne oplever livskvalitet  

 både i hverdagen og ved festlige lejligheder.
Tilsynet finder det endelig positivt med de beskrevne  

 aktiviteter for beboerne på plejehjemmet.« Rapporten er omdelt i 1. samling på alm. del   bilag  

 61.
8. Besøg på institutioner for tvangsanbragte  

 børn 8.1. Munkerup   Observations- og behandlingshjem Den 3. april 2002 besøgte tilsynet Munkerup  

 Observations- og behandlingshjem.
Baggrunden for besøget var et  

 ønske om at få et indblik i og en drøftelse af, hvordan  

 man i praksis håndterer området for tvangsanbragte børn.
Af referatet fra besøget fremgår bl.a., at  

»familieafdelingen er et tilbud om  

 et frivilligt ophold for familier, som har behov for støtte til at  

 fungere som en familie.
Baggrunden for familiernes ophold, som varer mellem 3  

 måneder og 1 år, er f.eks. tidligere misbrugsproblemer,  

 forældre med psykiske problemer eller umodne forældre, hvis egen  

 opvækst har været præget af omsorgssvigt, eller  

 forældre, som har manglende forståelse for børns behov.
 Omkring halvdelen af de behandlede familier får  

 hverdagen til at fungere efter opholdet, de øvrige forældre  

 bliver enten skilt fra hinanden, eller  barnet/børnene bliver fjernet  

 fra hjemmet.
Familierne tilbydes udslusningshjælp, hvis de  

 ønsker dette.
Familierne er ofte sårbare og angste for at skulll  

 hjem og klare hverdagen på egen hånd.
Munkerup har derfor bl.a.  

 en forældrecafe for tidligere brugere.
 Børnene på småbørnsafdelingen,  

 som er tvangsfjernet, har ofte forældre med misbrugsproblemer,  

 udviklingshæmmede forældre, psykisk syge forældre eller  

 forældre hvis egen opvækst har været præget af  

 omsorgssvigt.
Børnene, som er mellem 0 og 5 år, er psykisk,  

 følelsesmæssigt og/eller socialt underudviklede.
Børnene  

 har ofte været overladt til sig selv, så basale behov for mad,  

 pleje og omsorg er meget vigtige.
Børn, som har været udsat for omsorgssvigt,  

 er ofte præget af manglende tillid til, at voksne kan og vil  

 forstå deres omsorgsbehov.
Der er ofte tale om særdeles  

 sårbare børn, som let bliver angste, frustrerede og  

 overstimulerede.
 Misbrugsbørnene kræver særlig  

 behandling, de skal vænnes til at spise og tåler ikke  

 kropskontakt eller øjenkontakt.
Efter behandling kommer børnene hjem, på  

 opholdssteder eller i plejefamilier.
Udslusningen varer mellem 2 og 4 uger og  

 betales af kommunen.
Kontaktpædagogen arbejder tæt sammen med  

 forældrene, opholdsstedet eller plejefamilien, men det er barnet, som  

»viser vejen«.
Der føres ikke statistik på afdelingen over,  

 hvordan det går børnene efter behandling, men i dag er  

 betingelserne gode, der skrides tidligere ind, og behandlingen er tilpasset  

 og forlænget.
Det vil kræve mange ressourcer at føre  

 statistik på grund af forældrenes mange kommuneskift og dermed  

 mange sagsbehandlere.
Det er kommunerne, der træffer afgørelse om  

 børnenes samvær med forældrene.
Det giver ofte  

 forældrene mere ro, når barnet/børnene er anbragt på  

 et behandlingshjem frem for hos en plejefamilie, hvor forældrene  

 føler sig mere truet på forældreskabet.
Det er efter deres  

 vurdering også vigtigt med omsorg og støtte til  

 forældrene, f.eks. tid til samtale, kaffe og rygning.
Afslutningsvis oplyste afdelingen, at samarbejdet med  

 kommunernes sagsbehandlere er godt efter deres vurdering, men der er ofte  

 forskel på sagsbehandlingen, selvom det er den samme lovgivning,  samme  

 kommune med faste sagsbehandlere.
Der burde være mere fokus på  

 forældre, der får tvangsfjernet børn, bl.a. for at bryde  

 den sociale arv.
Dette kunne f.eks. ske gennem bofællesskaber for  

 umodne forældre.
Børn, der kommer direkte fra eget hjem til  

 f.eks. en plejefamilie, kræver ofte ophold på en  

 døgninstitution, fordi de er så dårlige, at  

 plejefamilierne ikke magter dem.
Dette giver børnene unødige  

 opholdsskift. « Referatet er omdelt i 2. samling på alm. del   bilag  

 187.
9. Møder 9.1 Møde med Folketingets Ombudsmand Tilsynet holdt den 13. marts 2002 møde med  

 Folketingets Ombudsmand.
Baggrunden var, at der efter folketingsvalget i  

 november 2001 var sammensat et helt nyt tilsyn.
Tilsynet fandt det derfor  

 særlig relevant at holde et møde med Folketingets Ombudsmand,  

 set i lyset af grænsefladerne mellem tilsynets arbejde og Folketingets  

 Ombudsmands inspektionsvirksomhed.
Folketingets Ombudsmands  

 inspektionsvirksomhed i almindelighed og i relation til psykiatriske  

 afdelinger og  kompetenceafgrænsning af samarbejdet mellem tilsynet og  

 Folketingets Ombudsmand blev derfor først og fremmest drøftet.  

 Derudover drøftedes begrebet skærmning, Folketingets Ombudsmands  

 inspektionsrapport fra Psykiatrisk Afdeling på Holstebro Centralsygehus  

 og den retlige regulering på psykiatriområdet.
 Referatet er omdelt i 2. samling på alm. del   bilag  

 116.
9.2 Møde med Dansk Psykiatrisk Selskab Tilsynet holdt den 13. juni 2002 møde med Dansk  

 Psykiatrisk Selskab.
Følgende emner blev bl.a. drøftet:  

 Organisering af psykiatrien i amterne/H:S, manglen på psykiatere,  

 sammenhængende psykiatritilbud, de »usynlige« grupper i  

 psykiatrien, brugen af tvang i psykiatrien og elektrochokbehandling  

 (ECT).
Vedrørende spørgsmålet om organisering  

 af psykiatrien i amterne/H:S bemærkede selskabet bl.a., at det finder  

 det problematisk, at psykiatrien i forvaltningerne i flere amter er flyttet  

 væk fra sundhedsforvaltningen til enten socialforvaltningen eller en  

 selvstændig psykiatriforvaltning.
Selskabet mente, det var meget  

 vigtigt at fastholde psykiatriens tilknytning til de andre sundhedsfaglige  

 specialer.
Flytningen væk fra sundhedsforvaltningen havde, efter  

 selskabets opfattelse, gjort det vanskeligere at rekruttere læger til  

 psykiatrien i forvaltningen.
Selskabet gjorde endvidere opmærksom  

 på, at disse ændringer kunne influere på udviklingen inden  

 for området, herunder på kvalitetsstandarderne.
Vedrørende spørgsmålet om de »usynlige« grupper i psykiatrien påpegede selskabet bl.a., at der  

 var behov for at styrke indsatsen over for dobbeltdiagnosepatienter, i  

 gerontopsykiatrien og over for udviklingshæmmede med psykiske lidelser,  

 herunder via forskning i behandlingsmetoder og holdningsbearbejdelse hos  

 personalet.
Selskabet oplyste endvidere, at det var et særligt problem  

 med indsatsen over for udviklingshæmmede, hvor der i dag er meget  

 få specialister på området.
Vedrørende spørgsmålet om brugen af  

 tvang i psykiatrien understregede selskabet bl.a., at tvang er  

 nødvendigt, men at behandlerne nødigt ville bruge det.
Derfor  

 var det, efter selskabets opfattelse, også vigtigt fortsat at arbejde  

 med at mindske brugen af tvang, når en patient er blevet indlagt  

 på en psykiatrisk afdeling.
Selskabet mente, at initiativer som at  

 etablere enestuer og efteruddannelse af personalet, herunder  

 holdningsbearbejdelse, var vejen frem.
Selskabet påpegede endvidere, at  

 det var et problem, at meget erfarent personale i dag arbejdede i  

 distriktspsykiatrien, og at der især på de lukkede afsnit var  

 meget nyuddannet personale.
Det var derfor vigtigt at arbejde med at  

 kvalitetssikre arbejdet på de lukkede afsnit, herunder f.eks. uddanne  

 personalet i miljøterapi.
Det var i den forbindelse også et  

 problem, at der var mange lukkede afsnit med overbelægning.
 Derimod undrede det ikke selskabet, at antallet af  

 tvangsindlæggelser ikke falder, tværtimod mente selskabet, at man  

 ville se flere tvangsindlæggelser, hvilket efter selskabets opfattelse  

 hang tæt sammen med, at man i psykiatrien har ændret fokus fra  

 sengepsykiatrien til f.eks. udbygningen af den ambulante behandling samt den  

 fortsatte fokus på patientrettigheder.
Vedrørende spørgsmålet om  

 elektrochokbehandling (ECT) mente selskabet bl.a., at der var en manglende  

 forståelse for brugen af behandlingsmetoden.
Samtidig understregede  

 selskabet, at det var vigtigt, at der hele tiden blev arbejdet med at  

 skærpe kravene til brugen af behandlingen.
Efter selskabets opfattelse  

 kunne det overvejes i arbejdet med fortsat at sikre kvaliteten i  

 behandlingen, at sørge for en ensartet uddannelse i brugen ved f.eks.  

 at centralisere uddannelsen af personalet to steder i Danmark.
 Referatet er omdelt i 2. samling på alm. del   bilag  

 267.
 10.  Deltagelse i konferencer m.v.
Tilsynet deltog den 24. januar 2002 i Fyns Amts konference  

»Hvad gemmer der sig bag  

 skærmning«.
Formålet  

 med konferencen var at samle repræsentanter for de danske psykiatriske  

 afdelinger og andre med tilknytning til psykiatrien for at få belyst og  

 beskrevet tværfagligt, hvad der menes med begrebet skærmning i  

 psykiatrien.
 Invitationen er omdelt i 1. samling på alm. del  

 bilag 27.
Tilsynet deltog den 3. april 2002 i Folketingets  

 Socialudvalgs høring om anbragte  børn og unge.
Formålet  

 med høringen var at afklare problemstillingerne omkring anbringelser  

 og pege på muligheder for at gøre anbringelser bedre for  

 børn og forældre.
 Invitationen er omdelt i 2. samling på alm. del  

 bilag 97.
11. Information om tilsynets arbejde I det forløbne folketingsår har tilsynet med  

 henblik på at udbrede kendskabet til hele sin virksomhed til en bredere  

 kreds af offentlige myndigheder, personale og   ikke mindst   patienter  

 udarbejdet en folder.
 Tilsynets mål med udbredelsen af folderen har  

 været at medvirke til en positiv udvikling, således at  

 administrativt frihedsberøvede, hvor de end befinder sig, bliver  

 tilbudt nogle forhold, som samfundet kan være bekendt.
Folderen blev oprindelig udsendt til ca. 350 forskellige  

 myndigheder, organisationer, foreninger m.v.
Efterfølgende er folderen  

 udsendt enten efter anmodning eller i forbindelse med besvarelse af  

 henvendelser.
 Pjecen om tilsynet, der nærmere beskriver tilsynets  

 opgaver efter grundloven, udsendes enten efter anmodning fra. f.eks.  

 psykiatriske afdelinger eller uddannelsessteder eller i forbindelse med  

 besvarelse af henvendelser.
