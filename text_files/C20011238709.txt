 Cirkulære om anmeldelsespligt inden for  

 Forsvarsministeriets  

 område vedrørende hverv som medlem af bestyrelser o.lign.
Ledende tjenestemænd mfl. skal underrette pågældende  

 minister, inden de påtager sig hverv som medlem af bestyrelser for  

 erhvervsdrivende aktieselskaber, anpartsselskaber o.lign.
I den anledning  

 fastsættes:
 § 1. Ansatte inden for Forsvarsministeriets  

 område i lønramme 38 og højere samt direktøren for  

 Forsvarets Oplysnings- og Velfærdstjeneste skal underrette  

 Forsvarsministeriet, inden de påtager sig hverv som medlem af  

 bestyrelser for erhvervsdrivende aktieselskaber, anpartsselskaber  

 o.lign.
 § 2. Anmeldelsen sendes ad kommandovejen til  

 Forsvarsministeriet og skal indeholde oplysning om hvervets art, selskabets  

 formål samt et eventuelt honorars størrelse.
 § 3. Om et hvervs karakter er foreneligt med  

 varetagelsen af den pågældendes stilling i forsvaret, vurderes  

 konkret i det enkelte tilfælde.
 § 4. De i § 1 nævnte personer skal  

 også underrette Forsvarsministeriet, når de udtræder af de  

 pågældende bestyrelser.
 Stk. 2. Der skal foretages fornyet anmeldelse, hvis der sker  

 væsentlige ændringer i de i § 2 nævnte forhold.
 § 5. Kundgørelse for Forsvaret B.4-1 af 1/7 1989  

 ophæves.
