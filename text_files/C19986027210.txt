 Cirkulæreskrivelse om meddelelse om  

 behandling af tvivlsspørgsmål vedrørende  

 dagpengegodtgørelse.
 Kommentar m.v.:
Ankenævnet har alene anset sig for kompetent i sager, hvor  

 medlemmets ansættelsesforhold ikke er reguleret ved kollektiv  

 overenskomst.
Dette gælder uanset, at medlemmet ikke er organiseret i  

 den forhandlingsberettigede organisation, og dermed ikke kan få sin sag  

 prøvet i det fagretlige system.
 Meddelelse om afgørelsen:
 Hvis et ansættelsesforhold er reguleret ved kollektiv overenskomst,  

 behandles uoverensstemmelser om dagpengegodtgørelse i det fagretlige  

 system.
Hvis et medlems ansættelsesforhold ikke er omfattet af en kollektiv  

 overenskomst, kan tvivlsspørgsmål om dagpengegodtgørelsen  

 indbringes for Arbejdsmarkedets Ankenævn.
Dette fremgår af § 84  

 stk. 8 i arbejdsløshedsforsikringsloven.
 Et antal sager om uoverensstemmelser vedrørende  

 dagpengegodtgørelse blev indbragt for Arbejdsmarkedets Ankenævn.  

 Medlemmerne var ikke organiseret i den forhandlingsberettigede organisation,  

 og kunne derfor ikke få tvivlsspørgsmålet afgjort i det  

 fagretslige system.
Medlemmernes ansættelsesforhold var imidlertid reguleret af en  

 kollektiv overenskomst.
Arbejdsmarkedets Ankenævn fandt på denne  

 baggrund, at det faldt uden for ankenævnets kompetence at behandle  

 sagerne.
