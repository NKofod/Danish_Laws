 Til samtlige ministerier m.v.
 1. Ved skrivelse af 9. oktober 1986 - LP nr. 169/86 -  

 til samtlige ministerier m.v. meddelte finansministeriet, at man på grundlag  

 af henvendelser fra forskellige styrelser havde besluttet at søge de  

 eksisterende regler om forsikring i forbindelse med tjenesterejser i udlandet  

 ændret, og at man derfor havde anmodet Direktoratet for Statens Indkøb om ved  

 indhentelse af tilbud fra forsikringsselskaber at undersøge mulighederne for  

 etablering af en generel aftale om forsikringsdækning omfattende samtlige  

 statsansattes tjenesterejser i udlandet.
 I fortsættelse heraf meddeles, at finansministeriet på grundlag af aftale  

 mellem Direktoratet for Statens Indkøb og forsikringsselskabet  

 »Kompas« har etableret en kollektiv statslig forsikringsordning for  

 tjenesterejser i udlandet.
 2. Ikrafttræden og gyldighedsperiode.
 Forsikringsordningen, der foreløbig har karakter af en prøveordning,  

 træder i kraft den 1. maj 1987 og er gældende til udgangen af april 1989.
3. Forsikringsordningens omfang.
Forsikringsordningen omfatter følgende:
 a) ulykkesforsikring med følgende forsikringssummer:
 Ved fortolkning af »forsørger« følges reglerne i §§ 30 og 31 i  

 lov nr. 79 af 8. marts 1978 om arbejdsskadeforsikring med eventuelt senere  

 ændringer.
 b) rejsegodsforsikring med følgende forsikringssummer:
 - rejsende uden privat forsikring: indtil 15.000 kr.
 - rejsende med privat forsikring: eventuel selvrisiko på privatforsikring  

 med indtil 1.500 kr.
 c) syge- og hjemtransportforsikring med følgende forsikringssummer:
 5. Iværksættelse og administration af ordningen.
Bagsiden beskriver den administrative procedure i forbindelse med  

 skadestilfælde under syge- og hjemtransportforsikringen.
Al tekst er på  

 engelsk.
 6. Reglerne i dette cirkulære træder i stedet for §§ 9 og 10 samt bilag 3  

 i aftale af 6. marts 1984 mellem finansministeriet og tjenestemændenes  

 centralorganisationer om godtgørelse af udgifter ved tjenesterejser i  

 udlandet, sålænge prøveordningen er gældende, jfr. pkt. 2.
Finansministeriet, lønnings- og pensionsdepartementet, den 23. marts 1987 P.M.V.
 E.B.
