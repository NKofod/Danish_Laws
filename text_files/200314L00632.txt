Betænkning afgivet af Retsudvalget den 27. maj 2004 Betænkning over Forslag til lov om  

 retssikkerhed ved forvaltningens anvendelse af tvangsindgreb og  

 oplysningspligter [af justitsministeren (Lene Espersen)] 1. Ændringsforslag Justitsministeren har stillet 11 ændringsforslag til  

 lovforslaget.
2. Udvalgsarbejdet Lovforslaget blev fremsat den 26. november 2003 og var til 1.  

 behandling den 10. december 2003. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 8 møder.
Internt ekspertmøde Udvalget har den 21. april 2004 afholdt et internt ekspertmøde  

 om lovforslaget.
Høring Lovforslaget bygger på betænkning nr. 1428/2003 fra  

 Retssikkerhedskommissionen.
Justitsmini-steren sendte den 27. juni 2003  

 betænkningen til udvalget, jf. alm. del  bilag 1186 (2002-03).  

 Betænkningen  

 har været sendt i høring.
Den 8. oktober og den 5. december 2003 sendte  

 justitsministeren de indkomne høringssvar til udvalget.
Den 5. december 2003  

 sendte justits-ministeren et høringsnotat til udvalget.
Høringsnotatet er  

 optrykt som bilag til betænkningen.
Teknisk gennemgang Justitsministeren og embedsmænd fra Justitsministeriet har den  

 20. januar 2004 foretaget en teknisk gennemgang af lovforslaget over for  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Advokatsamfundet, Amtsrådsforeningen, Jonas Christoffersen,  

 Københavns Universitet, Kommunernes Landsforening, Annette Møller-Sørensen, Aarhus  

 Universitet, Gorm Toftegaard Nielsen, Aarhus  

 Universitet, og Storstrøms Amt.
 Justitsministeren har over for udvalget kommenteret de  

 skriftlige henvendelser til udvalget.
Deputation Endvidere har Kommunernes Landsforening mundtligt over for  

 udvalget redegjort for sin holdning til lovforslaget.
Samråd Udvalget har stillet 1 spørgsmål til miljøministeren og  

 justitsministeren til mundtlig besvarelse.
Ministrene har besvaret  

 spørgsmålet  

 i et samråd med udvalget den 23. marts 2004.
Spørgsmål Udvalget har til skriftlig besvarelse stillet 62 spørgsmål til  

 justitsministeren, 7 spørgsmål til skatteministeren, 3 spørgsmål til  

 beskæftigelsesministeren, 4 spørgsmål til fødevareministeren, 1 spørgsmål til  

 forsvarsministeren, 1 spørgsmål til indenrigs- og sundhedsministeren, 1  

 spørgsmål  

 til kulturministeren, 3 spørgsmål til miljøministeren, 1 spørgsmål til  

 videnskabsministeren, 1 spørgsmål til socialministeren, 1 spørgsmål til  

 trafikministeren, 1 spørgsmål til udenrigsministeren, 1 spørgsmål til  

 undervisningsministeren og 1 spørgsmål til økonomi- og erhvervsministeren,  

 som  

 disse har besvaret.
Nogle af udvalgets spørgsmål og svarene herpå er optrykt  

 som bilag til betænkningen.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
1. Lovforslagets gennemførelse vil indebære en styrkelse og  

 præcisering af borgernes og virksomhedernes retssikkerhed på et område, som  

 har  

 stor praktisk betydning, og som ikke tidligere har været reguleret i ét  

 samlet  

 regelsæt.
Med de foreslåede regler vil der således blive sat nogle klare  

 rammer  

 for forvaltningens virksomhed bl.a. i tilfælde, hvor myndighederne uden  

 forudgående retskendelse kan opnå adgang til private boliger og virksomheder,  

 og i tilfælde, hvor private er forpligtet til at meddele oplysninger til en  

 forvaltningsmyndighed.
Ud over at lovforslaget vil skabe grundlag for større  

 retssikkerhed for den enkelte borger og virksomhed, lægger udvalget afgørende  

 vægt på, at der fortsat vil være en effektiv kontrol med overholdelsen af  

 regler på de enkelte lovgivningsområder.
Den enkeltes retssikkerhed må  

 således  

 afvejes over for samfundets interesse i at kunne håndhæve overholdelsen af  

 lovgivningen (den »kollektive« retssikkerhed). Opgaven er at sikre en rimelig  

 balance mellem disse hensyn.
 Udvalget finder, at lovforslaget  sammenholdt med de svar, som  

 justitsministeren har afgivet på udvalgets spørgsmål, og justitsministerens  

 ændringsforslag  er udtryk for en sådan balance.
 2. Udvalget har i den forbindelse noteret sig, at en række ministerier,  

 som administrerer væsentlige forvaltningsområder, over for udvalget har givet  

 udtryk for, at der også fremover vil kunne gennemføres en effektiv kontrol  

 samtidig med, at de berørte borgeres og virksomheders retssikkerhed  

 varetages.
Beskæftigelsesministeren har således tilkendegivet, at  

 lovforslaget ikke vil indebære forringelser af Arbejdstilsynets muligheder  

 for  

 at udøve sine kontrolfunktioner på arbejdspladserne.
Fødevareministeren har  

 tilkendegivet, at  

  

 lovforslaget ikke vil indebære forringelse  

 i kontrol-mulighederne på fødevareområdet  

. Tilsvarende har  

 miljøministeren oplyst, at man i almindelighed på miljøområdet vil kunne  

 fortsætte den praksis, som man hidtil har haft med hensyn til arbejdsdelingen  

 mellem miljømyndigheder og politiet, og at der dermed ikke vil ske en  

 forringelse  

 af kontrolmulighederne.
Endelig har skatteministeren oplyst, at der heller  

 ikke  

 forventes en forringelse af skatte- og afgiftskontrollen.
 3. Udvalget har endvidere noteret sig, at lovforslaget indebærer  

 en opretholdelse af de kontrolmuligheder m.v., som i dag findes i  

 lovgivningen  

 på det enkelte område, og som indeholder hjemmel til at opnå adgang til  

 private  

 boliger og virksomheder i kontrol- og tilsynsøjemed.
Udvalget er herunder enig i det grundsynspunkt, som lovforslaget  

 bygger på, og som går ud på,  

  

 at  

  

 de nævnte kontrolmuligheder er  

 nødvendige som følge af hensynet til at kunne føre en effektiv kontrol med  

 lovgivningen på de enkelte forvaltningsområder, og  

  

 at  

  

 hensynet til borgernes  

 og virksomhedernes retssikkerhed i første række bør varetages gennem  

 processuelle regler  dvs. regler om bl.a. fremgangsmåden ved  

 gennemførelse af  

 kontrolbesøg m.v.
Det er netop sådanne regler, det foreliggende lovforslag  

 lægger op til.
 4. Særlig med hensyn til pligten til at give forudgående  

 underretning om kontrolbesøg m.v. finder udvalget anledning til at fremhæve,  

 at  

 der er tale om et retssikkerhedsmæssigt fremskridt i forhold til gældende  

 lovgivning.
 Det er samtidig af afgørende betydning, at  

 forvaltningsmyndighedernes pligt til at underrette parten forud for  

 gennemførelsen af et tvangsindgreb kan fraviges i en række tilfælde, hvor  

 væsentlige hensyn taler for det, som f.eks. hensynet til menneskers og dyrs  

 sundhed.
I den forbindelse har udvalget bl.a. noteret sig, at de berørte  

 forvaltningsmyndigheder fortsat kan undlade at varsle kontrolbesøg, der har  

 til  

 formål at kontrollere et øjebliksbillede, herunder eksempelvis, når  

 Arbejdstilsynet skal kontrollere de aktuelle arbejdsmiljømæssige forhold på  

 en  

 virksomhed.
Udvalget har endvidere noteret sig justitsministerens oplysning  

 om,  

 at lovforslagets § 5, stk. 4, nr. 1, om adgangen til at undlade varsling ikke  

 skal fortolkes indskrænkende i forhold til sin ordlyd, og at det i betydeligt  

 omfang vil være overladt til den pågældende kontrolmyndigheds skøn at  

 vurdere,  

 om betingelserne for at undlade varsling er opfyldt.
Udvalget lægger samtidig vægt på, at bl.a. den særlige  

 bestemmelse i arbejdsmiljølovens § 79  hvorefter der ikke i forbindelse  

 med  

 tilsynsbesøg må gives oplysning om, at besøget foretages som følge af en  

 klage  

 fra f.eks. en ansat  efter lovforslaget går forud for bestemmelsen om  

 underretning.
Der vil således ikke som følge af de nye bestemmelser blive  

 givet  

 oplysninger til virksomhederne, som efter den nævnte bestemmelse i  

 arbejdsmiljøloven  

 ikke må gives.
Udvalget bemærker, at det må anses for væsentligt, at såkaldt  

 »blandede« kontrolbesøg  dvs. kontrolbesøg, hvor betingelserne for at  

 undlade  

 varsling kun er opfyldt, for så vidt angår dele af besøget  i  

 almindelighed  

 kan gennemføres helt uden varsling.
På den baggrund støtter udvalget  

 justitsministerens ændringsforslag, der tydeliggør, at  

 forvaltningsmyndighederne kan gennemføre et samlet tvangsindgreb uden  

 forudgående underretning, hvis betingelserne for at undlade forudgående  

 underretning  

 er opfyldt for en ikke uvæsentlig del af tvangsindgrebet.
 5. Udvalget er enig med justitsministeren i, at  

 forvaltningsmyndighederne ikke bør kunne omgå retsplejelovens regler ved  

  med  

 henblik på at tilvejebringe oplysninger til brug for en straffesag  at  

 anvende  

 kontrolbeføjelser i særlovgivningen, der ikke på samme måde som  

 retsplejelovens  

 regler varetager de særlige retssikkerhedsmæssige hensyn, der gør sig  

 gældende,  

 når en person mistænkes for at have begået et strafbart forhold.
 Samtidig lægger udvalget vægt på, at forvaltningsmyndighederne  

 med henblik på varetagelse af deres administrative tilsyns- og kontrolopgaver  

 fortsat skal kunne gennemføre kontrolbesøg eller andre tvangsindgreb, også  

 selv  

 om de pågældende enkeltpersoner eller virksomheder med rimelig grund  

 mistænkes  

 for at have begået en strafbar lovovertrædelse.
Udvalget finder det derfor vigtigt, at forvaltningsmyndigheder  

 som f.eks. fødevaremyndigheder, miljømyndigheder, skattemyndigheder og  

 Arbejdstilsynet efter lovforslaget fortsat kan gennemføre kontrolbesøg med  

 henblik på bl.a. udstedelse af påbud og forbud  også selv om det under  

 kontrolbesøget står den pågældende myndighed klart, at der kan være tale om  

 en  

 strafbar lovovertrædelse.
Lovforslaget vil således i intet tilfælde være til  

 hinder for gennemførelsen af et kontrolbesøg, hvis det er naturligt og  

 sagligt  

 begrundet som led i udførelsen af en myndigheds tilsyns- og kontrolopgaver.
 Udvalget lægger også vægt på, at en forvaltningsmyndighed  

 fortsat vil være berettiget til uden særlige begrænsninger at anvende sine  

 beføjelser efter særlovgivningen til at foretage kontrolbesøg m.v., i det  

 omfang det må anses for nødvendigt for, at myndigheden kan vurdere, om der er  

 tale om en sag, som bør overgives til politiet, og for, at politiet kan  

 vurdere, om der  også ud fra ressourcemæssige hensyn  er  

 fornødent grundlag  

 for at iværksætte strafferetlig efterforskning.
 Herudover har udvalget noteret sig, at lovforslaget ikke vil  

 være til hinder for, at myndighederne fortsat kan gennemføre særlige  

 kontrolkampagner m.v.  f.eks. baseret på generelle erfaringer med en  

 bestemt  

 branche.
Udvalget støtter justitsministerens ændringsforslag, der  ved  

 at ordet »alene« udgår af bestemmelserne i § 9, stk. 2, og § 10, stk. 2  

   

 tydeliggør, at oplysninger, som er tilvejebragt under en myndigheds  

 varetagelse  

 af tilsyns- og kontrolopgaver, vil kunne anvendes ved en eventuel  

 efterfølgende  

 straffesag.
Det vil bl.a. sige, at lovforslaget ikke er til hinder for, at  

 forvaltningsmyndighederne overlader politiet materiale, herunder fotografiske  

 optagelser, prøver m.v., som myndighederne har tilvejebragt i forbindelse med  

 deres tilsyns- og kontrolvirksomhed.
 6. Om den foreslåede bestemmelse om forbud mod selvinkriminering  

 har udvalget noteret sig, at bestemmelsen bl.a. bygger på den ret til ikke at  

 inkriminere sig selv, der følger af den europæiske  

 menneskerettighedskonvention.
Herudover er udvalget enig i, at hensynet til at imødegå  

 omgåelse af strafferetsplejens regler fører til, at forvaltningsmyndigheder  

 bør  

 være afskåret fra at anvende regler uden for strafferetsplejen om  

 oplysningspligt over for andre end den mistænkte, hvis oplysningerne søges  

 tilvejebragt  

 til brug for en straffesag.
Derimod vil der efter de foreslåede regler   

 også i  

 tilfælde, hvor der er konkret mistanke om et strafbart forhold  kunne  

 være  

 pligt for andre end den mistænkte til at afgive oplysninger, hvis  

 oplysningerne  

 indhentes med det formål at behandle spørgsmål, der ikke vedrører  

 fastsættelse  

 af straf.
Justitsministerens ændringsforslag tydeliggør, at sådanne  

 oplysninger  

 ligesom hidtil kan anvendes i en eventuel efterfølgende straffesag.
Endvidere har udvalget noteret sig, at der, for så vidt angår  

 bl.a. arbejdsmiljøområdet, fastsættes særlige regler om adgangen til at kræve  

 oplysninger fra bl.a. de ansatte, selv om der foreligger mistanke om, at den  

 pågældende virksomhed har begået et strafbart forhold.
Udvalget er enig i, at  

 disse regler er begrundet i de særlige forhold på dette område.
 7. Justitsministeren har oplyst, at det er tvivlsomt, om  og i  

 givet fald i hvilket omfang  lovforslagets regler om fremgangsmåden ved  

 gennemførelse af tvangsindgreb i praksis vil medføre merudgifter for de  

 berørte  

 myndigheder.
I den forbindelse lægger udvalget afgørende vægt på, at der i  

 begyndelsen af 2006  det vil sige 1 år efter lovens ikrafttræden i 2005  

  vil  

 blive iværksat en evaluering med henblik på at tilvejebringe erfaringer om  

 lovens konkrete anvendelse og konsekvenser, herunder bl.a. ved at  

 identificere  

 eventuelle merudgifter og deres baggrund samt ved at opgøre antallet af  

 politianmeldelser.
Denne evaluering vil skulle færdiggøres, så den kan indgå  

 i  

 forhandlingerne om ministeriernes budgetmæssige rammer for 2007.
Udvalget har herudover noteret sig, at der efter lovforslagets  

 gennemførelse og ikrafttræden årligt  og første gang efter udløbet af  

 2005   

 vil blive udarbejdet en redegørelse om forvaltningens anvendelse af  

 tvangsindgreb og oplysningspligter uden for strafferetsplejen.
Redegørelsen  

 vil  

 bl.a. indeholde oplysninger om antallet af bestemmelser, der indeholder  

 hjemmel  

 til at gennemføre tvangsindgreb, som er omfattet af loven, samt oplysninger  

 om,  

 hvilke hensyn der ligger bag eventuelt nye bestemmelser herom, som måtte  

 blive  

 indført i lovgivningen fremover.
I den redegørelse, der afgives efter  

 udgangen  

 af 2005, vil også indgå de erfaringer med lovens anvendelse, som en række  

 forvaltningsmyndigheder  herunder Arbejdstilsynet, miljømyndig-hederne  

 og  

 skattemyndighederne  vil indhøste i praksis i tiden efter lovens  

 ikrafttræden.
 8. I tilknytning hertil har justitsministeren anført, at det i  

 forbindelse med den nævnte evaluering og de kommende erfaringer med lovens  

 anvendelse vil være relevant at overveje, om dette eventuelt vil kunne give  

 anledning til ændring eller justering af lovens regler.
 Udvalget kan derfor tiltræde justitsministerens ændringsforslag,  

 hvorefter justitsministeren i folketingsåret 2006-07 skal fremsætte  

 lovforslag  

 om revision af loven.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 justitsministeren,  

  

 tiltrådt af  

  

 udvalget:
Til § 5 1)  

  

 Efter stk. 4 indsættes som nyt stykke:
»Stk. 5  

  

 . Hvis  

 betingelserne efter stk. 4 for at undlade forudgående underretning er opfyldt  

 for en ikke uvæsentlig del af et tvangsindgreb, kan myndigheden gennemføre  

 det  

 samlede tvangsindgreb uden forudgående underretning.« Stk. 5 og 6 bliver herefter stk. 6 og 7.
[Præcisering] 2)  

  

 I  

  

 stk. 5,  

  

 der bliver stk. 6, ændres »stk. 4« til: »stk. 4 og 5«.
[Konsekvens af ændringsforslag nr. 1] 3)  

  

 I  

  

 stk. 6,  

  

 der bliver stk. 7, ændres »stk. 5« til: »stk. 6«.
[Redaktionel ændring] Til § 9 4)  

  

 I  

  

 stk. 2  

  

 udgår ordet »alene«.
[Præcisering] Til § 10 5)  

  

 I  

  

 stk. 2  

  

 udgår ordet »alene«.
[Præcisering] Til § 15 6)  

  

 Paragraffen affattes således:
»§ 15 I lov om elektriske stærkstrømsanlæg og elektrisk materiel, jf.  

 lovbekendtgørelse nr. 990 af 8. december 2003, foretages følgende ændring:
1.  


  

 § 24, stk. 5-7,  

  

 ophæves.« [Redaktionel ændring] Til § 17 7)  

  

 Efter nr. 1 indsættes som nyt  

 nummer:
»01.  

  

 I  

  

 § 72, stk. 1,  

  

 ændres »§ 61, stk. 4« til:  

 »§ 61, stk. 5«.« [Redaktionel ændring] Til § 19 8)  

  

 Efter nr. 1 indsættes som nyt  

 nummer:
»01.  

  

 I  

  

 § 44, stk. 1, nr. 4,  

  

 ændres »§ 32, stk.  

 3« til: »§ 32, stk. 4«.« [Redaktionel ændring] Til § 22 9)  

  

 I det under  

  

 nr. 1  

  

 foreslåede  

  

 § 76, stk.  

 2,  

  

 udgår ordet »alene«, og efter nr. 1 indsættes som nye numre:
 »01.  

  

 I  

  

 § 76, stk. 2,  

  

 der bliver stk. 3, ændres  

 »stk. 3« til: »stk. 4«.
»02.  

  

 I  

  

 § 76, stk. 3,  

  

 der bliver stk. 4, ændres  

 »Stk. 2« til: »Stk. 3«.« [Redaktionel ændring] Til § 23 10)  

  

 I det under  

  

 nr. 1  

  

 foreslåede  

  

 § 19, stk.  

 3,  

  

 udgår ordet »alene«.
[Præcisering] Ny paragraf 11)  

  

 Efter § 25 indsættes i  

  

 kapitel 7  

  

 som ny paragraf:
»§ 01.  

  

 Justitsministeren fremsætter forslag om revision af loven i folketingsåret  

 2006-07.« [Indsættelse af revisionsbestemmelse] Bemærkninger Til nr. 1 I nogle tilfælde vil der kunne være tale om, at en myndighed  

 ønsker at gennemføre et kontrolbesøg m.v., f.eks. på en virksomhed, uden at  

 undtagelserne i lovforslagets § 5, stk. 4, til kravet om forudgående  

 underretning er opfyldt for alle de forhold, som kan blive undersøgt under  

 kontrolbesøget (»blandede« kontrolbesøg).
 Som anført i pkt. 3.3.9.2 i lovforslagets almindelige  

 bemærkninger forudsætter Justitsministeriet med lovforslaget, at  

 udgangspunktet  

 i disse tilfælde vil være, at en myndighed kan fravige hovedreglen om  

 forudgående underretning, såfremt én eller flere af undtagelserne til kravet  

 om  

 forudgående underretning er opfyldt med hensyn til ikke uvæsentlige dele af  

 et  

 samlet kontrolbesøg m.v.
 I forbindelse med lovforslagets behandling er det blevet anført,  

 at det vil være hensigtsmæssigt, såfremt det i selve lovteksten tydeliggøres,  

 at der i overensstemmelse med det, der er anført i lovforslagets  

 bemærkninger,  

 vil være adgang til at foretage »blandede« kontrolbesøg uden forudgående  

 varsling.
 På den baggrund foreslås i lovforslagets § 5 indsat et nyt  

 stykke 5, der tydeliggør, at forvaltningsmyndighederne kan gennemføre de  

 omhandlede »blandede« kontrolbesøg uden forudgående underretning.
 Den foreslåede bestemmelse fastslår således, at myndigheden kan  

 gennemføre det samlede tvangsindgreb uden forudgående underretning, hvis  

 undtagelserne for at undlade forudgående underretning er opfyldt for en ikke  

 uvæsentlig del af et tvangsindgreb.
I udtrykket »en ikke uvæsentlig del« ligger ikke, at  

 tvangsindgrebet nødvendigvis i overvejende grad skal omfatte forhold, med  

 hensyn til hvilke betingelserne for at undlade forudgående underretning er  

 opfyldt.
Heri ligger alene, at den del af et tvangsindgreb, der skal kunne  

 danne grundlag for, at det samlede tvangsindgreb gennemføres uden forudgående  

 underretning, ikke må udgøre en ganske underordnet og perifer del af det  

 samlede tvangsindgreb.
 Det netop anførte indebærer naturligvis ikke, at en myndighed  

 vil være berettiget til at søge at omgå kravet om forudgående underretning  

 ved  

 at lade et kontrolbesøg m.v. omfatte visse forhold, der kan henføres til en  

 af  

 de nævnte undtagelser, såfremt der ikke er nogen rimelig og naturlig  

 anledning  

 til det.
Til nr. 2 Som anført under bemærkningerne til nr. 1 foreslås et nyt stykke  

 5, der tydeliggør, at forvaltningsmyndighederne kan gennemføre »blandede«  

 kontrolbesøg uden forudgående underretning.
 Som konsekvens heraf præciseres det, at  

 forvaltningsmyndighederne tillige i forbindelse med gennemførelsen af  

 »blandede«  

 kontrolbesøg skal meddele den i stk. 5, der bliver stk. 6, nævnte beslutning.
Til nr. 3 Af redaktionelle grunde skal henvisningen til stk. 5 i § 5, stk.  

 6, der bliver § 5, stk. 7, ændres til stk. 6.
Til nr. 4 og 5 I forbindelse med lovforslagets behandling er der rejst  

 spørgsmål om den præcise formulering af lovforslagets § 9.
Bl.a. er det blevet anført, at det ikke er hensigtsmæssigt, at  

 lovforslagets § 9, stk. 2, er formuleret således, at en myndighed i tilfælde,  

 hvor der er rimelig grund til mistanke om et strafbart forhold, alligevel kan  

 gennemføre et kontrolbesøg eller andet tvangsindgreb, hvis tvangsindgrebet  

 »alene« gennemføres med henblik på at tilvejebringe oplysninger til brug for  

 behandlingen af andre spørgsmål end fastsættelse af straf.
Det er således  

 blevet anført, at ordet »alene« ikke bør indgå i bestemmelsens formulering.
 Justitsministeriet er enig i, at det kan give anledning til  

 tvivl, hvorledes der opnås den mest hensigtsmæssige formulering af  

 lovforslagets § 9.
 På baggrund af de synspunkter, der er blevet fremsat om dette  

 spørgsmål i forbindelse med lovforslagets behandling, har Justitsministeriet  

 derfor på ny overvejet formuleringen af bestemmelsen.
 I det følgende gengives hovedindholdet af disse overvejelser:
Bestemmelsen i lovforslagets § 9 bygger på hensynet til ikke at  

 omgå strafferetsplejens regler om adgangen til at foretage tvangsindgreb i  

 straffesager.
Synspunktet er således, at tvangsindgreb i form af ransagning,  

 beslaglæggelse m.v. bør ske efter retsplejelovens regler, i det omfang det er  

 et  

  

 formål  

  

 hermed at tilvejebringe  

 oplysninger til brug for en straffesag mod en mistænkt person.
Det indebærer  

 efter Justitsministeriets opfattelse, at kontrol- og tilsynsmyndigheder ikke  

   

 medmindre den mistænkte person meddeler samtykke, jf. lovforslagets § 9, stk.  

 4  

  skal kunne foretage kontrolbesøg m.v. efter regler inden for det  

 enkelte  

 forvaltningsområde, hvis  

  

 formålet eller  

 en del af formålet  

  

 hermed er at tilvejebringe oplysninger til brug for en  

 straffesag.
 Dette er baggrunden for, at lovforslagets § 9, stk. 2, er  

 formuleret således, at tvangsindgreb uden for strafferetsplejen  i  

 tilfælde,  

 hvor der er rimelig grund til mistanke om et strafbart forhold  kan  

 gennemføres, »hvis tvangsindgrebet alene gennemføres med henblik på at  

 tilvejebringe oplysninger til brug for behandlingen af andre spørgsmål end  

 fastsættelse af straf«.
 Imidlertid kan der rejses det spørgsmål, om denne formulering er  

 fuldt ud hensigtsmæssig i forhold til de  i praksis formentlig ofte  

 forekommende  tilfælde,  

  

 hvor  

  

 det vil  

 være relevant gennem et kontrolbesøg hos en borger eller virksomhed, som  

 mistænktes for et strafbart forhold, at tilvejebringe oplysninger til brug  

 for  

 behandlingen af andre spørgsmål end fastsættelse af straf,  

  

 men hvor  

  

 det tillige vil kunne være relevant efterfølgende at  

 anvende sådanne oplysninger ved en undersøgelse og vurdering af, om der skal  

 pålægges straf i forhold til den mistænkte borger eller virksomhed.
 Med lovforslagets § 9, stk. 2, og bemærkningerne til denne  

 bestemmelse lægges der op til, at der også i disse tilfælde kan gennemføres  

 et  

 kontrolbesøg m.v.
 Justitsministeriet er i den forbindelse blevet opmærksom på, at  

 den nuværende formulering af lovforslagets § 9, stk. 2, kan give det forkerte  

 indtryk, at bestemmelsen desuden  med formuleringen »  

  

 alene  

  

 gennemføres med henblik på at tilvejebringe oplysninger til  

 brug for behandlingen af andre spørgsmål end fastsættelse af straf«   

 skulle  

 tilsigte at begrænse mulighederne for  

  

 under  

 en straffesag at anvende oplysninger  

  

 , som er tilvejebragt under et  

 kontrolbesøg m.v., der i overensstemmelse med det ovenfor anførte er  

 gennemført  

 med et lovligt formål.
 Da en sådan begrænsning ifølge lovforslagets bemærkninger ikke  

 er tilsigtet, foreslås det, at ordet »alene« i § 9, stk. 2, udgår.
 Forslaget vil ikke ændre ved, at et tvangsindgreb i tilfælde,  

 hvor der er rimelig grund til mistanke om et strafbart forhold, ikke kan  

 gennemføres med det formål  eller med bl.a. det formål  at  

 tilvejebringe  

 oplysninger til brug for behandlingen af en straffesag. Ændringsforslaget vil  

 imidlertid præcisere, at lovforslagets § 9 ikke begrænser den gældende adgang  

 til efterfølgende at anvende oplysninger, der er tilvejebragt under et  

 kontrolbesøg eller andet tvangsindgreb, ved behandlingen af spørgsmål om  

 fastsættelse  

 af straf.
 Af de samme grunde, som her er anført, foreslås det også at  

 ændre formuleringen af lovforslagets § 10, stk. 2.
 Lovforslagets § 10, stk. 2, fastsætter, at bestemmelser i  

 lovgivningen m.v. om pligt til at meddele oplysninger  i tilfælde, hvor  

 der er  

 konkret mistanke om et strafbart forhold  kan anvendes i forhold til  

 andre end  

 den mistænkte, i det omfang oplysningerne »alene« søges tilvejebragt til brug  

 for behandlingen af andre spørgsmål end fastsættelse af straf.
 Ændringsforslaget vil således indebære, at ordet »alene« også  

 udgår af lovforslagets § 10, stk. 2.
Til nr. 6 I lovforslagets § 15foreslås en  

 ophævelse af § 24, stk. 5, i  

  

 lov nr. 251 af 6. maj 1993 om  

 elektriske stærkstrømsanlæg og elektrisk materiel, som ændret senest ved lov  

 nr. 458 af 10. juni 2003.
 Af redaktionelle grunde skal § 24, stk. 6-7, hvori der henvises  

 til § 24, stk. 5, også ophæves.
 Af redaktionelle grunde indføjes endvidere en henvisning til  

 Økonomi- og Erhvervsministeriets bekendtgørelse af lov om elektriske  

 stærkstrømsanlæg  

 og elektrisk materiel, der er udstedt efter lovforslagets fremsættelse.
Til nr. 7 I lovforslagets § 17 foreslås et nyt stykke 2 i § 61 i lov om  

 vandløb, jf. lovbekendtgørelse nr. 632 af 23. juni 2001, som ændret senest  

 ved  

 lov nr. 391 af 28. maj 2003. § 61, stk. 2-4, bliver herefter til § 61, stk.  

 3-5.
 Af redaktionelle grundeskal henvisningen  

 til § 61, stk. 4, i § 72, stk. 1, ændres til § 61, stk. 5.
Til nr. 8 I lovforslagets § 19foreslås et nyt  

 stykke 2 i § 32 i  

  

 lov om råstoffer, jf. lovbekendtgørelse  

 nr. 569 af 30. juni 1997, som ændret senest ved lov nr. 1055 af 17. december  

 2002. § 32, stk. 2-3, bliver herefter til § 32, stk. 3-4.
 Af redaktionelle grunde skal henvisningen til § 32, stk. 3, i §  

 44, stk. 1, nr. 4, ændres til § 32, stk. 4.
Til nr. 9 I lovforslagets § 22 foreslås et nyt stykke 2 i § 76 i lov om  

 arbejdsmiljø, jf. lovbekendtgørelse nr. 784 af 11. oktober 1999, som senest  

 ændret ved lov nr. 437 af 10. juni 2002.
 Af de samme grunde, som er anført under bemærkningerne til nr. 4  

 og 5, indebærer ændringsforslaget, at ordet »alene« også udgår af forslaget  

 til  

 et nyt stykke 2 i § 76.
 Af redaktionelle grunde skal henvisningen til stk. 3 i § 76,  

 stk. 2, der bliver § 76, stk. 3, ændres til stk. 4.
 Af redaktionelle grunde skal henvisningen til stk. 2 i § 76,  

 stk. 3, der bliver § 76, stk. 4, ændres til stk. 3.
Til nr. 10 I lovforslagets § 23 foreslås et nyt stykke 3 i § 19 i lov om  

 sikkerhed til søs, jf. lovbekendtgørelse nr. 627 af 26. juli 2002.
 Af de samme grunde, som er anført under bemærkningerne til nr. 4  

 og 5, indebærer ændringsforslaget, at ordet »alene« også udgår af forslaget  

 til  

 et nyt stykke 3 i § 19.
Til nr. 11 Med lovforslaget lægges der op til en samlet regulering af de  

 tilfælde, hvor forvaltningsmyndighederne uden forudgående retskendelse kan  

 opnå  

 adgang til private boliger og virksomheder, og de tilfælde, hvor borgere og  

 virksomheder er forpligtet til at meddele oplysninger til en  

 forvaltningsmyndighed.
Der vil i begyndelsen af 2006  det vil sige 1 år efter lovens  

 ikrafttræden i 2005  blive iværksat en evaluering med henblik på at  

 tilvejebringe erfaringer om lovens konsekvenser, herunder bl.a. identificere  

 eventuelle merudgifter.
Denne evaluering vil skulle færdiggøres, så den kan  

 indgå i forhandlingerne om ministeriernes budgetmæssige rammer for 2007.
 Der vil endvidere efter lovforslagets gennemførelse og  

 ikrafttræden årligt blive udarbejdet en redegørelse om forvaltningens  

 anvendelse af tvangsindgreb og oplysningspligter uden for strafferetsplejen.
 I den redegørelse, der skal udarbejdes efter udgangen af 2005,  

 vil der således bl.a. indgå de erfaringer, som en række  

 forvaltningsmyndigheder  

  herunder Arbejdstilsynet, miljømyndighederne og skattemyndighederne  

  vil  

 indhøste i praksis ved lovens anvendelse i tiden efter dens ikrafttræden,  

 herunder med hensyn til antallet af politianmeldte sager.
 I forbindelse med den nævnte evaluering og de kommende  

 erfaringer med lovens anvendelse vil det være relevant at overveje, om dette  

 eventuelt vil kunne give anledning til ændring eller justering af lovens  

 regler.
 På den baggrund indebærer den foreslåede bestemmelse, at  

 justitsministeren i folketingsåret 2006-07 skal fremsætte lovforslag om  

 revision af loven.
Inge Dahl‑Sørensen (V)  

 Birthe Rønn Hornbech (V)  

  

  nfmd.  

  

 Karsten Nonbo (V)  

 Freddy Dam (V)  

 Per Dalgaard (DF)  

 Peter Skaarup (DF)  

 Helge Adam Møller (KF)  

 Lars Barfoed (KF)  

 Jann Sjursen (KD)  

 Frode Sørensen (S)  

 Lissa Mathiasen (S)  

 Morten Bødskov (S)  

 Per Kaalund (S)  

 Sandy Brinck (S)  

 Anne Baastrup (SF)  

  

  fmd.  

  

 Elisabeth Arnold (RV)  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 96 Bilagsnr.
