 Lov om indkomstbeskatning af aktieselskaber m.v. er senest udsendt som  

 lovbekendtgørelse nr. 54 af 17. februar 1977. I lovbekendtgørelsen er  

 medtaget de ændringer, som er gennemført ved lov nr. 645 af 19. december  

 1975, lov nr. 48 af 11. februar 1976, lov nr. 216 af 28. april 1976, lov nr.  

 404 af 20.august 1976 og lovene nr. 613 og 614, begge af 17. december 1976.
 Ved et særskilt cirkulære er der redegjort for de ændringer, som er  

 gennemført ved lov nr. 216 af 28. april 1976 (morarenter m.v.), ligesom et  

 særskilt cirkulære har uddybet de ændringer, der er gennemført ved lov nr.  

 404 af 20. august 1976 (lempelse af dobbeltbeskatningen af udloddede  

 selskabsindkomster).
 I det følgende redegøres for de ændringer, som er gennemført ved lov nr.  

 645 af 19. december 1975 (sparekasser m.v.), ved lov nr. 48 af 11. februar  

 1976 (finansieringsinstitut for hoteller m.v.) samt ved lov nr. 613  

 (finansieringsinstitutter) og lov nr. 614 (udvidet fremførsel af underskud  

 m.v.), begge af 17. december 1976.
 Oversigt over de nye og ændrede regler.
 Om de enkelte bestemmelser bemærkes følgende:
I.
Sparekassers beskatning.
 Ad 1), 4), 6) og 7).
Sparekasser er med virkning fra den 1. januar 1976 undergivet skattepligt  

 efter de for aktieselskaber m.v. gældende bestemmelser.
Opgørelse af  

 sparekassernes indkomst og formue skal herefter ske efter samme regler, som  

 gælder for banker.
Der kan ikke indrømmes bevillingsmæssig fritagelse for  

 beskatning af den del af indkomsten, der anvendes til almennyttige formål.
Indkomstskatten for sparekasserne er i bestemmelsen i § 17D, stk. 1,  

 fastsat til 37 pct. af den skattepligtige indkomst.
Denne skattesats har dog  

 først virkning fra 1. januar 1979, idet der er indrømmet sparekasserne en  

 lempeligere beskatning i en treårig overgangsperiode.
Skattesatserne er i  

 overgangsperioden følgende:
 1976: 15 pct.
 1977: 20 pct.
 1978: 30 pct.
 I stk. 2-3 er det bestemt, at reglerne om lempelse for indkomst hidrørende  

 fra virksomhed i udlandet og reglerne om datterselskabslempelse finder  

 tilsvarende anvendelse på sparekasser.
 I konsekvens af sparekassernes overgang til beskatning efter de for  

 aktieselskaber gældende regler er det bestemt, at reglerne om sambeskatning  

 mellem to eller flere aktieselskaber skal finde tilsvarende anvendelse på  

 sparekasser.
 Efter § 14, stk. 1, i lov nr. 647 af 19. december 1975 kan de særlige  

 regler om beskatning ved fusion af aktieselskaber m.v. anvendes tilsvarende  

 ved fusioner mellem sparekasser.
 Sparekassernes skattepligt er som nævnt gennemført med virkning fra den 1.  

 januar 1976. Fra samme dato skal sparekassernes regnskabsår efter § 29 i lov  

 nr. 199 af 2. april 1974 om banker og sparekasser være omlagt til  

 kalenderåret.
 Særlige overgangsbestemmelser.
§§ 35C til 35E indeholder regler om fastsættelse af det grundlag dels for  

 afskrivninger og dels for opgørelse af fortjeneste eller tab ved afhændelse  

 af fast ejendom og værdipapirer, der skal finde anvendelse ved sparekassernes  

 overgang til beskatning.
Sparekassernes skattepligt er som nævnt indtrådt fra  

 1. januar 1976, fra hvilken dato det endvidere var pålagt sparekasserne at  

 omlægge deres regnskabsår til kalenderåret.
Det skatteår, for hvilket en  

 sparekasse første gang beskattes efter de nye regler, og som i loven benævnes  

 overgangsskatteåret, bliver således skatteåret 1977-78, svarende til  

 indkomståret 1976.
Maskiner, inventar og lignende driftsmidler kan gøres til genstand for  

 afskrivning efter afskrivningslovens almindelige regler.
Den saldoværdi, der  

 ved sparekassernes overgang til beskatning danner grundlaget for afskrivning, fastsættes efter § 35C, stk.  

 2, på grundlag af den værdi, hvortil driftsmidlerne er ansat i den pågældende  

 sparekasses officielle status overfor tilsynet med banker og sparekasser for  

 det seneste år forud for overgangsskatteåret.
Såvel i overgangsskatteåret som  

 senere foretages tillæg og fradrag i saldoværdien på grundlag af tilgang og  

 afgang i overensstemmelse med afskrivningslovens regler.
 Tilsvarende gælder efter § 35C, stk. 3, ved beregningen af et eventuelt  

 tab ved afhændelse af driftsmidler anskaffet forud for overgangen til  

 beskatning.
 For indkomståret 1976 gælder reglerne i lov nr. 292 af 26. juni 1975 om  

 ekstraordinær afskrivning og om forhøjede ordinære afskrivninger for 1975 og  

 1976.
 På bygninger, der er afskrivningsberettigede efter afskrivningsloven, og  

 installationer i sådanne bygninger, kan der afskrives efter de sædvanlige  

 regler.
 Hvis bygningen eller installationen er erhvervet forud for begyndelsen af  

 det indkomstår, der ligger til grund for skatteansættelsen for  

 overgangsskatteåret, beregnes afskrivningen af den værdi, hvormed bygningen  

 (installationen) indgår i ejendomsværdien ved den seneste vurdering forud for  

 overgangsskatteåret, jfr. § 35C, stk. 4. Sparekassen kan dog i stedet vælge  

 at afskrive på grundlag af den faktiske anskaffelsessum, hvis den er højere  

 end det beløb, hvormed bygningen (installationen) indgår i den nævnte  

 ejendomsværdi.
 Den samlede afskrivning reduceres med de afskrivninger, der i alt kunne  

 være foretaget i tiden forud for overgangsskatteåret, såfremt der fuldt ud  

 var normalafskrevet på bygningen (installationen) siden anskaffelsesåret.
Ved denne opgørelse regnes med de afskrivninger, der kan foretages efter  

 udløbet af de første 10 indkomstår efter anskaffelsen.
For de i  

 afskrivningslovens § 18, stk. 1, litra a) nævnte bygninger regnes der således  

 med en afskrivning på 2 pct. årligt.
For bygninger omfattet af  

 afskrivningslovens § 18, stk. 1, litra b) regnes med 1 pct. afskrivning  

 årligt.
For installationer regnes med afskrivning på 4 pct. årligt.
Hvis den periode på 10 år, hvori der kan foretages forhøjede  

 afskrivninger, ikke er udløbet, kan der for overgangsskatteåret og de  

 resterende år af den nævnte periode foretages afskrivning med de forhøjede  

 satser.
Dette forudsætter dog, at bygningen er erhvervet den 15. marts 1968  

 eller senere, jfr. § 2, stk. 4, i lov nr. 183 af 31. maj 1968.
 Eksempel:
 En bygning, der er afskrivningsberettiget efter § 18, stk. 1a, indgår i  

 ejendomsværdien med 3.000.000 kr.
 Bygningen er erhvervet i 1970.
 Der kan for skatteårene 1977/78-1980/81 inclusive afskrives indtil 6 pct.  

 årligt og derefter indtil 2 pct. årligt på 3.000.000 kr.
 Den samlede afskrivning skal reduceres med den normalafskrivning, der  

 kunne være foretaget for indkomstårene 1970-75 inclusive eller med 360.000  

 kr., således at der i alt ikke kan afskrives mere end 2.640.000 kr.
 På installationer i bygninger, hvorpå der ikke kan afskrives efter  

 reglerne i afskrivningsloven, kan der afskrives med 4 pct. årligt.
 Hvis installationen er erhvervet forud for begyndelsen af det indkomstår,  

 der ligger til grund for skatteansættelsen for overgangsskatteåret, beregnes  

 afskrivningen af den værdi, hvormed installationen skønnes at indgå i  

 ejendomsværdien ved den seneste vurdering forud for overgangsskatteåret, jfr.  

 § 35C, stk. 5. I stedet kan sparekassen dog vælge at beregne afskrivningen på  

 grundlag af den faktiske anskaffelsessum, hvis den er højere end det beløb,  

 hvormed installationen skønnes at indgå i den nævnte ejendomsværdi.
 Den samlede afskrivning reduceres med et beløb svarende til forholdet  

 mellem den tid, der er forløbet siden anskaffelsen og den samlede normale  

 afskrivningsperiode, her 25 år.
Ved denne opgørelse regnes der kun med hele år.
Det indkomstår, hvori  

 anskaffelsen har fundet sted, regnes med, medens der bortses fra det  

 indkomstår, der ligger til grund for overgangsskatteåret.
 Eksempel:
 En installation er foretaget i en bygning, hvorpå der ikke kan afskrives  

 efter reglerne i afskrivningsloven.
 Installationen indgår i ejendomsværdien med 60.000 kr. og er erhvervet i  

 1970.
 Der kan fra og med skatteåret 1977-78 afskrives indtil 4 pct. årligt på de  

 60.000 kr.
 Den samlede afskrivning skal reduceres i et omfang, som svarer til  

 forholdet mellem den forløbne tid siden installationens anskaffelse og den  

 afskrivningsperiode, der svarer til en årlig afskrivning med 4 pct. eller 25  

 år.
Der skal herefter ske reduktion med således at der i alt kan afskrives 60.000 kr. - 14.400 kr. = 45.600 kr.
Ved afhændelse af fast ejendom, som er anskaffet før 1. januar 1976,  

 beskattes eventuel fortjeneste efter reglerne i lov om særlig indkomstskat  

 m.v.
Ved opgørelsen af fortjenesten benyttes som anskaffelsessum efter § 35D,  

 stk. 1, ejendomsværdien ved den seneste vurdering forud for  

 overgangsskatteåret.
Sparekassen kan dog også her vælge at lægge  

 anskaffelsessummen til grund, hvis den dokumenteres at overstige den nævnte  

 ejendomsværdi.
 Da sparekasserne efter reglerne i lov om særlig indkomstskat m.v. også før  

 1. januar 1976 har været skattepligtige af fortjeneste ved afståelse af fast  

 ejendom i det omfang, hvori ejendommen har haft tilknytning til  

 indkomstskattepligtig virksomhed, er det i § 35D, stk. 2, bestemt, at  

 sparekasserne også ved afståelse efter 1. januar 1976 skal beskattes af  

 fortjeneste, der efter de nævnte regler er indtrådt før overgangsskatteåret.
 Efter overgangen til beskatning skal sparekasserne ved indkomstopgørelsen  

 medregne fortjeneste eller tab ved afhændelse eller indfrielse af offentlige  

 obligationer samt private pantebreve og fordringer, jfr. ligningslovens § 4.  

 Fortjeneste eller tab ved afhændelse af aktier behandles efter ligningslovens  

 § 16C.
 Efter § 35E, stk. 1, skal den formueskattepligtige værdi pr. 1. januar  

 1976 af værdipapirer anskaffet før denne dato træde i stedet for  

 anskaffelsessummen ved opgørelse af fortjeneste eller tab efter de nævnte  

 regler.
Efter bestemmelsen i stk. 2 kan sparekassen dog i stedet vælge at lægge  

 værdipapirernes faktiske anskaffelsessum til grund ved opgørelsen, såfremt  

 anskaffelsessummen kan dokumenteres.
Der kan vælges opgørelse på grundlag af  

 den faktiske anskaffelsessum såvel for hele værdipapirbeholdningen som for  

 enkelte værdipapirers vedkommende.
II.
Andre ændringer.
 Ad 2) til § 3, stk. 1.
Den ved lov nr. 315 af 26. juni 1975 oprettede fond til midlertidig  

 finansieringsbistand til konjunkturramte virksomheder er optaget i rækken af  

 skattefrie foreninger og institutioner på linie med tilsvarende  

 finansieringsinstitutter.
Skattefriheden har virkning fra den 1. august 1975,  

 fra hvilken dato fonden har indledt sin virksomhed.
Ved lov nr. 48 af 11. februar 1976 er der tilvejebragt hjemmel for  

 oprettelsen af et finansieringsinstitut, der har til formål på grundlag af  

 obligationsudstedelse at yde lån til finansiering af om- og tilbygning,  

 modernisering og installationer af sikkerhedsmæssig karakter samt til  

 nyopførelse af hoteller.
Loven indeholder en ændring af selskabsskatteloven, hvorefter  

 hotelfinansieringsinstituttet fritages for skattepligt på linie med  

 tilsvarende finansieringsinstitutter.
Skattefriheden har virkning fra den 1.  

 marts 1976, som er lovens ikrafttrædelsestidspunkt.
Ved lov nr. 565 af 1. december 1976 er der givet handelsministeren  

 bemyndigelse til på nærmere vilkår at yde garanti af statskassen for  

 forpligtelser indgået af finansieringsinstitutter, der er eller bliver  

 oprettet af landsomfattende sammenslutninger indenfor håndværket og den  

 mindre industri, vognmandserhvervet og andre serviceerhverv med det formål at  

 yde bistand ved etablering, sammenlægning, overdragelse, nybygning og  

 modernisering af virksomheder inden for disse erhverv.
Ved lov nr. 613 af 17.  

 december 1976 er finansieringsinstitutter, der opfylder betingelserne for  

 ydelse af statsgaranti i henhold til denne lov på linie med tilsvarende  

 finansieringsinstitutter undtaget fra skattepligten.
 Ad 3) til § 8, stk. 2, og § 15, stk. 5.
Ved lov nr. 614 af 17. december 1976 er den periode, hvori et underskud  

 efter bestemmelsen i ligningslovens § 15 kan overføres, forlænget fra 2 år  

 til 5 år.
Loven indeholder konsekvensændringer af forskellige skattelove;  

 herunder er reglerne i selskabsskattelovens § 8, stk. 2, og § 15, stk. 5,  

 ændret tilsvarende.
Der er alene tale om en ændring af fremførelsesperioden,  

 hvorimod de øvrige principper vedrørende fremførsel af underskud er uændrede.
 Ad 5) til § 30, stk. 5.
Afregningen til kommunerne af disses andel af selskabsskatten skulle  

 tidligere ske senest 14 dage efter, at skatten var indgået.
Denne frist er  

 med virkning fra 1. januar 1976 ophævet som led i bestræbelserne på at  

 begrænse antallet af afregninger mellem staten og kommunerne til højst 1 pr.  

 måned.
 Skattedepartementet, den 28. februar  

 1977.
Hans P.
Gøtrik / O.
Skau Wogensen.
