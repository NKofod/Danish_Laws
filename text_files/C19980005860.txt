Indholdsfortegnelse Forord Vejledninger og cirkulærer, der afløses Kapitel 1. Indledning 1.1. ændringer i regelsættet 1.1.1. Ophævelse af institutionsbegrebet 1.1.2. Ledsageordning 1.1.3. Kontant tilskud til personlig hjælp og pleje m.v.
1.1.4. Opdelingen af bistandslovens § 48 1.1.5. Diætpræparater til særlige grupper 1.1.6. Statskonsulentordningerne og de statslige videnscentre 1.1.7. Hjælp under midlertidigt ophold i udlandet 1.1.8. Handicapbegrebet 1.2. Udviklingen i handicappolitikken og handicapbegrebet i Danmark 1.2.1. Solidaritetsprincippet 1.2.2. Sektoransvarlighedsprincippet 1.2.3. Kompensationsprincippet Kapitel 2. Formålsbestemmelser, §§ 1 og 67 Kapitel 3. Rådgivning, § 3 samt lovens kapitel 13 3.1. Den kommunale rådgivning 3.1.1. Den generelle rådgivningsforpligtelse 3.1.2. Kommunal rådgivning til personer med nedsat fysisk eller psykisk  

 funktionsevne 3.2. Den amtskommunale rådgivning 3.2.1. Grundlaget for den amtskommunale rådgivning Kapitel 4. Brugerinddragelse, planer m.v., lovens kapitel 22 4.1. Skriftlige afgørelser 4.2. Planer efter § 111 4.2.1. Generelt om udarbejdelsen af planer 4.2.2. Formål og indhold 4.2.3. Personkredsen 4.2.4. Inddragelse af brugeren 4.2.5. Om fremgangsmåden ved udarbejdelse af individuelle planer Kapitel 5. Personlig hjælp, omsorg og pleje m.v., §§ 71-75 5.1. Aflastning og afløsning 5.2. Varetagelse døgnet rundt efter § 74 5.3. Socialpædagogisk bistand efter § 73 5.3.1. Formål 5.3.2. Et fagligt miljø 5.3.3. Hjælpens art 5.4. Løbende tilpasning/konkret individuel vurdering, § 75 Kapitel 6. Kontant tilskud til personlig hjælp og pleje m.v, § 76 6.1. Forskelle på § 76, stk. 1 og § 76, stk. 2.
6.2. Ret til kontant tilskud 6.3. Hjælpen som naturalydelse eller som en kontant ydelse til en  

 nærtstående 6.5. Administration, beregning og tilsyn KAPITEL 7. Hjælpeordning, § 77 7.1. Personkreds 7.2. Betingelser for ydelse af hjælpeordning 7.3. Udmåling af hjælpen 7.4. Administration og arbejdstilrettelæggelse 7.4.1. Opfølgning og tilsyn 7.4.2. Flytning til anden kommuner 7.5. Forholdet til andre ydelser efter den sociale lovgivning 7.6. Forholdet til ydelser efter anden lovgivning Kapitel 8. Ledsageordning for voksne, herunder for beboere i amtskommunale  

 boformer, § 78 8.1. Generelt om ledsagelse 8.2. Formål med ledsagelse 8.3. Personkredsen 8.4. Tildeling af ledsagelse 8.5. Ledsageordningens indhold 8.6. Opsparingsordningen 8.7. Administration og tilrettelæggelse af ledsageordningen 8.7.1. Ledsagernes kvalifikationer Kapitel 9. Kontaktperson til døvblinde, § 79 9.1. Formål, finansiering og personkreds 9.2. Kontaktpersonens opgaver 9.3. Kommunens og amtskommunens opgaver 9.4. Amtskommunale døvblindekonsulenter og anden særlig ekspertise Kapitel 10. Dækning af nødvendige merudgifter, § 84 10.1. Personkreds 10.2. Betingelser for støtte 10.3. Hvad kan der gives støtte til? 10.3.1. Kost og diætpræparater 10.4. Afgrænsning overfor andre bestemmelser Kapitel 11. Tilbud af behandlingsmæssig karakter, § 86 11.1. Formål 11.2. Indhold 11.3. Betaling Kapitel 12. Beskyttet beskæftigelse og aktivitets- og samværstilbud,  

 lovens kapitel 17 12.1. Beskyttet beskæftigelse efter § 87 12.2. Aktivitets- og samværstilbud Kapitel 13. Botilbud, lovens kapitel 18 samt §§ 81 og 83 13.1. Botilbud efter servicelovens kapitel 18 13.1.1. Midlertidige kommunale botilbud efter § 91 13.1.2. Længerevarende amtskommunale botilbud efter § 92 13.1.2.1. Flytteret 13.1.3. Midlertidige amtskommunale botilbud efter § 93 13.1.4. Amtskommunale serviceopgaver 13.2. Om forholdet til den øvrige boliglovgivning 13.2.1. Lov om almene boliger samt støttede private andelsboliger m.v.
13.2.1.1. Flytteret efter lov om almene boliger 13.2.2. Forholdet til lejelovgivningen 13.2.3. Generelle retningslinjer, når lejelovgivningen ikke finder  

 anvendelse 13.2.4. Adgangen til almene botilbud 13.3. Om ydelser i relation til botilbud efter kapitel 18 13.4. Betaling for botilbud 13.4.1. Fastsættelse af betalingen 13.4.1.1. Gifte pensionister 13.4.1.2. Personer, som har forsørgelsespligt 13.4.1.3. Betaling på grundlag af boligens omkostninger og størrelse 13.4.1.3.1. El/varme 13.4.1.4. Betaling efter indkomst 13.4.1.4.1 Vedrørende den samlede boligbetaling 13.4.1.4.2. Indkomstgrundlaget 13.4.1.4.3. Beboere, der ikke oppebærer social pension 13.4.2. Servicebetaling ved ophold i botilbud efter § 92 13.4.3. Midlertidigt døgnophold 13.4.4. Klageadgang Kapitel 14. Hjælpemidler, biler, boligindretning, individuel befordring,  

 lovens kapitel 19 Kapitel 15. Magtanvendelse, § 109 Kapitel 16. Administration 16.1. Ophold her i landet 16.1.1. Hjælp under midlertidigt ophold i udlandet 16.2. Andre administrative bestemmelser 16.3. Administrationsaftaler, værgemål m.v.
16.4. Klageregler Bilagsfortegnelse:
Bilag 1 Bekendtgørelse om betingelser for ledsageordning efter  

 serviceloven (* 1) Bilag 2 Bekendtgørelse om betingelser for i særlige tilfælde at få hjælp  

 efter lov om social service under midlertidige ophold i udlandet (* 1) Bilag 3 Bekendtgørelse om betaling for botilbud mv. efter servicelovens  

 kapitel 18, samt om flytteret i forbindelse med botilbud efter § 92 (* 1) Bilag 4 Brev til samtlige kommuner og amtskommuner af 14. juni 1996 vedr.  

 fordeling af udgiften til ventilatørbistand og behov for pleje mellem amt og  

 kommune, jf. tidligere brev af 14. januar 1993 om fordeling af udgifter til  

 personlige hjælpere til respiratorbrugere, der opholder sig i eget hjem (* 2) Bilag 5 Brev fra Sundhedsministeriet og Social- ministeriet til samtlige  

 kommuner og amtskommuner samt Rigshospitalet af 14. januar 1993 vedr.  

 udgiften til personlige hjælpere til respiratorbrugere, der opholder sig i  

 eget hjem (* 3) Bilag 6 Bekendtgørelse om afgrænsning af personkredsen efter lov om social  

 service § 84, stk. 3 (* 3) Stikordsregister Forord 1. Lov om social service blev vedtaget den 31. maj  

 1997 og træder i kraft den 1. juli 1998.
Denne vejledning omhandler sociale tilbud til voksne med betydelig  

 og/eller varigt nedsat funktionsevne.
Ydelserne til de særlig udsatte  

 sindslidende og demente indgår i vejledningerne om henholdsvis den sociale  

 indsats for de mest udsatte grupper og om sociale tilbud til ældre m. fl.
 Personkredsen i vejledningen er således fx voksne med funktionsnedsættelse  

 som følge af udviklingshæmning, hjerneskade, epilepsi, nedsat  

 bevægelsesfunktion (herunder respirationsinsufficiens), manglende eller  

 nedsat talefunktion, manglende eller svagt syn, manglende eller nedsat  

 hørelse.
 Denne personkreds svarer til den oprindelige afgrænsning af bistandslovens  

 »personer med vidtgående fysiske eller psykiske handicap«, som  

 senere blev udvidet til også at omfatte sindslidende.
 Personkredsen i vejledningen er således den gruppe, der almindeligvis  

 opfattes som »handicappede«.
 Der er udarbejdet en særskilt vejledning om børn og unge med handicap.
 Sigtet med vejledningen er, at give et samlet overblik over ydelserne til  

 denne gruppe voksne, men for så vidt angår bestemmelser, hvor der eksisterer  

 særlige vejledninger, vil der som regel kun være en henvisning til de  

 pågældende vejledninger, fx vejledning om hjælpemidler, biler og  

 boligindretning eller vejledning om sociale tilbud til ældre m.fl., som bl.a.  

 omhandler praktisk og personlig bistand.
 Vejledningen henvender sig først og fremmest til de kommunale og  

 amtskommunale sagsbehandlere, men også til brugergruppen og deres pårørende  

 samt andre med interesse for området.
Vejledningen er opbygget således, at hvert kapitel indledes med de  

 relevante lovbestemmelser.
Refereres der til lov om retssikkerhed og  

 administration på det sociale område, står dette umiddelbart inden  

 lovteksten.
Hvor intet andet er anført i vejledningen, henviser angivelserne  

 til bestemmelser i lov om social service.
Vejledninger og cirkulærer, der afløses 2. Denne vejledning afløser:
- Socialministeriets vejledning nr. 174 af 25. august 1994 om  

 betalingsregler i institutioner efter bistandslovens § 112, stk. 1 og 2 - Socialstyrelsens vejledning nr. 5 af 26. november 1984 om bofællesskaber  

 i henhold til bistandslovens § 68 for personer med vidtgående fysiske eller  

 psykiske handicap - Socialministeriets vejledning nr. 104 af 3. juli 1987 om hjælp efter  

 bistandslovens § 48 - Socialministeriets cirkulære nr. 150 af 17. december 1986 om bistand  

 efter bistandslovens afsnit I-VI til personer med vidtgående fysiske eller  

 psykiske handicap.
- Socialministeriets cirkulære nr. 152 af 17. december 1986 om hjælp til  

 boligindretning, omsorgsarbejde og befordring efter bistandsloven - Socialministeriets cirkulære nr. 153 af 17. december 1986 om  

 institutioner under amtskommunerne for personer med vidtgående fysiske eller  

 psykiske handicap.
 - Socialministeriets cirkulære nr. 154 af 17. december 1986 om  

 bistandslovens bestemmelser om institutioner under amtskommunerne.
- Cirkulæreskrivelse nr. 667 af 6. februar 1980 om beboerråd og  

 beboermøder ved døgninstitutioner for voksne med vidtgående fysiske eller  

 psykiske handicap og særlige plejehjem - Socialstyrelsens cirkulæreskrivelse nr. 673 af 10. marts 1980 om  

 magtanvendelse m.v. i institutioner for voksne med vidtgående fysiske eller  

 psykiske handicap - Vejledning nr. 696 af 24. juli 1980 om pædagogiske midler, jf.  

 socialministeriets bekendtgørelse nr. 568 af 21. december 1979 om  

 magtanvendelse m.v. i institutioner for voksne med vidtgående fysiske eller  

 psykiske handicap - Socialstyrelsens cirkulære nr. 678 af 19. marts 1980 om befordring og  

 rejser.
Indledning 3. Med ikrafttrædelsen af lov om social service er  

 rammerne for indsatsen for personer med nedsat fysisk eller psykisk  

 funktionsevne ændret.
Med serviceloven har det været målet lovgivningsmæssigt at fortsætte den  

 udvikling, hvor tidligere tiders standardiserede tilbud i stigende grad er  

 blevet afløst af en række varierede løsninger, der tilpasses et specifikt  

 behov i en given situation.
Det har endvidere været målet at lave et  

 regelsæt, der er lettere overskueligt, og som samtidig rummer mulighed for at  

 udarbejde fleksible løsninger tilpasset de enkelte situationer.
1.1. ændringer i regelsættet 1.1.1. Ophævelse af institutionsbegrebet 4. I servicelovens bestemmelser om voksne med  

 betydelig og varigt nedsat fysisk eller psykisk funktionsevne ophæves  

 bistandslovens institutionsbegreb mht. boformer på voksenområdet, idet  

 service efter serviceloven kan ydes uanset hvilken form for bolig modtageren  

 har.
Et individuelt tilbud Tilbudet til den enkelte bruger skal således sammensættes ved at kombinere  

 forskellige ydelser til et samlet egnet tilbud for den pågældende.
Ydelserne  

 kan fx bestå af et botilbud, som kan ydes efter såvel servicelovens kapitel  

 18 som efter lov om almene boliger samt støttede private andelsboliger m.v.,  

 suppleret med personlig hjælp, pleje, omsorg, m.v. efter bestemmelserne §§  

 71, 72 og 74, socialpædagogisk bistand efter § 73, ledsagelse efter § 78,  

 behandling efter § 86, beskyttet beskæftigelse efter servicelovens kapitel 17  

 samt hjælpemidler m.v. efter servicelovens kapitel 19.
 Herudover kan der kombineres med tilbud efter lov om aktiv socialpolitik,  

 fx tilbud om revalidering efter denne lovs § 47, fleksjob efter § 70, stk. 1,  

 nr. 1, eller skånejob efter § 70, stk. 1, nr. 2.
Fleksibilitet Formålet er, at denne nye måde at tilrettelægge tilbudene på, vil give  

 øget mulighed for fleksibilitet i opgavevaretagelsen.
1.1.2. Ledsageordning 5. Ledsageordningen jf. § 78 er en helt ny ydelse for  

 personer under 67 år, der ikke kan færdes alene på grund af betydelig og  

 varigt nedsat fysisk eller psykisk funktionsevne.
 1.1.3. Kontant tilskud til personlig hjælp og pleje m.v.
 6. Der er indført en adgang til, at personer under 67  

 år med betydelig og varigt nedsat fysisk eller psykisk funktionsevne, som har  

 behov for hjælp efter §§ 71 og 72 i mere end 20 timer ugentligt, kan vælge at  

 få udbetalt et kontant tilskud til køb af den hjælp, som de pågældende er  

 berettiget til, i stedet for at modtage hjælpen i form af en naturalydelse.
1.1.4. Opdelingen af bistandslovens § 48 7. Ydelserne efter bistandslovens § 48 er med lov om  

 social service delt op, således at merudgifter for børn og unge samt hjælp  

 til dækning af tabt arbejdsfortjeneste nu står i servicelovens §§ 28 og 29  

 (behandles i vejledningen om sociale tilbud til børn og unge med betydelig og  

 varigt nedsat fysisk eller psykisk funktionsevne eller indgribende kronisk  

 eller langvarig lidelse), hjælpeordningen i § 77, kontaktpersonordning for  

 døvblinde i § 79, tilskud til dækning af merudgifter for voksne i § 84 og  

 hjælp til dækning af udgifter i forbindelse med boligskift i § 102, stk. 2  

 (§§ 77, 78 og 84 behandles i nærværende vejledning, mens § 102 behandles i  

 vejledningen om hjælpemidler, biler og boligindretning m.v.).
1.1.5. Diætpræparater til særlige grupper 8. Udgifter til særlige diætpræparater dækkes nu efter  

 serviceloven for personer, som har medfødte misdannelser eller mangler, men  

 ikke synligt eller umiddelbart konstaterbar nedsat funktionsevne, når  

 forskrifter om diæt o.l. følges.
Det gælder især gruppen af personer med  

 phenylketonuri (Føllings sygdom) og personer med cystisk fibrose.
1.1.6. Statskonsulentordningerne og de statslige videnscentre 9. Med serviceloven udlægges statskonsulentordningerne  

 for handicappede til amtskommunal drift, således at de funktioner, der  

 varetages af statskonsulenterne, kan indgå i amternes samlede varetagelse af  

 specialrådgivningen.
Det drejer sig om følgende fem ordninger:  

 Konsulentordningen for Blinde, Konsulentordningen for Udviklingshæmmede,  

 Konsulentordningen for Hørehæmmede og Døvblevne, Konsulentordningen for  

 Bevægelseshandicappede og Konsulentordningen for Døve og Tunghøre.
 Herudover udlægges de fire statslige videnscentre for handicappede til  

 amtskommunerne med virkning fra 1. juli 1998. Det drejer sig følgende  

 videnscentre: Videnscenter for Stammen, Videnscenter om Børn og Unge med  

 Multihandicap uden Verbalt Sprog, Dansk Videnscenter for Ordblindhed og  

 Videnscenter for Epilepsi.
1.1.7. Hjælp under midlertidigt ophold i udlandet 10. I servicelovens § 2, stk. 2 er der indsat en  

 bemyndigelse for socialministeren til at fastsætte regler om betingelserne  

 for i særlige tilfælde at få hjælp efter loven under midlertidige ophold i  

 udlandet.
I henhold til denne bemyndigelse er der i Socialministeriets  

 bekendtgørelse om Betingelser for i særlige tilfælde at få hjælp efter lov om  

 Social service under midlertidig ophold i udlandet, nr. 108 af 17. februar  

 1998, fastsat regler, der tydeliggør, hvornår hjælpen kan bevares under  

 midlertidige ophold i udlandet.
1.1.8. Handicapbegrebet 11. Bistandsloven anvendte målgruppebetegnelsen  

 personer med vidtgående fysiske eller psykiske handicap, mens der i  

 serviceloven anvendes betegnelsen personer med betydelig og varigt nedsat  

 fysisk eller psykisk funktionsevne.
I FNs standardregler om lige muligheder for handicappede anvendes begrebet  

 handicap om tab eller begrænsninger af mulighederne for at deltage i  

 samfundslivet på lige fod med andre.
Handicap betegner her således relationen  

 mellem et menneske med funktionsnedsættelse og dets omgivelser.  

 Handicapbegrebet bliver på den måde et dynamisk begreb, der angiver, at  

 grænserne for, at et menneske med en funktionsnedsættelse kan leve et normalt  

 liv integreret i samfundet, udvides i takt med samfundets udvikling.
Som eksempel på dette miljø- og samspilsrelaterede handicapbegreb kan  

 nævnes, at en person, der er svagsynet, har et handicap i en situation, hvor  

 fx ændringer i togafgange alene annonceres med computertekst, men ikke, hvis  

 informationen kan høres.
For en person med hørenedsættelse vil situationen  

 være omvendt.
»Handicap« er imidlertid ofte blevet identificeret med en  

 medicinsk diagnose og centreret om individet.
For at komme fri af denne  

 opfattelse af betegnelsen »handicap« er der i lovteksten valgt at  

 bruge betegnelsen »nedsat funktionsevne« til at angive relationen  

 mellem en persons nedsatte kropslige eller kognitive funktion og mulighederne  

 i det omgivende samfund.
 Valget af betegnelsen »nedsat funktionsevne« er inspireret af  

 målgruppeangivelsen i bekendtgørelse om ydelse af hjælpemidler efter  

 bistandslovens § 58, som netop tager udgangspunkt i en skelnen mellem nedsat  

 funktionsevne og invaliditet/sygdoms- eller aldersbetinget svagelighed.
Ved fortolkningen af bistandslovens formulering af »vidtgående«  

 handicap blev der lagt vægt på, at den tilgrundliggende lidelse skulle være  

 vedvarende og konsekvenserne heraf skulle være af meget indgribende karakter  

 i den daglige tilværelse.
I serviceloven er disse betingelser knyttet til  

 nedsættelsen af funktionsevnen, som skal være »betydelig og varig«.
Årsagen til den nedsatte funktionsevne vil ofte være en lægeligt  

 diagnosticeret lidelse, der angiver en betydelig og varig nedsættelse af  

 kropslige eller kognitive funktioner, som fx syn, hørelse, lammelser,  

 hjerneskade.
Med den ændrede målgruppebeskrivelse lægges der imidlertid  

 afgørende vægt på en vurdering af selve funktionsnedsættelsen, således at det  

 er graden af funktionsnedsættelsen og ikke den lægelige diagnose, der er  

 afgørende for berettigelsen til de særlige handicapkompenserende ydelser.
Hensynet til, at konsekvenserne af en lidelse skulle være af meget  

 indgribende karakter i den daglige tilværelse, viser, at  

 funktionsevnekriteriet har været forudsat i afgrænsningen af målgruppen i  

 bistandsloven.
Dette er gjort tydeligere i serviceloven gennem den ændrede  

 målgruppebetegnelse, men der er ikke herved tilsigtet nogen realitetsændring  

 i forhold til den personkreds, der i praksis var omfattet af bistandslovens  

 betegnelse vidtgående handicap.
1.2. Udviklingen i handicappolitikken og handicapbegrebet i Danmark 12. Indsatsen på handicapområdet op til 1950'erne  

 bestod fortrinsvis i etablering af specialinstitutioner, hvor mennesker med  

 visse handicap tilbragte hele livet: Hvor de boede, fik behandling,  

 undervisning m.v.
Et handicap blev betragtet som en egenskab eller mangel hos  

 den enkelte, og mennesker med handicap skulle beskyttes mod det omgivende  

 samfund og omvendt.
Denne holdning blev gennem 50'erne kritiseret for at føre til isolation og  

 udskillelse af mennesker med handicap.
I stedet blev der sat fokus på  

 begreberne normalisering og integration, og udgangspunktet i  

 handicappolitikken blev handicappedes ret til at leve et liv som alle andre.
 For at opnå dette var det nødvendigt at iværksætte en helt ny type  

 indsatser, der tog sigte på at ruste handicappede til at overvinde de  

 vanskeligheder, som en integration i det almindelige samfund medfører.
 Fokus i indsatsen var dog stadig individorienteret.
Imidlertid begyndte ikke mindst mennesker med handicap og deres pårørende  

 at sætte spørgsmålstegn ved denne politik.
Det er ikke nok at være  

 kørestolsmobil, hvis adgangsforholdene ikke giver mulighed for  

 kørestolsadgang, eller at være perfekt til punktskrift, hvis der ikke er  

 noget at læse.
Dette førte gennem 1970'erne til en ny opfattelse af handicap, der  

 understreger samspillet mellem en funktionsnedsættelse og det omgivende  

 samfunds indretning.
Handicap er ikke en mangel ved den enkelte person, men  

 et misforhold i mødet mellem personens forudsætninger og den måde, det  

 omgivende samfund er indrettet på.
 Det nye handicapbegreb lægger vægt på de barrierer i det omgivende  

 samfund, et menneske med en funktionsnedsættelse støder imod.  

 Handicappolitikken får herved fokus både på behovet for støtte til den  

 enkelte, og behovet for at ændre og tilpasse omgivelserne samt aktiviteterne  

 i samfundet.
Principperne om ligebehandling og ligestilling af handicappede med andre  

 borgere bliver herved centrale og er fx kommet til udtryk i  

 folketingsbeslutningen af 2. april 1993, som bl.a. dannede baggrund for  

 oprettelsen af et ligebehandlingscenter i tilknytning til Det Centrale  

 Handicapråd.
Også FNs »Standardregler om lige muligheder for  

 handicappede« vedtaget i december 1993 på FNs generalforsamling lægger  

 vægt på ligestilling af handicappede.
Sigtet i handicappolitikken bliver  

 »et samfund for alle«.
1.2.1. Solidaritetsprincippet 13. Et væsentligt element i den danske handicappolitik  

 er det generelle solidaritetsprincip, som indebærer, at alle har et ansvar  

 for den enkelte, og at der, når behovet opstår, er sikret de nødvendige  

 ydelser med henblik på den pågældendes fremtidige tilværelse.  

 Solidaritetsprincippet giver sig udslag i, at ydelserne i vidt omfang  

 finansieres af det offentlige, dvs. via skattebetalingen.
 De generelle politiske målsætninger gennem 80'erne og 90'erne har medført,  

 at målsætningerne om den enkeltes ansvarlighed for sig selv og sin familie i  

 stadig højere grad er blevet understreget - under henvisning til såvel  

 økonomiske som samfundsmæssige forhold.
 På handicapområdet har udviklingen imidlertid betydet en stadig stærkere  

 fasttømring af solidaritetsprincippet som det afgørende grundlag for det  

 offentliges forpligtelser over for mennesker med handicap.
1.2.2. Sektoransvarlighedsprincippet 14. Sektoransvarlighed er et centralt princip i den  

 ovenfor beskrevne udvikling i handicappolitikken.
Sektoransvarlighed betyder,  

 at den offentlige sektor, der udbyder en ydelse, en service eller et produkt,  

 er ansvarlig for, at den pågældende ydelse er tilgængelig for mennesker med  

 nedsat funktionsevne.
Indsatsen på handicapområdet bliver dermed ikke længere  

 fortrinsvis en opgave for socialsektoren, men rækker ind i andre områder som  

 fx bolig-, trafik-, arbejdsmarkeds-, undervisnings- og sundhedssektoren.
 Sektoransvarlighedsprincippet danner således udgangspunktet ved  

 afgrænsning af, i hvilket regi et opgaveområde hører hjemme.
1.2.3. Kompensationsprincippet 15. Et andet centralt princip er, at personer med  

 nedsat funktionsevne i videst muligt omfang kompenseres for følgerne af deres  

 nedsatte funktionsevne.
Kompensationsprincippet tager udgangspunkt i, at kompensationsbehovet er  

 forskelligt fra menneske til menneske og fra funktionsnedsættelse til  

 funktionsnedsættelse.
Dette aspekt af kompensationsprincippet afspejler sig  

 generelt i tildelingskriterierne for de enkelte ydelser.
I enkelte tilfælde  

 fremgår dette aspekt af kompensationsprincippet også af udmålingskriterierne.
 Kompensationsprincippet udelukker ikke, at der i forbindelse med tildeling  

 og udmåling af handicapkompenserende ydelser lægges vægt på den enkeltes og  

 dennes families mulighed for at varetage de opgaver, der følger af  

 handicappet.
 I denne vurdering indgår imidlertid også hensynet til, at familien -  

 herunder børn af handicappede forældre - kan fungere så normalt som muligt  

 med de ekstraordinære belastninger, der følger af et familiemedlems handicap,  

 herunder hensynet til at familien ikke bliver gjort til en  

 »plejeforanstaltning«, men fortsat kan fungere som en normal  

 familie.
 Det bør i den forbindelse bemærkes, at børn af forældre med nedsat  

 funktion ikke af det offentlige bør pålægges mere arbejde i hjemmet, end  

 deres jævnaldrende kammerater udfører.
 En del af kompensationen sker ved at søge at gøre samfundets tilbud  

 tilgængelige for personer med funktionsnedsættelser, og en anden del sker ved  

 at stille forskellige særlige ydelser til rådighed for mennesker med nedsat  

 funktionsevne.
 Udgangspunktet i bestemmelserne i serviceloven, som tager sigte på at yde  

 kompensation for følgerne af en nedsat funktionsevne, er, at der enten  

 stilles naturalydelser til rådighed, eller at der skal ske kompensation for  

 væsentlige merudgifter ved forsørgelsen som følge af den nedsatte  

 funktionsevne.
Der lægges herved på den ene side vægt på, at den handicappede skal  

 afholde den del af udgifterne, som svarer til de udgifter, den pågældende  

 selv ville have afholdt, hvis der ikke havde foreligget en nedsat  

 funktionsevne, dvs. udgifter på linie med hvad alle andre har.
På den anden  

 side skal personer med handicap ikke selv dække merudgifter, der er en følge  

 af den nedsatte funktionsevne.
Formålsbestemmelser, §§ 1 og 67 - - - - - - - § 1.  Formålet med denne lov er Stk. 2.  Formålet med hjælpen efter denne lov er at  

 fremme den enkeltes mulighed for at klare sig selv eller at lette den daglige  

 tilværelse og forbedre livskvaliteten.
Stk. 3.  Hjælpen efter denne lov bygger på den enkeltes  

 ansvar for sig selv og sin familie.
Hjælpen tilrettelægges ud fra den enkelte  

 persons behov og forudsætninger og i samarbejde med den enkelte.
- - - - - - - 16. Selv om grupperne omhandlet i denne vejledning er  

 omfattet af lovens generelle rådgivnings- og servicetilbud forudsætter  

 serviceloven i en speciel formålsparagraf (§ 67), at der ydes en særlig  

 indsats for voksne med nedsat fysisk eller psykisk funktionsevne eller med  

 særlige sociale problemer med følgende formål:
- - - - - - - § 67.  Til voksne med nedsat fysisk eller psykisk  

 funktionsevne eller med særlige sociale problemer skal der ydes en særlig  

 indsats.
Formålet med indsatsen er:
- - - - - - - 17. Formålsbestemmelsen fastslår, at der til voksne  

 med nedsat fysisk eller psykisk funktionsevne skal ydes en særlig indsats.  

 Endvidere angives det, at formålet med indsatsen er forebyggelse, forbedring  

 af funktion og udviklingsmuligheder og forbedring af  

 livsudfoldelsesmuligheder.
 For fysisk handicappede, udviklingshæmmede m.v. og andre med nedsat  

 psykisk funktionsevne skal der ydes en helhedsorienteret indsats med  

 servicetilbud afpasset efter den enkeltes særlige behov.
Hermed er hovedpunkterne i den nye ydelsesstruktur for personer med  

 betydelig og varigt nedsat funktionsevne ridset op.
Indsatsen skal tage  

 udgangspunkt i en helhedsvurdering af forholdene for den enkelte.
Dette  

 indebærer, at det er en forpligtelse ikke at se på den enkelte ydelse  

 isoleret, men at se på helheden, med henblik på at sikre en sammenhæng mellem  

 ydelserne.
At indsatsen skal være afpasset efter den enkeltes særlige behov i egen  

 bolig angiver servicelovens sigte imod at give brugerne et individuelt og  

 fleksibelt tilrettelagt tilbud vurderet ud fra den enkeltes muligheder.
Det  

 kan indgå i denne vurdering, om den nødvendige hjælp kan ydes på  

 tilfredsstillende måde i eget hjem - herunder fx også i bofællesskaber  

 oprettet efter lov om almene boliger - eller i amtslige eller kommunale  

 boformer efter denne lov.
 Ved ydelse af støtte skal myndighederne være opmærksom på forpligtelsen  

 efter forvaltningslovens § 7, stk. 1, jf. vejledningen om forvaltningsloven,  

 pkt. 32-36, til at løse eventuelle sproglige og forståelsesmæssige problemer  

 for udlændinge, samt efter omstændighederne for andre grupper med  

 kommunikationsmæssige vanskeligheder.
Rådgivning, § 3 samt lovens kapitel 13 18. Udgangspunktet for tilrettelæggelsen af tilbudet  

 til brugerne er en kommunal og/eller amtskommunal rådgivning.
I forbindelse med såvel den kommunale som den amtskommunale rådgivning er  

 det vigtigt, at de fysiske rammer sikrer handicaptilgængelighed.
Der henvises  

 til Boligministeriets bestemmelser og vejledninger om tilgængelighed i  

 offentlige bygninger.
3.1. Den kommunale rådgivning 3.1.1. Den generelle rådgivningsforpligtelse - - - - - - - § 3.  Kommunen sørger for, at enhver har mulighed for  

 at få gratis rådgivning.
Formålet med rådgivningen er at forebygge sociale  

 problemer og at hjælpe borgeren over øjeblikkelige vanskeligheder og på  

 længere sigt sætte denne i stand til at løse opståede problemer ved egen  

 hjælp.
Rådgivningen skal kunne gives som et anonymt og åbent tilbud.  

 Rådgivningen kan gives særskilt eller i forbindelse med anden hjælp efter  

 denne eller anden lovgivning.
 Stk. 2.  Kommunen skal i forbindelse med rådgivningen  

 være opmærksom på, om den enkelte har behov for anden form for hjælp efter  

 denne eller anden lovgivning.
- - - - - - - Rådgivning som åbent tilbud 19. Bestemmelsen i § 3 i serviceloven fastslår, at der  

 skal findes tilbud om rådgivning om sociale problemer, og at det er en  

 kommunal opgave.
Det påhviler kommunen at vurdere omfanget af behovet for  

 rådgivning og tage stilling til, hvorledes rådgivningen skal tilrettelægges  

 ud fra en bedømmelse af de muligheder, der er til stede eller kan  

 tilvejebringes gennem et samarbejde med andre myndigheder.
Den generelle  

 rådgivningsforpligtelse retter sig til alle borgere med behov herfor.
Rådgivningen skal have karakter af et åbent tilbud, hvor det står enhver  

 frit for at henvende sig.
Der er ingen begrænsninger med hensyn til, hvem der  

 kan søge om rådgivning.
Rådgivningen er gratis uanset økonomiske forhold.  

 Rådgivningen kan bestå i en enkeltstående oplysning, i samtaler med personen,  

 i hjælp til løsning af praktiske problemer, formidling af kontakt til andre  

 myndigheder, og der kan være tale om en løbende kontakt afhængig af behovet.  

 En egentlig behandling omfattes derimod ikke af bestemmelsen.
3.1.2. Kommunal rådgivning til personer med nedsat fysisk eller psykisk  

 funktionsevne - - - - - - - § 68.  Kommunen sørger for tilbud om gratis rådgivning  

 til personer med nedsat fysisk eller psykisk funktionsevne eller med særlige  

 sociale problemer.
Tilbudet om rådgivning skal også omfatte opsøgende  

 arbejde.
- - - - - - - 20. Som supplement til rådgivningsforpligtelsen efter  

 § 3 har kommunen pligt til at tilrettelægge en særlig rådgivningsindsats over  

 for grupper med et særligt behov, herunder til personer med nedsat fysisk  

 eller psykisk funktionsevne.
Rådgivningsindsatsen tager sit udgangspunkt i, at der konstateres et  

 særligt behov. Årsagerne hertil er derimod ikke afgørende, da det er vigtigt,  

 at rådgivningstilbudet retter sig mod mangeartede og også nytilkomne  

 problemstillinger.
Rådgivningsforpligtelsen gælder også i forhold til  

 pårørende til de pågældende personer.
Der ligger en særlig forpligtelse for kommunerne til at udføre en  

 opsøgende indsats for at nå ud til grupper, som må formodes ikke altid selv  

 vil henvende sig.
Forpligtelsen til opsøgende indsats gælder også de  

 antalsmæssigt små handicapgrupper, som må antages at have behov for særlig  

 støtte.
Rådgivningen skal afpasses den enkeltes behov og kan omhandle en række  

 forskellige elementer, som fx beskæftigelse, boformer og almene  

 trivselsmæssige spørgsmål.
Det er vigtigt, at rådgivningen har afsæt i et  

 velkoordineret tværfagligt og tværsektorielt samarbejde, bl.a. med henblik på  

 en forbedring af den tidlige og forebyggende indsats.
 Det er kommunens forpligtelse, på områder hvor den ikke selv råder over  

 den nødvendige faglige viden at indhente denne enten fra amtskommunen, lands-  

 og landsdelsdækkende funktioner eller fra anden relevant specialrådgivning,  

 fx Center for Små Handicapgrupper, eller at henvise hertil.
Finansiering 21. Kommunen afholder selv, jf. § 129, stk. 1,  

 udgifterne til rådgivning og vejledning.
3.2. Den amtskommunale rådgivning - - - - - - - § 69.  Amtskommunen yder gratis rådgivning til  

 personer med betydelig nedsat fysisk eller psykisk funktionsevne eller med  

 særlige sociale problemer i tilslutning til de opgaver, der påhviler  

 amtskommunen efter denne lov.
 Stk. 2.  Amtskommunen stiller nødvendig rådgivning og  

 konsulentstøtte til rådighed for kommunerne i deres arbejde med personer med  

 særlige behov og påtager sig i specielle tilfælde selv rådgivningen.
 Stk. 3.  Opgaverne efter stk. 1 og 2 kan varetages i  

 samarbejde med andre amtskommuner.
- - - - - - - 22. Som supplement til den kommunale  

 rådgivningsforpligtelse efter § 68 har amtskommunerne en særlig  

 rådgivningsforpligtelse, som har baggrund i, at nogle rådgivningsopgaver  

 forudsætter specialviden.
Det er amtskommunens forpligtelse at sikre, at der  

 findes det nødvendige og tilstrækkelige beredskab, som vil kunne sættes ind  

 på specialområder.
 Med henblik på at styrke den amtskommunale rådgivning, er statens  

 konsulenter overført til amtskommunerne.
 Amtskommunen har - i de tilfælde hvor det er amtskommunerne, der har  

 forpligtelsen til at yde bistand, fx som led i revalidering, beskyttet  

 beskæftigelse, aktivitets- og samværstilbud, botilbud til personer med  

 betydelig nedsat fysisk eller psykisk funktionsevne eller med særlige sociale  

 problemer - en forpligtelse til som led i denne opgavevaretagelse at yde  

 rådgivning.
Endvidere har amtskommunen en forpligtelse til selv at yde direkte  

 brugerrettet rådgivning over for særlige grupper.
Der kan fx være tale om  

 rådgivning af de antalsmæssigt små handicapgrupper, fx døvblinde m.fl.
Amtskommunerne skal bl.a. yde kommunerne faglig rådgivning og  

 konsulentstøtte.
Dette vedrører først og fremmest kommunernes indsats over  

 for personer med særlige behov, hvor det ikke vil være muligt eller  

 hensigtsmæssigt at udvikle og opbygge den nødvendige ekspertise i den enkelte  

 kommune.
Amtskommunens indsats angår dels enkeltsager, dels kommunernes generelle  

 indsats over for grupper med særlige behov.
Efter bestemmelsen har  

 amtskommunen også mulighed for at rådgive om den måde, som kommunerne  

 tilrettelægger rådgivningsarbejdet på.
23. Personer med betydelig nedsat fysisk og psykisk  

 funktionsevne vil i øvrigt kunne henvende sig direkte til den amtskommunale  

 specialrådgivning.
Bl.a. for at sikre den nødvendige koordination og helhed  

 vil det som oftest være hensigtsmæssigt, at den amtskommunale rådgivning sker  

 efter henvisning fra kommunerne.
Rådgivningen forudsættes - i det omfang det er nødvendigt - at ske i et  

 samarbejde mellem amtskommunerne.
Som grundlag for vejledningsindsatsen  

 forudsættes amtskommunerne derfor at sikre amtskommunale specialfunktioner af  

 lands- og landsdelsdækkende karakter samt amtskommunale konsulentfunktioner i  

 øvrigt på særlige områder, hvor det ikke er hensigtsmæssigt og/eller  

 realistisk at opbygge ekspertise i hvert enkelt amt.
Også andre, fx Center  

 for Små Handicapgrupper, kan sidde inde med specialviden af betydning.
Finansiering 24. Amterne afholder selv, jf. § 130, stk. 1,  

 udgifterne til rådgivning og vejledning.
 Der henvises i øvrigt til Socialministeriets bekendtgørelse nr. 927 af 8.  

 december 1997 om fordeling mellem amterne, Københavns og Frederiksberg  

 kommuner af udgifterne ved lands- og landsdelsdækkende  

 specialrådgivningsfunktioner, samt fordelingen af udgifterne ved driften af  

 Hjælpemiddelinstituttet.
3.2.1. Grundlaget for den amtskommunale rådgivning - - - - - - - § 70.  Amtskommunen tilvejebringer grundlaget for  

 varetagelsen af rådgivningen efter §§ 34 og 69. Amtskommunen sikrer i  

 tilslutning hertil en systematisk indsamling, udvikling, bearbejdning og  

 formidling af den faglige viden på områderne.
Opgaverne kan varetages i  

 samarbejde med andre amtskommuner.
- - - - - - - 25. Et led i varetagelsen af den amtskommunale  

 rådgivningsforpligtelse er endvidere at tilvejebringe det grundlag, som  

 rådgivningen tager udgangspunkt i.
Denne del af den amtskommunale forpligtelse har til formål at støtte og  

 fremme udviklingen i den kommunale og amtskommunale indsats.
Dette indebærer  

 bl.a., at amtskommunerne sikrer tilstedeværelsen af den fornødne ekspertise.  

 Som et led heri skal amtskommunerne sikre en systematisk tilvejebringelse og  

 nyttiggørelse af den faglige viden, også på de områder hvor det ikke vil være  

 hensigtsmæssigt eller rationelt at opbygge ekspertisen i hver enkelt  

 amtskommune.
 Tilvejebringelse og nyttiggørelse af den nødvendige faglig viden kan bl.a.  

 ske i de videnscentre, der gennem de senere år er iværksat på  

 handicapområdet, ved at disse foretager en systematisk indsamling,  

 bearbejdning og formidling af sådan faglig viden, som kan bidrage til en  

 fortsat udvikling af indsatsen.
Brugerinddragelse, planer m.v., lovens  

 kapitel 22 - - - - - - - § 110.  Kommunens eller amtskommunens afgørelser om  

 tildeling af personlig hjælp og pleje m.v. efter kapitel 14 skal meddeles  

 ansøgeren i skriftlig form.
Til brug for afgørelsen udarbejder kommunen eller  

 amtskommunen et skema.
Skemaet skal som minimum indeholde oplysning om,  

 hvilke opgaver hjælpen omfatter, formålet med hjælpen, og for hvilken periode  

 hjælpen gives.
Skemaet udfyldes i samarbejde med ansøgeren og udleveres til  

 ansøgeren i forbindelse med afgørelsen.
- - - - - - - 4.1. Skriftlige afgørelser 26. Alle kommunens afgørelser efter lovens kapitel 14  

 skal meddeles ansøgeren skriftligt.
Både afgørelser i nye sager og i sager, der tages op til fornyet  

 vurdering, skal meddeles skriftligt.
Hvis en modtager fx anmoder om hjælp til  

 yderligere opgaver, skal modtageren have en skriftlig afgørelse.
Det samme  

 gælder kommunens beslutninger af egen drift om ændringer.
 En skriftlig afgørelse giver ansøgeren information om, hvilke forhold der  

 er indgået i overvejelserne og afgørelsen om hjælp.
 Formålet med kravet om skriftlige afgørelser er endvidere at sikre, at der  

 ikke opstår misforståelser om, hvilken hjælp der vil blive givet i det  

 enkelte tilfælde.
Skemaer og samarbejde 27. Kommunen udarbejder et skema, der skal anvendes i  

 forbindelse med afgørelsen.
Skemaet skal så vidt muligt udfyldes i samarbejde  

 med ansøgeren for at sikre, at der i videst muligt omfang er enighed mellem  

 ansøgeren og kommunen om de faktuelle forhold, der ligger til grund for  

 kommunernes afgørelse.
Det forudsættes endvidere, at der forsøges skabt  

 enighed om eventuelle målsætninger for den hjælp, der skal gives.
Skemaet  

 skal udleveres til ansøgeren sammen med afgørelsen.
 Hvis pågældende ikke selv er i stand til at varetage sine interesser bør  

 en pårørende - eventuelt en værge - være med, når hjælpen aftales.
 Der gøres endvidere opmærksom på reglerne omkring værgemål i  

 værgemålsloven, lov nr. 388 af 14. juni 1995.
- - - - - - - § 112.  Kommunen eller amtskommunen sørger for, at  

 brugerne af tilbud efter denne lov får mulighed for indflydelse på  

 tilrettelæggelsen og udnyttelsen af tilbudene.
Amtskommunen eller kommunen  

 fastsætter retningslinjer for brugerindflydelsen.
- - - - - - - 28. Kommunen eller amtskommunen sørger for, at  

 brugerne af tilbud efter denne lov får mulighed for indflydelse på  

 tilrettelæggelsen og udnyttelsen af tilbudene.
Amtskommunen eller kommunen  

 fastsætter retningslinjer for brugerindflydelsen.
 Servicelovens § 112 fastlægger en forpligtelse for amtskommunen eller  

 kommunen til at sikre, at brugerne af de enkelte tilbud får indflydelse på  

 tilrettelæggelsen og udnyttelsen af de sociale tilbud.
 Det er vigtigt at det sociale, pædagogiske, sundhedsmæssige m.v. indhold i  

 tilbudene svarer til brugernes behov, ressourcer og forudsætninger, og derfor  

 er medinddragelse af brugerne et vigtigt aspekt i tilrettelæggelsen af  

 tilbudet.
 Når det drejer sig om fastlæggelse af en kommunes/amtskommunes rammer for  

 service over for personer med nedsat funktionsevne, kan brugerinddragelsen  

 ske gennem de råd, der kan nedsættes med hjemmel i servicelovens § 114, eller  

 de amtslige sociale brugerråd efter § 41 i lov om retssikkerhed og  

 administration.
Inddragelse af brugeren - eller den der varetager brugerens interesser -  

 kan fx ske direkte i forbindelse med vurderingen af en konkret sag og i  

 forbindelse med udarbejdelse af en individuel plan.
Herudover kan det ske ved  

 at etablere brugerbestyrelser eller beboerråd i de forskellige typer af  

 sociale tilbud, hvor brugerne kan få indflydelse ved at deltage i  

 bestyrelsesarbejde eller ved at medvirke i anden tilrettelæggelse af tilbud i  

 fx aktivitets- og samværstilbud.
Det er kommunen/amtskommunen, der beslutter, hvilken form  

 brugerinddragelsen konkret skal have under hensyn til det sociale tilbuds  

 karakter og brugernes egne forudsætninger.
Opgaven er at støtte brugeren i at  

 udtrykke sig og forstå vedkommende.
 Information om de enkelte ydelser som fx servicedeklarationer og  

 redegørelser for formål og indhold af sociale tilbud er en væsentlig  

 forudsætning for at kunne vurdere indholdet og kvaliteten af de sociale  

 tilbud og dermed få den fornødne indflydelse på tilbudene.
Arbejdet med at styrke brugernes indflydelse og dermed ansvar indebærer en  

 række problemstillinger både i relation til brugerne og til medarbejderne,  

 som må søges løst i den proces, det er at inddrage brugerne i tilbudenes  

 udformning.
Indflydelse og ansvar til brugerne af den offentlige service  

 stiller krav til medarbejderne om fleksibilitet og parathed til omstilling,  

 ikke mindst i de situationer hvor brugerne har vanskeligt ved at overskue  

 mulighederne og udtrykke deres ønsker om indflydelse og ansvar.
- - - - - - - § 114.  Kommunen eller amtskommunen kan hver især  

 eller i fællesskab nedsætte et eller flere råd, der rådgiver kommunen eller  

 amtskommunen vedrørende tilrettelæggelsen af indsatsen efter denne lov.  

 Kommunen eller amtskommunen fastsætter rammerne for og omfanget af rådenes  

 opgaver.
- - - - - - 29. Formålet med denne bestemmelse er at give kommuner  

 og amtskommuner mulighed for en fleksibel tilrettelæggelse af den sociale  

 service i samarbejde med brugerne og deres organisationer med henblik på, at  

 tilbudene tilrettelægges så de imødekommer brugernes ønsker og behov.
De råd, der kan nedsættes, kan fx svare til de amtskommunale rådgivende  

 brugerråd efter § 41 i lov om retssikkerhed og administration på det sociale  

 område.
Disse brugerråd er rådgivende i sociale anliggender.
 Det er op til den enkelte kommune eller amtskommune at fastsætte  

 retningslinjerne for nedsættelsen af og deltagelsen i de rådgivende organer,  

 samt hvad rådet skal beskæftige sig med.
 Med serviceloven åbnes mulighed for at amtskommunen og kommunen i  

 fællesskab kan nedsætte sådanne råd.
- - - - - - - § 115.  Kommunen og amtskommunen samarbejder med  

 frivillige sociale organisationer og foreninger.
 Stk. 2.  Kommunen og amtskommunen afsætter årligt et  

 beløb til støtte af frivilligt socialt arbejde.
 Stk. 3.  Rammerne for samarbejdet fastlægges i den  

 enkelte kommune og amtskommune.
 Stk. 4.  Socialministeren fastsætter retningslinjer for  

 kommunens og amtskommunens indsendelse af redegørelser om den lokale  

 udvikling i det frivillige sociale arbejde og retningslinjer for den centrale  

 opfølgning.
- - - - - - - - 30. Efter servicelovens § 115 samarbejder kommuner og  

 amtskommuner endvidere med frivillige sociale organisationer og foreninger og  

 afsætter beløb til dette samarbejde.
 Hensigten med bestemmelsen er at styrke samspillet mellem amtskommune og  

 kommune på den ene side og det frivillige sociale arbejde på den anden side.  

 En forbedring af samarbejdet vil gavne borgere, der har brug for hjælp og  

 støtte, og det vil styrke det forebyggende arbejde.
Samarbejdet kan sikres på forskellig måde.
Men det er hensigtsmæssigt, at  

 der skabes rammer for en løbende dialog.
Det er vigtigt at få afklaret,  

 hvilke indsatser der faktisk findes i frivilligt regi i forhold til det  

 offentlige regi.
Kommunen/amtskommunen kan i samarbejde med de frivillige  

 sociale organisationer og foreninger udarbejde en politik, som beskriver  

 målene for samarbejdet med de organisationer/foreninger, der virker inden for  

 kommunens/amtskommunens område.
 Der ligger ikke i bestemmelsen noget krav om, hvornår og i hvilket omfang  

 der skal samarbejdes, og der ligger ikke en begrænsning af  

 amtskommunens/kommunens ansvar for opgavevaretagelsen, men alene en generel  

 forpligtelse til at fremme et samarbejde.
4.2. Planer, § 111 - - - - - - - § 111.  Kommunen eller amtskommunen tilbyder  

 udarbejdelse af en skriftlig plan for indsatsen for personer med betydelig  

 nedsat fysisk eller psykisk funktionsevne eller personer med alvorlige  

 sociale problemer, der ikke har eller kun med betydelig støtte kan opholde  

 sig i egen bolig, eller som i øvrigt har behov for betydelig støtte for at  

 forbedre de personlige udviklingsmuligheder.
 Stk. 2.  Kommunen eller amtskommunen udarbejder i  

 øvrigt, når den skønner det hensigtsmæssigt for at inddrage brugeren eller  

 for at opnå en sammenhængende indsats, en skriftlig plan for indsatsen for  

 andre personer med nedsat fysisk eller psykisk funktionsevne eller med  

 særlige sociale problemer.
Stk. 3.  Planen angiver formålet med indsatsen.
Planen  

 angiver endvidere, hvilken indsats der er nødvendig for at opnå formålet, den  

 forventede varighed af indsatsen samt andre særlige forhold om boform,  

 beskæftigelse, personlig hjælp, behandling, hjælpemidler m.v.
Planen bør  

 udarbejdes ud fra modtagerens forudsætninger og så vidt muligt i samarbejde  

 med denne.
- - - - - - - - 4.2.1. Generelt om udarbejdelsen af planer 31. Baggrunden for kravet til kommunen eller  

 amtskommunen om at give tilbud om udarbejdelse af skriftlige planer for  

 indsatsen for personer med betydelig nedsat fysisk eller psykisk  

 funktionsevne er at klargøre målet med indsatsen, at sikre en koordineret  

 indsats og at tydeliggøre forpligtelsen for alle involverede personer,  

 instanser og forvaltningsgrene.
 Det obligatoriske tilbud om udarbejdelsen af planer indebærer, at  

 myndighederne skal beskrive og specificere indholdet i den tildelte ydelse.  

 Hermed styrkes sagsbehandlingen og brugerens retssikkerhed væsentligt, idet  

 en sådan specifikation i tilfælde af klage medvirker til et bedre grundlag  

 for ankemyndighedens prøvelse af, om kommunen eller amtskommunen lever op til  

 de krav, der er angivet i planen.
 Kommunen eller amtskommunen kan også for andre persongrupper end dem, der  

 er omfattet af § 111, stk. 1, vælge at udarbejde skriftlige planer for  

 indsatsen, når det skønnes hensigtsmæssigt, fx med henblik på at sikre en  

 målrettet, forpligtende og engageret indsats fra alle involverede, herunder  

 også brugeren og dennes pårørende.
 Udarbejdelsen af sådanne individuelle planer er et led i at opfylde  

 servicelovens formålsbestemmelse om den særlige indsats for voksne med nedsat  

 fysisk eller psykisk funktionsevne (jf. § 67) og at tilrettelægge en  

 handlingsorienteret indsats under hensyntagen til den enkelte brugers  

 muligheder og behov.
 Udarbejdelse af individuelle planer kan lette både brugerens og kommunens  

 overblik ved længerevarende forløb, eller når der er tale om en omfattende  

 indsats med behov for samarbejde og koordinering mellem den kommunale og den  

 amtskommunale indsats.
 Det kan være en rådgivningssituation i henhold til § 68, der er den  

 umiddelbare anledning til, at der udarbejdes en individuel plan, som  

 fastlægger perspektivet i indsatsen og sammenfatter de beslutninger, der blev  

 aftalt under rådgivningen om iværksættelsen af forskellige opfølgende  

 initiativer.
 For så vidt angår udarbejdelsen af planer for sindslidende og personer med  

 alvorlige sociale problemer henvises til vejledningen om de mest udsatte  

 grupper.
4.2.2. Formål og indhold 32. Det overordnede formål med udarbejdelsen af  

 individuelle planer er at fastlægge perspektivet og sammenhængen i indsatsen,  

 samt at klargøre grundlaget for alle parter, der er involveret i samarbejdet  

 om forløbet.
 Det er et vigtigt mål med udarbejdelsen af en individuel plan at fastlægge  

 et tidsperspektiv for opfyldelsen af formålet med indsatsen, og herunder også  

 den forventede varighed af gennemførelsen af de enkelte led i indsatsen samt  

 andre særlige forhold, der har betydning for opfyldelsen af formålet, jf. §  

 111, stk.3.
Konkret bør planen indeholde en beskrivelse af målet med den aktuelle  

 indsats.
Planen bliver hermed også et redskab, som kan anvendes til at gøre  

 status over forløb og resultater af den indsats, der er gjort på et givet  

 tidspunkt, således at erfaringerne fra forskellige aktiviteter og tilbud kan  

 indarbejdes i planen og justere den fremtidige indsats.
4.2.3. Personkredsen 33. For så vidt angår mennesker med handicap omfatter  

 den personkreds, som kommuner og amtskommuner har pligt til at give tilbud om  

 en skriftlig plan for indsatsen, personer med betydelig nedsat fysisk eller  

 psykisk funktionsevne, der ikke har eller kun med betydelig støtte kan  

 opholde sig i egen bolig, eller som i øvrigt har behov for betydelig støtte  

 for at forbedre de personlige udviklingsmuligheder.
Det drejer sig fx om  

 grupper af udviklingshæmmede og autister m.v., svært hjerneskadede og stærkt  

 fysisk handicappede.
 Tilbudet skal således gives til voksne personer med betydelig nedsat  

 fysisk eller psykisk funktionsevne, der enten har dybtgående problemer med at  

 klare sig i egen bolig, eller for hvem der bør gøres en ekstra og mere  

 langsigtet indsats, fx for at kunne udvikle en positiv identitet, for at  

 opøve færdigheder eller for at mestre en aktiv livsudfoldelse i samspil med  

 andre.
Tilbudet skal fremsættes over for den pågældende person eller over for  

 den, der varetager pågældendes interesser, og udarbejdelsen af en individuel  

 plan forudsætter så vidt muligt dennes medvirken.
Bestemmelsen retter sig  

 ikke mod børn og unge under 18 år.
 Også for andre brugere vil kommunen eller amtskommunen kunne foreslå  

 udarbejdelse af en individuel plan, hvor det skønnes hensigtsmæssigt for at  

 inddrage brugeren eller for at opnå et sammenhængende tilbud gennem en  

 koordineret indsats mellem amtslige og kommunale sociale tilbud og/eller  

 andre forvaltningsgrene (fx sygehuse) samt andre myndigheder (fx  

 Kriminalforsorgen).
Alle mennesker - uanset funktionshæmning og handicap - har mulighed for at  

 udvikle sig eller vedligeholde deres færdigheder.
Der kan dog være personer,  

 over for hvem målet med indsatsen først og fremmest vil være omsorg, pleje og  

 optræning i helt basale og dagligdags funktioner.
I disse tilfælde vil der  

 være behov for at beskrive den overordnede indsats, snarere end at udarbejde  

 en egentlig konkret behandlingsplan.
I den forbindelse vil det være relevant at pege på den forpligtelse, der  

 er indeholdt i servicelovens § 110, om at beslutninger om tildeling af  

 personlig hjælp og pleje m.v. skal meddeles den pågældende i skriftlig form.  

 Den skriftlige meddelelse om den bevilgede hjælp bør afspejle de konkrete  

 initiativer, der skal tages for at imødekomme den enkeltes behov, ligesom  

 afgørelsen så vidt muligt børe være udformet i forståelse med den berettigede  

 eller den, der varetager pågældendes interesser.
Se nærmere om skriftlige  

 afgørelser ovenfor under pkt. 26ff.
4.2.4. Inddragelse af brugeren 35. Udarbejdelsen af individuelle planer skal ske ud  

 fra brugerens forudsætninger og i samarbejde med denne, således at brugeren  

 så vidt det overhovedet er muligt, inddrages i en aktiv proces, hvor de  

 tilbud, der stilles til rådighed som led i opfyldelse af planen, synliggøres  

 for brugeren og alle andre involverede.
Hensigten med at udarbejde en individuel plan i samarbejde med brugeren  

 selv er også, at den pågældende så vidt mulig skal påtage sig et ansvar for  

 sit eget liv ved at indgå forpligtende aftaler om gennemførelsen af planen.  

 Udarbejdelsen af individuelle planer vil ofte foregå i direkte kontakt mellem  

 brugeren og den pågældendes sagsbehandler i socialforvaltningen.
Det kan dog  

 være formålstjenligt også at inddrage pårørende og andre, der kan bistå  

 brugeren eller på anden måde medvirke med relevante oplysninger.
Det kan fx  

 også være fagligt kvalificerede personer, konsulenter, m.fl. der kan bidrage  

 med relevant faglig information til brug for planens udarbejdelse.
Hvis  

 brugeren har en værge, bør denne også inddrages i udarbejdelse af planen og  

 dens udførelse.
 Det kan være en hjælp for sagsbehandleren at trække på lokale, landsdels-  

 og landsdækkende informations- og videnscentre, mv., ligesom det kan være  

 hensigtsmæssigt at inddrage andre sektorer.
4.2.5. Om fremgangsmåden ved udarbejdelse af individuelle planer 36. Udarbejdelsen af individuelle planer indebærer, at  

 der skal klarlægges en række forhold vedrørende:
- uddannelse, beskæftigelse, bolig, familie og fritid, - den enkelte brugers personlige udvikling, herunder afdækning af  

 eventuelle psykologiske problemer, der påvirker brugerens selvopfattelse,  

 motivation og engagement i egen udvikling, - hvilke positive og negative sociale relationer den enkelte bruger møder  

 i sine omgivelser, som fx sociale bindinger og barrierer, - hvilke aktuelle og fremtidige handlemuligheder, der realistisk  

 foreligger, samt - hvorledes målene med indsatsen kan fremmes fx gennem tilbud om en  

 pædagogisk, terapeutisk, psykologisk, social, uddannelsesmæssig eller  

 beskæftigelsesmæssig indsats.
 Ved udarbejdelsen af en individuel plan vil det som udgangspunkt altid  

 være den enkelte brugers forhold og særlige livsomstændigheder, der danner  

 grundlag for fastlæggelsen af mål for indsatsen og valg af tilbud eller  

 kombinationer af flere forskellige tilbud.
 Ved udarbejdelsen af en individuel plan bør sagsbehandleren være opmærksom  

 på, at der kan være behov for at inddrage en række forskellige tilbud, der  

 skal kunne indgå fleksibelt i helheden for at kunne opfylde formålet med  

 planen.
 Med baggrund i alle tilgængelige oplysninger udarbejdes en plan der  

 indeholder en specifikation af de initiativer, der skønnes formålstjenlige at  

 iværksætte.
 Der kan fx være behov for:
- hjælpemidler, boligindretning og/eller socialpædagogisk bistand i  

 hjemmet, der kan støtte brugeren i at få hverdagen til at fungere, - tilbud om uddannelse, kurser, beskæftigelse, revalidering, aktivitets-  

 og samværstilbud, der kan medvirke til at styrke brugerens personlige og  

 sociale færdigheder og aktive livsudfoldelse, samt - støtte til befordring og ledsagelse til arrangementer, der kan medvirke  

 til at udvide brugerens sociale kontaktflade.
Der kan også være behov for støtte til ændringer i selve livssituationen  

 med henblik på at opnå erfaringer, der kan være vigtige for brugerens  

 muligheder for at få overblik over sine udviklingsmuligheder.
Der kan  

 eksempelvis være behov for støtte til deltagelse i et højskoleophold o.l.
Personlig hjælp, omsorg og pleje m.v., §§  

 71-75 - - - - - - - § 71.  Kommunen sørger for tilbud om Stk. 2.  Tilbudene efter stk. 1 gives til personer, som  

 på grund af midlertidig eller varigt nedsat fysisk eller psykisk  

 funktionsevne eller særlige sociale problemer ikke selv kan udføre disse  

 opgaver.
Stk. 3.  En person, som efter en afgørelse truffet af  

 kommunen er berettiget til hjælp eller støtte efter stk. 1, nr. 2, skal kunne  

 vælge selv at udpege en person til at udføre opgaverne.
Den udpegede person  

 skal godkendes af kommunen, som herefter skal indgå skriftlig aftale med den  

 pågældende om omfang og indhold af opgaverne samt om betaling m.v.
 Stk. 4.  Tilbudene efter stk. 1, nr. 1 og 2, kan ikke  

 gives som generelle tilbud efter § 65.
- - - - - - - 37. Personlig og praktisk bistand, pleje m.v., fx  

 hjemmehjælp, kan ydes til alle der opfylder betingelserne uanset boform.
Der  

 henvises til vejledningen om sociale tilbud til ældre m.fl. for så vidt angår  

 denne type tilbud.
Opmærksomheden henledes på bestemmelsen i § 81, stk. 1, hvorefter  

 amtskommunen yder hjælp efter §§ 71-75, 78 og 79 til personer, der har ophold  

 i boformer efter §§ 92-94, samt § 81, stk. 2, hvorefter amtskommunen kan yde  

 hjælp efter §§ 71-75, 78 og 79 til personer, der har ophold i boliger efter §  

 115, stk. 4, jf. § 105, stk. 2, i lov om almene boliger samt støttede private  

 andelsboliger m.v.
Bestemmelsen gennemgås nærmere under 13.1.4., hvortil der  

 henvises.
Finansiering 38. For personer under 67 år deles udgifterne til  

 støtte i medfør af §§ 71-75 mellem kommuner og amter med hver 50%, jf. §131,  

 stk. 4, mens udgifterne til personer over 67 år afholdes endeligt af  

 kommunen.
5.1. Aflastning og afløsning - - - - - - - § 72.  Kommunen sørger for tilbud om afløsning eller  

 aflastning til ægtefælle, forældre eller andre nære pårørende, der passer en  

 person med nedsat fysisk eller psykisk funktionsevne.
- - - - - - - 39. Kommunen har efter § 72 i serviceloven pligt til  

 at sørge for tilbud om afløsning eller aflastning til ægtefælle, forældre  

 eller andre nære pårørende, der passer en person med nedsat fysisk eller  

 psykisk funktionsevne.
Det kan være en stor belastning - både fysisk og psykisk - at passe en  

 plejekrævende person i hjemmet.
En familie eller en person, der passer et  

 barn eller en voksen med nedsat fysisk eller psykisk funktionsevne i hjemmet,  

 kan derfor - efter en konkret, individuel vurdering af behovet - få tilbud om  

 afløsning eller aflastning efter servicelovens § 72. Denne form for hjælp kan  

 være en forudsætning for, at en voksen med nedsat funktionsevne kan blive  

 boende i hjemmet.
 Afløsning gives i hjemmet, mens aflastning gives udenfor hjemmet, fx i  

 form af tilbud om dag-, nat- eller døgnophold i botilbud efter §§ 91 og 93.
 Afløsning og aflastning kan gives uafhængigt af, om betingelserne for at  

 få midlertidig eller varig hjælp efter § 71 er opfyldt.
Betaling Der kan ikke opkræves betaling for hjælp efter § 72, som er omfattet af §  

 84, jf.
Socialministeriets bekendtgørelse om betaling for generelle tilbud og  

 for tilbud om personlig og praktisk hjælp m.v.
 40. Kommunalbestyrelsen har både det indholdsmæssige  

 og det økonomiske ansvar for hjælpen, jf. retssikkerhedslovens § 15.  

 Lovgivningen forudsætter, at kommunalbestyrelsen - afhængigt af lokale  

 forhold - fastlægger det nærmere indhold og omfang af hjælpen og bevilger  

 ressourcer til området i overensstemmelse med disse overordnede politiske  

 beslutninger om serviceniveau, jf. i øvrigt Socialministeriets vejledning om  

 sociale tilbud til ældre m.fl.
5.2. Varetagelse døgnet rundt efter § 74 - - - - - - - § 74.  Kommunen sørger for, at de opgaver, der er  

 nævnt i §§ 71- 73, i fornødent omfang kan varetages døgnet rundt.
- - - - - - - 41. Bestemmelsen præciserer pligten for kommunerne (og  

 for amterne i amtskommunale botilbud, jf. § 81, stk. 1) til at sørge for, at  

 tilbud om personlig og socialpædagogisk hjælp m.v. i fornødent omfang  

 tilbydes hele døgnet.
 I takt med at flere og flere tilbydes ophold i forskellige boformer,  

 herunder fx bofællesskaber efter lov om almene boliger samt støttede private  

 andelsboliger m.v., modtager mange omfattende socialpædagogisk og anden  

 hjælp, herunder døgnberedskab, idet dette kan være en betingelse for, at  

 beboere med betydelig nedsat funktionsevne kan opholde sig i bofællesskab.  

 Bestemmelsen giver (amts)kommunerne mulighed for at oprette denne form for  

 døgnberedskab til mere individuelle boformer, når (amts)kommunen vælger  

 sådanne løsninger.
5.3. Socialpædagogisk bistand efter § 73 - - - - - - - § 73.  Kommunen sørger for tilbud om hjælp, omsorg  

 eller støtte samt optræning og hjælp til udvikling af færdigheder til  

 personer, der har behov herfor på grund af betydelig nedsat fysisk eller  

 psykisk funktionsevne eller særlige sociale problemer.
- - - - - - - 42. Som ovenfor henledes opmærksomheden på  

 bestemmelsen i § 81, stk. 1, hvorefter amtskommunen yder hjælp efter §§  

 71-75, 78 og 79 til personer, der har ophold i boformer efter §§ 92-94, samt  

 § 81, stk. 2, hvorefter amtskommunen kan yde hjælp efter §§ 71- 75, 78 og 79  

 til personer, der har ophold i boliger efter § 115, stk. 4, jf. § 105, stk.  

 2, i lov om almene boliger samt støttede private andelsboliger m.v.  

 Bestemmelsen gennemgås nærmere under kapitel 13.1.4., hvortil der henvises.
5.3.1. Formål 43. Formålet med indsatsen er at bidrage til at skabe  

 en tilværelse for den enkelte på egne præmisser.
Indsatsen tager bl.a. sigte  

 på, at brugeren kan bevare eller forbedre sine psykiske, fysiske eller  

 sociale funktioner.
 Støtten skal tage udgangspunkt i den enkeltes særlige behov og  

 forudsætninger og skal tildeles efter en individuel behovsvurdering for at  

 styrke den enkeltes funktionsmuligheder eller for at kompensere for nedsat  

 funktionsevne, som betyder, at den enkelte ikke kan fungere optimalt i  

 dagligdagen eller i relation til omgivelserne.
 Det socialpædagogiske arbejde med personer med betydelig nedsat fysisk  

 eller psykisk funktionsevne kan bestå i at støtte den enkelte til selv at  

 træffe valg- og til at få indflydelse på sin egen situation.
For personer der på grund af betydelig nedsat psykisk eller fysisk  

 funktionsevne reelt ikke har mulighed for at tage vare på egne interesser,  

 kan der være behov for en særlig hjælp til at opnå og fastholde egen  

 identitet samt opnå en mere aktiv livsudfoldelse.
Dette kan opnås gennem  

 ledsagelse som socialpædagogisk bistand, både når der er tale om individuelle  

 og fælles aktiviter, fx i forbindelse med fritids- og kulturtilbud.
 Formålet med støtten kan endvidere være udvikling og vedligeholdelse af  

 personlige færdigheder, bl.a. med henblik på at skabe eller opretholde  

 sociale netværk, struktur i dagligdagen m.v. således at personen bliver bedre  

 i stand til at gøre brug af samfundets almindelige tilbud.
Den socialpædagogiske bistand vil kunne ydes både til beboere i de særlige  

 boformer efter servicelovens kapitel 18 eller handicapegnede boliger efter  

 lov om almene boliger samt støttede private andelsboliger m.v.
Hvis det ud  

 fra en konkret vurdering af formålet med hjælpen skønnes tilfredsstillende,  

 at hjælpen ydes i pågældendes eget hjem, vil dette også være muligt.  

 Kommunerne vil således kunne tilrettelægge den nødvendige bistand i form af  

 fx besøg fra hjemmevejledere og lignende socialpædagogiske tilbud på en  

 fleksibel og hensigtsmæssig måde.
 Tildeling af ydelser efter servicelovens kapitel 14, herunder  

 socialpædagogisk bistand, skal altid ydes på baggrund af en konkret vurdering  

 af behovet i relation til de opgaver, som pågældende ikke selv kan klare, jf.  

 § 75. Ydelse af støtte efter § 73 kræver, at pågældende har en betydelig  

 nedsat fysisk eller psykisk funktionsevne.
Det vil sige, at der skal foretages en visitation til de enkelte tilbud,  

 herunder en vurdering af omfang og art af den pågældende ydelse.
Vurderingen  

 skal således omfatte graden af den pågældendes funktionsnedsættelse og danne  

 udgangspunkt for udmålingen af den hjælp, der er behov for.
5.3.2. Et fagligt miljø 44. Ved tilrettelæggelsen af den socialpædagogiske  

 bistand, kan det - navnlig indenfor tilbud der indtil servicelovens  

 ikrafttræden blev drevet som institutioner efter bistandsloven - indgå som et  

 moment, at man søger at fastholde mulighederne for, at der kan bevares et  

 kollegialt fagligt miljø, hvor der kan ske faglig udvikling og  

 erfaringsopsamling, supervision samt mulighed for løbende efteruddannelse.  

 Selvom serviceloven baseres på et sammensat tilbud af separate ydelser, bør  

 dette ikke stille sig i vejen for, at fx den socialpædagogiske bistand  

 organiseres på en måde, hvor personalet, der udfører denne bistand, får  

 mulighed for at udveksle erfaringer og støtte hinanden i det daglige arbejde  

 og på denne måde sikre et højt fagligt niveau.
5.3.3. Hjælpens art 45. Der kan være tale om et bredt spektrum af  

 socialpædagogiske og andre støtteforanstaltninger som fx vejledning,  

 rådgivning og hjælp til selvhjælp til at udføre dagligdagens gøremål m.v.
Der  

 er således tale om den type hjælp, som efter bistandsloven skulle ydes som en  

 integreret del af de forskellige botilbud eller som hjemmevejledning.
 Hjælpen skal tage udgangspunkt i pågældendes egne behov og forudsætninger  

 og gives med respekt for den enkeltes integritet og værdighed.
 For personer med betydelig nedsat fysisk og psykisk funktionsevne vil  

 hjælpen udover egentlig optræning og behandling kunne omfatte  

 oplæring/genoplæring i daglige færdigheder, omsorg, støtte til udvikling af  

 egne ressourcer, herunder muligheder for at kommunikere og indgå i samvær med  

 andre.
Optræning, behandling og rådgivning som en forebyggende foranstaltning kan  

 fx have form af et tværfagligt samarbejde med fysio- og ergoterapeuter.
Der  

 vil være en glidende overgang fra § 73 til § 86 om behandling (se hertil  

 kapitel 11) og det almindelige sundhedssystem.
Efter omstændighederne vil socialpædagogisk bistand kunne omfatte  

 ledsagelse i forbindelse med aktiviteter som fx aktivitets- og samværstilbud,  

 beskyttet beskæftigelse o.l.
Også andre aktiviteter af navnlig social  

 karakter kan være omfattet.
 Til nogle udviklingshæmmede kan der fx være behov for støtte med henblik  

 på de pågældendes muligheder for selv at klare dagligdagen, fx træning i at  

 klæde sig på, spisetræning, hjælp til indkøb m.v.
Hjælpen bør tage sigte på hjælp til selvhjælp både på det praktiske og det  

 personlige plan.
Der kan fx være behov for hjælp til, at den enkelte kan  

 tilrettelægge og overskue sin egen økonomi.
46. Rådgivningsindsatsen udgør en vigtig faktor, idet  

 rådgivning både kan have en forebyggende og en støttende effekt.
Rådgivningen  

 kan bidrage til at hjælpe den enkelte over øjeblikkelige vanskeligheder og på  

 længere sigt gøre den enkelte bedre i stand til at løse opståede problemer  

 ved egen hjælp.
 Indsatsen kan bl.a. bestå i rådgivning i forbindelse med tilbud om  

 aktivitets- og samværstilbud, samt fritids- og kulturaktiviteter m.v.
Der kan også være behov for hjælp i forbindelse med opretholdelse af  

 sociale netværk samt hjælp i forbindelse med personlige forhold,  

 konfliktløsning samt hjælp til økonomisk planlægning.
Hjælpen kan også bestå  

 af mere praktisk betonede funktioner som fx indkøb, lægebesøg, rejser,  

 læsning af post m.v.
 Der kan imidlertid også være tale om den mere omsorgsbetonede og intensive  

 støtte til personer med betydelig nedsat fysisk og psykisk funktionsevne,  

 hvor fx den personlige omsorg og pleje kan være et mål i sig selv.
Tavshedspligt 47. Det personale, der er beskæftiget med hjælp efter  

 §§ 71-75, har tavshedspligt om de oplysninger, der modtages som led i  

 arbejdet.
 Gaver, arv m.v.
48. Amtskommunen henholdsvis kommunen træffer  

 beslutning om, hvilke retningslinier der skal gælde - personale og modtagere  

 af hjælpen imellem - for gaver, arv m.v.
Både personalet og modtagerne skal  

 oplyses om disse retningslinier samt om konsekvenserne af, at  

 retningslinierne overtrædes.
5.4. Løbende tilpasning/konkret individuel vurdering, § 75 - - - - - - - § 75.  Tilbudene i §§ 71-73 gives efter en konkret  

 individuel vurdering af behovet til opgaver, som modtageren ikke selv kan  

 udføre.
Tilbudene skal løbende tilpasses modtagerens behov.
 Stk. 2.  Tilbudene i §§ 71-73 skal bidrage til at  

 afhjælpe væsentlige følger af nedsat fysisk eller psykisk funktionsevne eller  

 særlige sociale problemer.
 Stk. 3.  Afgørelser om tilbud efter §§ 71 og 72 til  

 personer, som er fyldt 67 år, kan indbringes for klagerådet, jf. § 34, stk.  

 1, nr. 1, i lov om retssikkerhed og administration på det sociale område, men  

 ikke for anden administrativ myndighed.
- - - - - - - 49. Tilbudene efter §§ 71-75 gives alene til opgaver,  

 som modtageren ikke selv kan klare, og at der således skal foretages en  

 konkret, individuel vurdering af behovet.
Herudover skal der ske en  

 opfølgning, således at tilbudene løbende tilpasses det aktuelle behov.
 I stk. 3 præciseres det, at afgørelser efter §§ 71 og 72 kan indbringes  

 for klagerådet, jf. § 34 i lov om retssikkerhed og administration på det  

 sociale område, men ikke for anden administrativ myndighed.
Kontant tilskud til personlig hjælp og  

 pleje m.v, § 76 - - - - - - - § 76.  Hvis kommunen ikke kan stille den nødvendige  

 hjælp til rådighed for en person, der har behov for hjælp efter §§ 71 og 72,  

 kan kommunen i stedet udbetale et tilskud til hjælp, som den pågældende selv  

 antager.
 Stk. 2.  En person under 67 år med betydelig og varigt  

 nedsat fysisk eller psykisk funktionsevne, der har behov for personlig hjælp  

 og pleje og for støtte til løsning af nødvendige praktiske opgaver i hjemmet  

 i mere end 20 timer ugentlig, kan vælge at få udbetalt et kontant tilskud til  

 hjælp, som den pågældende selv antager.
 Stk. 3.  Kommunen kan dog i særlige tilfælde beslutte,  

 at hjælpen efter stk. 2 fortsat skal gives som naturalhjælp eller udbetales  

 til en nærstående person, som passer den pågældende.
 Stk. 4.  Kommunen kan udbetale tilskuddet efter stk. 1,  

 2 og 3 som et fast beløb på grundlag af anslåede udgifter.
- - - - - - - 50. Vejledning om hjælp efter §§ 71 og 72 og reglen i  

 § 76, stk. 1 findes i Socialministeriets vejledning om sociale tilbud til  

 ældre m. fl.
 6.1. Forskelle på § 76, stk. 1 og § 76, stk. 2.
 51. Forskellene på reglen i § 76, stk. 1 og § 76, stk.  

 2 er følgende:
 - reglen i § 76, stk. 1 gælder for alle personer, der er berettiget til  

 hjælp efter §§ 71 og 72, men finder kun anvendelse, når kommunen ikke kan  

 stille den nødvendige hjælp til rådighed efter §§ 71 og 72. Yderligere  

 vejledning findes i Socialministeriets vejledning om sociale tilbud til ældre  

 m.fl.
- reglen i § 76, stk. 2, gælder kun for personer under 67 år, med  

 betydelig og varigt nedsat fysisk eller psykisk funktionsevne, som har brug  

 for hjælp i mere end 20 timer ugentlig.
Efter § 76, stk. 2 er det som  

 udgangspunkt brugeren, der har ret til at vælge et kontant tilskud, når  

 betingelserne i øvrigt er opfyldt.
 52. Bestemmelsen i § 76, stk. 2, sigter på en lille  

 gruppe personer, der har behov for omfattende hjælp og pleje, men som ikke  

 opfylder kravene til en hjælpeordning efter § 77, fordi de ikke har helt så  

 omfattende behov eller så højt et aktivitetsniveau, som forudsat i § 77. Se  

 nærmere om personkredsen efter § 77 under kapitel 7.1.
6.2. Ret til kontant tilskud Betingelse 53. Bestemmelsen i § 76, stk. 2 giver personer under  

 67 år med betydelig og varigt nedsat fysisk eller psykisk funktionsevne  

 adgang til at vælge at få udbetalt et kontant tilskud til køb af den hjælp,  

 som de er berettiget til i stedet for at få hjælpen som en naturalydelse.
Det  

 skal dreje sig om personer:
- som selv vil kunne administrere tilskuddet, - og som kommunen vurderer har behov for hjælp efter §§ 71 og 72 i mere  

 end 20 timer ugentligt.
Hvis den pågældende har ophold i boformer, hvor hjælpen er tilrettelagt  

 for flere beboere med henblik på afhjælpning af særlige behov, baseret på et  

 fællesskab i hverdagen, og hvor hjælp i form af en kontantydelse ville kunne  

 modvirke formålet med denne boform, kan kommunen dog beslutte, at hjælpen  

 skal gives som en naturalydelse.
Se nærmere herom under særlige botilbud  

 nedenfor under pkt. 56.
Brugeren administrerer selv 54. Betingelsen om, at den pågældende selv skal være i  

 stand til at administrere ydelsen og tilrettelægge hjælpen, betyder, at  

 kommunen kan undlade at yde hjælpen som en kontant ydelse, hvis den  

 pågældende ikke ses at være i stand til at administrere ordningen.
 Brugeren er ansvarlig for ansættelse af hjælpen og er også ansvarlig for  

 udbetaling af løn, opgørelse af de timer, der skal betales for, indbetaling  

 af fx ATP-bidrag og skat, udregning og udbetaling af feriepenge m.v.
 Modtageren kan dog fx aftale, at kommunen efter anvisning fra modtageren  

 udbetaler løn direkte til hjælperne, indberetter skat m.v., eller modtageren  

 kan rekvirere hjælp til at varetage lønudbetaling m.v. fra et privat  

 servicefirma.
6.3. Hjælpen som naturalydelse eller som en kontant ydelse til en  

 nærtstående Pasning ved nærtstående 55. Ifølge stk. 3 kan kommunen, hvor det skønnes, at  

 en bruger ikke selv vil kunne administrere tilskuddet eller tilrettelægge  

 ordningen, beslutte, om hjælpen skal gives som en naturalydelse eller  

 udbetales som en kontant ydelse til en nærtstående, der kan og vil passe den  

 pågældende.
Nærtstående Som nærtstående anses ægtefælle, samlever, forældre, søskende, voksne børn  

 samt andre, der har et nært forhold til den pågældende.
Udbetaling af den kontante ydelse til en nærtstående forudsætter, at både  

 brugeren og ægtefællen eller anden nærtstående ønsker, at den nærtstående  

 løser disse opgaver.
Kommunen har ikke hjemmel til at pålægge ægtefællen  

 eller andre nærtstående at varetage disse opgaver og må ikke presse en sådan  

 løsning igennem.
 De hensyn, der kan tale for, at kommunen vælger at udbetale tilskuddet til  

 en nærtstående i stedet for at give hjælpen som en naturalydelse, er fx, at  

 familien kan fungere så normalt som muligt på trods af et stort behov for  

 hjælp og pleje.
 Det er en forudsætning, at kommunen efter en nøje vurdering af den  

 pågældendes situation, herunder en vurdering af pågældendes mulighed for  

 selvstændig livsførelse, boligforhold, adgangsforhold, netværksressourcer  

 m.v. finder det hensigtsmæssigt, at det er nærtstående, der varetager plejen.  

 Særligt når der er tale om yngre personer, må kommunen lægge vægt på den  

 unges mulighed for selvstændig livsudfoldelse og eventuelt beslutte, at  

 hjælpen skal ydes helt eller delvis som en naturalydelse.
 Om administration af den kontante ydelse henvises til kapitel 6.2.
Særlige botilbud 56. Kommunen kan endvidere beslutte, at hjælpen skal  

 gives som en naturalydelse til personer, der lever i boliger, hvor hjælp  

 efter §§ 71-72, og § 74 er tilrettelagt for flere beboere med henblik på  

 afhjælpning af særlige behov.
Der kan være tale om gennemførelse af  

 udviklingsforløb m.v., som bl.a. kan være baseret på fællesskab i hverdagen.  

 En kontantydelse i stedet for personlig hjælp og pleje til en eller flere af  

 beboerne vil kunne modvirke formålet med det særlige botilbud.
6.5. Administration, beregning og tilsyn Anslåede udgifter 57. For at lette administrationen af ordningen er der  

 en adgang for kommunen til at udbetale tilskuddet på grundlag af anslåede  

 udgifter.
Det er forudsat, at tilskuddet skal tage udgangspunkt i de  

 udgifter, der er forbundet med den pågældende foranstaltning.
Tilskuddet kan  

 maksimalt udgøre et beløb, der svarer til kommunens faktiske omkostninger ved  

 at udføre et tilsvarende tilbud.
Alle udgifter medregnes Kommunen skal ved beregningen af dette beløb tage hensyn til alle  

 omkostninger, der er forbundet med at udføre opgaverne, herunder også  

 omkostninger til administration i forbindelse med udførelsen m.v.
Ansvar for hjælpen 58. I de situationer, hvor en person får udbetalt  

 tilskud til selv at antage hjemmehjælp, eller hvor tilskuddet udbetales til  

 en nærtstående, bevarer kommunen ansvaret for, at personen modtager den  

 fornødne hjælp, og kommunen skal derfor påse dette.
Klage 59. Klager over kommunens afslag på at yde kontant  

 tilskud efter § 76, stk. 2, samt kommunens afgørelser efter stk. 3 kan, jf.  

 de almindelige klageregler i § 121, indbringes for det sociale nævn.
Det  

 bemærkes, at nævnet kun, når der foreligger særlige omstændigheder, kan  

 efterprøve det skøn, der indgår i en afgørelse truffet af kommunen eller  

 amtskommunen, jf. § 69 i lov om retssikkerhed og administration på det  

 sociale område.
Finansiering 60. Amtskommunerne refunderer kommunerne 50 % af  

 udgifterne til støtte efter § 76, stk. 2, jf. § 131, stk. 4.
Hjælpeordning, § 77 - - - - - - - § 77.  Kommunen yder et tilskud til dækning af  

 udgifter ved ansættelse af hjælpere til pleje, overvågning og ledsagelse til  

 personer med betydelig og varigt nedsat fysisk eller psykisk funktionsevne,  

 der har et aktivitetsniveau, som gør det nødvendigt at yde en ganske særlig  

 støtte.
 Stk. 2  Tilskud efter stk. 1 forudsætter, at modtageren  

 selv er i stand til at administrere hjælpeordningen, herunder at ansætte den  

 nødvendige hjælp og være ansvarlig for den daglige arbejdstilrettelæggelse.
- - - - - - - 61. Sigtet med ydelse af en hjælpeordning er, at  

 personer med betydelig og varigt nedsat funktionsevne kan leve så almindeligt  

 som muligt og bl.a. deltage i aktiviteter på samme måde som andre borgere.
 Det er kommunen, der kan yde hjælpeordning efter § 77, og ydelsen er  

 således ikke omfattet af de ydelser i henhold til § 81, som amtskommunen kan  

 stille til rådighed for beboere i botilbud efter servicelovens §§ 92-94, jf.  

 kapitel 13.1.4.
Finansiering 62. Staten refunderer, jf. § 129, stk. 3, 50 % af  

 kommunernes tilskud til dækning af merudgifter i medfør af § 84.
7.1. Personkreds 63. Personkredsen omfatter som udgangspunkt personer  

 med betydelig og varigt nedsat fysisk eller psykisk funktionsevne, som  

 medfører, at de pågældende ikke eller kun i meget begrænset omfang kan bevæge  

 sig og udføre almindelige daglige funktioner.
Hjælpen kan ydes til såvel pensionister som ikke-pensionister.
Det  

 klassiske eksempel er personer, som pga. respirationsinsufficiens har behov  

 for sådan hjælp.
Ordningen kan også stilles til rådighed for andre stærkt  

 fysisk handicappede, hvis situation er at sidestille med  

 respirationshandicap.
Det drejer sig især om handicap, som medfører, udbredte  

 lammelser eller andre vidtgående fysiske handicap, som især medfører at den  

 pågældende ikke eller kun i meget begrænset omfang kan bevæge sig og udføre  

 almindelige daglige funktioner.
Hertil kommer en række betingelser, som medfører, at personkredsen er  

 langt snævrere end personkredsen ved en række af de øvrige  

 handicapkompenserende ydelser.
Det drejer sig om personer, - som i høj grad er afhængige af andre i almindelige daglige funktioner,  

 og som har et massivt behov for pleje, overvågning eller ledsagelse, - hvis behov ikke kan dækkes ved almindelig personlig hjælp, omsorg og  

 pleje m.v.
Dette kan skyldes, at hjælpen har så personlig karakter, at den  

 pågældende selv skal kunne vælge sine hjælpere, og hjælpefunktionen i øvrigt  

 skal dække opgaver, som går ud over, hvad der normalt dækkes af hjemmehjælp,  

 herunder ledsagefunktioner, - som har eller formodes at kunne få et aktivitetsniveau, som gør det  

 nødvendigt at yde en ganske særlig intensiv støtte, - som selv er i stand til at administrere ordningen, således at de  

 fungerer som arbejdsgivere over for hjælperne.
 Det vil typisk dreje sig om personer, som skal til at opbygge en  

 selvstændig tilværelse eller fastholde en sådan på trods af et svært fysisk  

 handicap, fx personer, som flytter fra forældrehjemmet, eller som uddanner  

 sig.
 Har en person fået bevilget en hjælpeordning, beholder vedkommende  

 ordningen så længe han/hun opfylder betingelserne også efter det fyldte 67.  

 år.
 64. Målgruppen kan også omfatte personer med  

 hjerneskade i den udstrækning, de opfylder betingelserne om aktivitetsniveau  

 og er i stand til at administrere kontantydelsen, dvs. ansætte den nødvendige  

 hjælp og fungere som arbejdsgivere over for hjælperne.
7.2. Betingelser for ydelse af hjælpeordning Betingelser om aktivitet 65. Det er en betingelse for tildeling af hjælp efter  

 denne bestemmelse, at vedkommende har eller kan få et aktivitetsniveau, som  

 gør det nødvendigt at yde en ganske særlig intensiv støtte.
Det er ikke  

 muligt, at give en mere nøjagtig beskrivelse af hvilke kriterier for et højt  

 aktivitetsniveau, der berettiger til en hjælpeordning.
Det vil altid bero på  

 en konkret vurdering.
I denne sammenhæng må det tages med i betragtning, at  

 mange modtagere ikke kan have et højt aktivitetsniveau uden at få bevilget en  

 hjælpeordning.
Da der i overvejende grad er tale om personer, der er berettiget til  

 højeste pension med bistands- eller plejetillæg, kan der imidlertid ikke  

 forventes et aktivitetsniveau svarende til erhvervsarbejde e.l., men der kan  

 fx være tale om organisations- og foreningsarbejde, deltagelse i  

 fritidsundervisning, kulturelle, uddannelsesmæssige og sportslige aktiviteter  

 m.v.
Det at have ansvaret for et eller flere børn, som vedkommende bor sammen  

 med, kan også i sig selv være tilstrækkelig, selv om den pågældende kun i  

 meget begrænset omfang kan påtage sig noget af det praktiske selv.
Betingelser om administration 66. Det er endvidere en betingelse for hjælp efter  

 denne bestemmelse, at vedkommende er i stand til at administrere ordningen og  

 fungere som arbejdsgiver overfor hjælperne, jf. kapitel 7.4. om  

 administration og arbejdsvilkår.
 En person, der fx har haft en hjælpeordning i en årrække, men ikke længere  

 er i stand til at administrere den, er ikke længere berettiget til ordningen.  

 Der kan i dette tilfælde overvejes andre ordninger, fx hjælp efter § 76.
Andre betingelser 67. Det er også en forudsætning for tildeling af  

 hjælpen, at der er tale om behov, som ikke kan dækkes efter reglerne om  

 personlig hjælp, omsorg og pleje m.v., §§ 71-72 og at det medfører  

 merudgifter, som ikke kan dækkes af plejetillægget til førtidspension.
 Det er ligeledes en forudsætning, at behovet ikke kan dækkes ved en  

 ledsageordning efter § 78. Modtagere af hjælpeordning efter denne bestemmelse  

 kan ikke samtidig få ledsagelse efter § 78.
Boformer undtaget 68. Personer, der lever i boliger, hvor hjælp efter §§  

 71-75 er tilrettelagt for flere beboere med henblik på afhjælpning af særlige  

 behov, gennemførelse af udviklingsforløb etc. baseret på bl.a. fællesskab i  

 hverdagen, vil som udgangspunkt ikke have ret til hjælpeordning, i det omfang  

 hjælpen dækkes efter de nævnte bestemmelser.
Baggrunden er, at den  

 individuelt tilrettelagte hjælpeordning vil kunne modvirke sigtet med den  

 særlige tilrettelæggelse af hjælpen, som er baseret på fællesskab i  

 hverdagen.
7.3. Udmåling af hjælpen Udmåling 69. Hjælpens udmåling bør foregå efter en nøje  

 individuel behovsvurdering og med udgangspunkt i, hvad den pågældende selv  

 kan klare.
I vurderingen tages der stilling til, hvilke funktioner hjælperne  

 skal dække, i hvor mange timer og på hvilke tidspunkter.
 Udmåling af hjælpen foretages i et samarbejde med den pågældende selv og  

 med fornøden sagkundskab og bistand fra personer med kendskab til  

 hjælpeordningernes funktion og formål, fx de amtskommunale konsulenter.
Udgangspunktet for hjælpen er, at den skal dække hele døgnet, men der er  

 ikke noget til hinder for, at den pågældende får udmålt et mindre antal  

 timer, hvis han/hun ønsker det.
Det kan fx være på grund af et ønske om at  

 være alene nogle timer, eller at en pårørende fx kan og vil påtage sig  

 hjælpefunktionerne nogle timer.
 Man må dog være opmærksom på, at familie, herunder ægtefælle eller andre,  

 som frivilligt påtager sig sådanne funktioner, får hvile og fritid i  

 tilstrækkeligt omfang til at kunne klare egen daglig tilværelse.
 Der er ikke hjemmel til at pålægge ægtefællen at varetage disse udvidede  

 pleje-, overvågnings- og ledsagefunktioner, men ægtefællen kan - hvis han/hun  

 ønsker det - godt ansættes som hjælper.
I nogle tilfælde vil det være nødvendigt med mere end 24 timers hjælp.  

 Dette kan skyldes, at det er nødvendigt at være to om arbejdet i visse  

 situationer, fx når vedkommende skal løftes.
Det kan ligeledes være  

 nødvendigt i forbindelse med ferie eller sygdom.
 70. Hjælpeordningen kan kombineres med andre  

 hjælpeforanstaltninger, fx personlig hjælp, omsorg og pleje m.v., dog kun i  

 det omfang den pågældende selv foretrækker det.
Forholdet til plejetillægget 71. Da hjælpeordninger også kan gives til modtagere af  

 social pension, må det ved fastsættelse af hjælpen i hvert enkelt tilfælde  

 vurderes, i hvilket omfang et tilkendt plejetillæg skal indgå ved udmåling af  

 hjælpen.
 Hvis hjælpen udmåles, så den dækker alle ledsage-, pleje- og  

 overvågningsbehov, er udgangspunktet, at hele plejetillægget skal anvendes  

 til betaling af en del af hjælpeordningen, eller at plejetillægget frakendes.
I andre tilfælde vil kun en del af plejetillægget skulle fradrages i  

 beløbet til hjælpeordningen.
Størrelsen af fradraget afhænger af, hvilke  

 behov den pågældende forudsættes at skulle dække med plejetillægget uden for  

 hjælpeordningen.
I enkelte tilfælde vil der ikke skulle ske reduktion på grund af  

 plejetillægget.
Det kan fx være tilfældet, hvis der er behov for at dække  

 mange vanskeligt definerbare småfunktioner ved siden af hjælpeordningen.
 Invaliditetsydelse kan modtages sammen med hjælpeordning og skal ikke  

 medgå til betaling af nogen del af hjælpeordningen.
Udgifter til hjælperne 72. Der kan ved udmålingen af hjælpen også være tale  

 om at udmåle et særskilt beløb til dækning af de direkte udgifter i  

 forbindelse med hjælperne, fx ekstra billetter til ledsagerne m.v.
7.4. Administration og arbejdstilrettelæggelse Aflønning af hjælpere 73. Aflønning af hjælperne bør normalt ske efter de  

 almindelige regler i overenskomst om aflønning af hjemmehjælpere m.v.
 74. Der skal i udmålingen af beløbene tages højde for  

 skat, feriepenge, ATP, forsikringer, ferie m.v.
Forsikring 75. Med hensyn til forsikringer har  

 Arbejdsskadestyrelsen udtalt, at en arbejdsgiver har forsikringspligt i  

 henhold til arbejdsskadeforsikringsloven, når vedkommende selv ansætter og  

 aflønner private hjælpere.
 Kommunen bør vejlede brugeren om at sørge for tilstrækkelige forsikringer,  

 herunder mod arbejdsskade ved rejser i udlandet.
Mange private forsikringer dækker også ansvar for medhjælp i  

 husholdningen.
Hvis dette ikke er tilfælde, bør der også tegnes en  

 erhvervsansvarsforsikring.
Administration 76. Stk. 2 angiver, at den pågældende selv skal være i  

 stand til at administrere ydelsen og tilrettelægge hjælpen.
Hjælperne skal  

 ansættes af den pågældende selv, som også er ansvarlig for den daglige  

 arbejdstilrettelæggelse og vejledning af hjælperne.
 Brugeren er også ansvarlig for udbetaling af løn, opgørelse af de timer,  

 der skal betales for, skat, indbetaling af fx ATP- bidrag, udregning og  

 udbetaling af feriepenge m.v.
 Modtageren kan dog fx aftale, at kommunen efter anvisning fra modtageren  

 udbetaler løn direkte til hjælperne, indberetter skat m.v., eller modtageren  

 kan rekvirere hjælp til at varetage lønudbetaling m.v. fra et privat  

 servicefirma.
77. Som led i sin rådgivningsvirksomhed bør kommunen,  

 især i forbindelse med igangsættelse af hjælpeordningen hos den enkelte, være  

 behjælpelig med de praktiske ting, så som annoncering, ansættelsesforhold  

 m.v.
Det skal i denne sammenhæng oplyses, at en hjælper ikke må være under 18  

 år.
 78. Udgangspunktet for hjælpeordningen er dog, at  

 ansættelsesforholdet, herunder hjælpernes kvalifikationer, arbejdstid m.v. er  

 en sag mellem brugeren og hjælperne.
Arbejdsvilkår 79. Forudsætningen for at hjælpeordningen skal kunne  

 opfylde den handicappedes behov for hjælp er, at ordningen kan tilrettelægges  

 fleksibelt.
Der er tale om hjælp af en så personlig karakter, at det er  

 nødvendigt, at der er et absolut tillidsforhold mellem parterne.
Det er  

 derfor også vigtigt, at brugeren forstår at tage hensyn til den ansatte  

 hjælpers arbejdsbetingelser, men serviceloven indeholder ingen regler om  

 hjælperens arbejdsforhold m.v.
Arbejdsministeriets regler 80. Brugeren skal være opmærksom på, hvad der gælder  

 for en arbejdsgiver ifølge Arbejdsministeriets regler.
Det skal i denne  

 sammenhæng præciseres, at der er tale om arbejde i arbejdsgiverens  

 (brugerens) private husholdning.
Dette arbejde er omfattet af  

 arbejdsmiljølovens udvidede område, jf. arbejdsmiljølovens § 2, stk. 3. Det  

 vil sige, at arbejdsmiljølovens bestemmelser vedr. arbejdets udførelse,  

 tekniske hjælpemidler m.v. gælder for dette arbejde.
Reglerne om fx  

 arbejdstid, arbejdsstedets indretning og bedriftssundhedstjeneste gælder  

 derimod ikke for dette arbejde.
Når en person skal løftes, flyttes og plejes skal dette foregå på en for  

 hjælperen forsvarlig måde.
Arbejdet skal kunne udføres på en måde, så der kan  

 arbejdes i hensigtsmæssige arbejdsstillinger, og uden at der foretages tunge  

 løft.
Vurdering af, hvornår der skal bruges tekniske hjælpemidler, kan  

 foretages ud fra Arbejdstilsynets vejledende At-meddelelse 4.05.2 om  

 vurdering af løft.
Instruktion 81. Instruktion af hjælperne varetages af modtageren  

 af hjælpen i samarbejde med forvaltningen, jf. kommunens almindelige  

 vejledningspligt eller eventuelt gennem kursusvirksomhed for hjælperne.
7.4.1. Opfølgning og tilsyn 82. Kommunerne har i medfør af § 16 i lov om  

 retssikkerhed og administration på det sociale område pligt til at føre  

 tilsyn med, hvordan de kommunale opgaver løses.
Tilsynet omfatter både  

 indholdet af tilbudene og den måde, opgaverne udføres på.
 Kommunen bør mindst en gang om året sikre sig, at hjælpeordningen fungerer  

 efter hensigten og bl.a.
- om behovet for hjælp er i overensstemmelse med den udmålte hjælp - om modtageren får den pleje, overvågning og ledsagelse, som var  

 hensigten med ordningen - om modtageren opfylder betingelserne for hjælpen, herunder betingelserne  

 for at kunne fungere som arbejdsgiver - om modtageren tilrettelægger, og hjælperen udfører arbejdet  

 tilfredsstillende - om der er for hyppige hjælperskift, der kan give anledning til en særlig  

 indsats.
7.4.2. Flytning til anden kommuner 83. Hvis en person med hjælpeordning flytter til en  

 anden kommune, bør en ansøgning om hjælpeordning indgives til den nye  

 bopælskommune i så god tid, at der er mulighed for at behandle sagen færdig  

 med henblik på at yde hjælpen straks, når flytningen er sket.
Tilflytningskommunen bør efter modtagelsen tage kontakt med den  

 pågældendes tidligere opholdskommune med hensyn til oplysninger om tidligere  

 ydet hjælp.
Ved et sådant samarbejde mellem kommunerne vil det være muligt at  

 yde hjælpen, så snart flytningen er sket.
7.5. Forholdet til andre ydelser efter den sociale lovgivning 84. Hvis en person har ret til hjælpeordning, har  

 pågældende, selv om han/hun er pensionist, også ret til ydelser efter § 84,  

 hvis betingelserne i øvrigt er opfyldt.
 Hjælp til revalidering, herunder uddannelse m.v. efter lov om aktiv  

 socialpolitik kan ydes sammen med hjælpeordningen efter § 77.
 85. Hvis ansøgere under 67 år har behov for praktisk  

 og personlig hjælp i mere end 20 timer pr. uge, men ikke har et  

 aktivitetsniveau eller ikke kan administrere ordningen, kan hjælp efter § 76  

 komme i betragtning.
7.6. Forholdet til ydelser efter anden lovgivning 86. Personer, som har arbejde, kan, hvis betingelserne  

 i øvrigt er opfyldt, have hjælpeordning til at dække pleje-, overvågnings- og  

 ledsagebehovet også i arbejdstiden under forudsætning af, at hjælperne kun  

 dækker de nævnte funktioner.
Der kan efter § 77 ikke ydes hjælp til at  

 varetage arbejdsfunktioner.
Personlig assistance 87. Efter Arbejdsministeriets lov om personlig  

 assistance til handicappede i erhverv kan der ydes personlig assistance til  

 at bistå personer med nedsat funktionsevne med de praktiske  

 arbejdsfunktioner, som følger af beskæftigelsen, og som vedkommende på grund  

 af den nedsatte funktionsevne ikke selv kan udføre.
Det er også muligt efter  

 disse regler, at få tilskud til personlig assistance under efteruddannelse  

 forud for påbegyndelse af et konkret ansættelsesforhold.
Vejledning fås hos  

 den stedlige arbejdsformidling.
Ventilatørbistand Hvis modtageren har brug for ventilatørbistand, kan denne ydes i  

 kombination med hjælpeordningen, jf. pkt. 139. i kapitel 11.4. om nødvendige  

 merudgifter.
Ledsageordning for voksne, herunder for  

 beboere i amtskommunale - - - - - - - § 78.  Kommunen yder 15 timers ledsagelse om måneden  

 til personer under 67 år, der ikke kan færdes alene på grund af betydelig og  

 varigt nedsat fysisk eller psykisk funktionsevne.
Stk. 2.  Modtageren kan opspare timer inden for en  

 periode på 6 måneder.
Kommunen fastsætter retningslinjer herfor.
 Stk. 3.  Der kan ikke ydes ledsagelse efter denne  

 bestemmelse til personer, der har hjælpeordning efter § 77.
 Stk. 4.  Socialministeren kan fastsætte regler om  

 betingelser for ledsageordningen.
- - - - - - - 8.1. Generelt om ledsagelse 88. Ledsagelse kan ydes til personer under 67 år, som  

 på grund af betydelig og varigt nedsat fysisk eller psykisk funktionsevne  

 ikke kan færdes på egen hånd uden for hjemmet.
Ledsageordningen omfatter  

 selve ledsagelsen og de med denne direkte forbundne funktioner som fx at  

 hjælpe med at tage overtøj af og på samt med kørestol og andre  

 ganghjælpemidler.
Ledsageordningen skal supplere de øvrige serviceydelser,  

 men ikke erstatte dem og omfatter således fx ikke praktisk hjælp i hjemmet.  

 Ledsagelse ydes af kommunen (eller amtskommunen jf. § 81) som en  

 naturalydelse af kommunalt ansatte ledsagere.
 Personer, der opfylder betingelserne for at få ledsagelse, har ret til 15  

 timer pr. måned, uanset hvad de pågældende ønsker at blive ledsaget til.
Opmærksomheden henledes på bestemmelsen i § 81, stk. 1, hvorefter  

 amtskommunen yder hjælp efter §§ 71-75, 78 og 79 til personer, der har ophold  

 i boformer efter §§ 92-94, samt § 81, stk. 2, hvorefter amtskommunen kan yde  

 hjælp efter §§ 71-75, 78 og 79 til personer, der har ophold i boliger efter §  

 115, stk. 4, jf. § 105, stk. 2, i lov om almene boliger samt støttede private  

 andelsboliger m.v.
Bestemmelsen gennemgås nærmere under kapitel 13.1.4.,  

 hvortil der henvises.
Finansiering 89. Udgifterne til ledsagelse finansieres af kommuner  

 og amter med hver 50%, jf. § 131, stk. 4.
 90. Ledsageordningen er indført som en ny  

 foranstaltning på baggrund af gennemførte forsøg i 4 kommuner og efter  

 anbefalinger fra Socialministeriets Udvalg om hjælpemidler og andre  

 handicapkompenserende ydelser.
8.2. Formål med ledsagelse 91. Formålet med ledsagelse er at medvirke til  

 normalisering og integration i samfundet af personer med betydelig og varigt  

 nedsat funktionsevne.
Ledsageordningen skal ses som et led i bestræbelserne  

 på at øge handicappedes muligheder for selvstændighed, valgfrihed og ansvar  

 for egen tilværelse.
 Personer med handicap har som andre behov for at kunne komme hjemmefra,  

 gøre indkøb og deltage i kulturelle og sociale aktiviteter uden altid at  

 skulle bede familie, venner eller medarbejdere i bomiljøet om hjælp.
 Både for personer, der lever et relativt aktivt liv og for andre, der  

 lever mere isoleret, vil ordningen kunne medvirke til, at de kan deltage i  

 aktiviteter uden for hjemmet efter eget valg.
- - - - - - - B § 1 Kommunen/amtskommunen yder ledsagelse til personer mellem 18 og 67  

 år, som på grund af betydelig og varigt nedsat fysisk eller psykisk  

 funktionsevne ikke kan færdes alene uden for hjemmet.
 Stk. 2.  Ledsageordningen omfatter ikke personer med  

 nedsat funktionsevne som følge af sindslidelse eller af sociale årsager.
 B § 2 En person der opfylder betingelserne i § 1, har ret til ledsagelse  

 uanset boform.
- - - - - - - 8.3. Personkredsen 92. Ledsageordningen ydes til personer mellem 18 og 67  

 år med betydelig og varigt nedsat fysisk eller psykisk funktionsevne, som  

 ikke kan færdes uden for hjemmet uden ledsagelse.
Det kan være  

 kørestolsbrugere og andre med svære bevægelseshandicap, blinde og stærkt  

 svagtsynede, personer med udviklingshæmning og andre, der af den ene eller  

 anden grund er ude af stand til at færdes på egen hånd.
 Ledsageordningen ophører ved det fyldte 67. år.
 For unge mellem 16 og 18 år kan kommunen efter en konkret vurdering  

 tilbyde ledsagelse i op til 15 timer pr. måned, jf. servicelovens § 31 og  

 vejledning om sociale tilbud til børn og unge med handicap.
 Ved vurderingen af om ledsagelse kan ydes til personer, der har ophold i  

 et botilbud efter serviceloven, må det indgå i hvilket omfang, der i forvejen  

 ydes individuel ledsagelse som et led i det samlede tilbud, der i øvrigt ydes  

 den pågældende, jf. §§ 71 og 73.
Det forhold, at ledsagelse foregår i små grupper (fx 2-4 personer),  

 udelukker ikke, at dette kan betegnes som individuel ledsagelse, såfremt de  

 enkelte beboere selv har valgt den pågældende aktivitet med ledsagelse.
Et  

 eksempel kunne være, at en beboer ønsker at gå i biografen.
Såfremt en anden  

 beboer har samme ønske, fratager dette ikke ledsagelsen dens individuelle  

 karakter.
93. Ordningen omfatter ikke personer med nedsat  

 funktionsevne som følge af sindslidelse eller af sociale årsager.
Dette  

 skyldes, at arbejdet med disse persongrupper stiller nogle særlige krav med  

 hensyn til indsigt og træning, som ligger ud over de kvalifikationer, som  

 kommunens ledsagekorps forudsættes at skulle have.
 94. Personer, som har hjælpeordning efter  

 servicelovens § 77 eller kontaktperson til døvblinde efter § 79, forudsættes  

 at få deres ledsagebehov dækket inden for disse ordninger.
- - - - - - B § 3 Ledsageordningen indeholder ikke socialpædagogisk bistand, men  

 udelukkende ledsagelse til aktiviteter, som brugeren selv bestemmer indholdet  

 i, og ordningen er således begrænset til personer, der kan efterspørge  

 individuel ledsagelse uden socialpædagogisk indhold.
 B § 4 Personer, der opfylder betingelserne for at få ledsagelse, har ret  

 til 15 timers ledsagelse pr. måned til formål, som brugeren vælger.
 Stk. 2.  Hvis en person i forvejen modtager ledsagelse i  

 en form, der svarer til ledsagelse efter § 78, fx som en integreret del af  

 servicetilbud i eget hjem eller i et amtskommunalt botilbud, fradrages denne  

 i de 15 timers ledsagelse pr. måned.
- - - - - - - 8.4. Tildeling af ledsagelse 95. Kommunen/amtskommunen træffer efter en konkret  

 vurdering afgørelse om, hvilke personer der opfylder betingelserne for at få  

 ledsagelse.
Denne afgørelse er uafhængig af, hvad ledsagelsen ønskes brugt  

 til.
Kollektive boformer 96. For personer, der bor i amtskommunale botilbud  

 efter §§ 92 og 93 og i almene boliger, oprettet efter aftale med amtskommunen  

 jf. § 81 eller i de eksisterende plejehjem, beskyttede boliger m.v. som  

 videreføres, jf. servicelovens § 140, tages der ved amtskommunens vurdering  

 af, om der er et ledsagebehov, hensyn til den hjælp, der i øvrigt ydes den  

 pågældende som en integreret del af opholdet.
 Det vil dreje sig om personer, der har handicap, som bevirker, at de har  

 behov for en meget beskyttet boform, men som alligevel er i stand til at  

 efterspørge individuel ledsagelse, fx til deltagelse i aftenskole,  

 danseskole, biograf, idræt eller andre aktiviteter.
Ved tilrettelæggelse af ledsagelsen kan der tages hensyn til den hjælp,  

 der i øvrigt ydes den pågældende som en integreret del af botilbuddet.
Det  

 betyder, at beboere, der i forvejen modtager individuel ledsagelse til en  

 aktivitet, som de selv har valgt, men som de alene på grund af deres handicap  

 ikke kan deltage i uden ledsagelse, ikke har krav på yderligere 15 timers  

 ledsagelse, men op til i alt 15 timers ledsagelse.
 Ledsageordningen skal ikke fungere som en erstatning for den  

 socialpædagogiske bistand og anden form for hjælp.
Opsøgende arbejde 97. Der vil være mange handicappede, der selv vil søge  

 ordningen, da den har været et ønske gennem lang tid.
Erfaringerne fra  

 forsøgene med ledsageordning viser også, at der vil være nogle personer, der  

 klart opfylder betingelserne, men som ikke efterspørger ordningen på grund af  

 lang tids isolation eller mangel på muligheder, og hvor der kræves opsøgende  

 arbejde for at få den enkelte til at gøre brug af tilbudet.
8.5. Ledsageordningens indhold 98. Ledsageren skal ledsage brugeren derhen, hvor  

 denne selv vil, og brugeren bestemmer, hvad der skal ske.
Ledsagelsen  

 omfatter ikke socialpædagogisk bistand.
Ledsagelse som led i socialpædagogisk  

 bistand jf. § 73 gennemgås under kapitel 5.3.3.
Der er heller ikke tale om, at ledsageren skal fungere som kontakt- og  

 støtteperson eller besøgsven.
Ledsageren skal være opmærksom på, at tiden  

 ikke bruges til at sidde hjemme, men medvirke til opfyldelsen af det  

 egentlige formål nemlig at komme ud til ønskede aktiviteter.
 99. Ledsageopgaven er forskellig i forhold til  

 personer med forskellige handicap og forskellige ledsagebehov.
For fysisk handicappede kan ledsageren fx støtte brugeren, når denne skal  

 udendørs, finde varer under indkøb og tage dem ned fra hylderne og bære  

 indkøbte varer hjem.
Ledsageren kan hjælpe til med kørestolen ved besværlige  

 passager, hjælpe brugeren på toilettet, køre bil for brugeren, eventuelt tage  

 med ud i naturen, i biograf eller andre forlystelser.
For personer fx  

 spastikere eller andre, der har svært ved at gøre sig forståelig over for  

 fremmede, kan ledsageren hjælpe til med kommunikationen.
 For blinde eller svagtseende kan der ligeledes hjælpes til med indkøb af  

 dagligvarer eller tøj og gaver, eller med andre aktiviteter, hvor brugeren  

 skal bruge hjælper, fx motionere på tandemcykel, være med ved svømning eller  

 andre fritidsaktiviteter.
 Ledsageren må være opmærksom og klar til at sørge for hjælp, hvis brugeren  

 får anfald eller bliver dårlig.
- - - - - - - B § 5 Modtageren kan efter aftale med kommunen/amtskommunen opspare timer  

 inden for en periode på 6 måneder.
Der kan dermed være op til 90 timer til  

 rådighed inden for en enkelt måned.
 Stk. 2.  Ledsageordningen og en eventuel aftale om  

 opsparing må tilrettelægges, så brugernes ønsker i videst muligt omfang kan  

 imødekommes, men samtidig således, at ordningen bliver mulig at administrere  

 for kommunen/amtskommunen.
Stk. 3.  Forbrug af ledsagetimer svarer til tid, der  

 medgår til den enkelte ledsageopgave.
Ledsagerens befordringstid mellem de  

 enkelte opgaver medregnes ikke.
Stk. 4.  Ved ledsagelse på rejser udover lokalområdet  

 beregnes hjemrejse og/eller nødvendige ventetider eller eventuel overnatning  

 for ledsager som forbrug af ledsagetimer.
De beregnede ledsagetimer kan dog  

 ikke overstige det tilsvarende antal fulde løntimer.
- - - - - - - 8.6. Opsparingsordningen 100. Modtageren kan inden for en periode på 6 måneder  

 spare timer sammen.
Timer, der er opsparet, men ikke forbrugt bortfalder  

 efter 6 måneder.
Kommunerne fastsætter retningslinier for opsparing.
Ledsageordningen tilrettelægges, således at kommunerne har mulighed for i  

 videst mulige omfang at imødekomme brugerens ønsker, men også således at  

 ordningen bliver mulig at administrere.
Det betyder, at tilrettelæggelse af  

 arbejds- og ansættelsesforhold for ledsagerne kan gøre det nødvendigt for  

 brugerne at indstille sig på, at ledsagelsen må foregå på et af de  

 tidspunkter, hvor der er ledig kapacitet.
Brugerne må være indstillet på, at  

 det i særlige belastningssituationer kan være vanskeligt at imødekomme alles  

 ønsker om bestemte tidsmæssige placeringer.
 For at sikre den bedst mulige overensstemmelse mellem brugernes ønsker og  

 kommunens muligheder er det derfor vigtigt, at brugeren i god tid inden  

 tidspunktet for den ønskede aktivitet træffer aftale med kommunen om, hvordan  

 opsparingen skal tilrettelægges, og hvornår den skal realiseres.
Ved opsparingsordningen forudsættes det således, at kommunerne fx kan  

 fastsætte, at - med mindre, der er truffet aftale om opsparingen, kan kommunen vælge, at  

 ikke forbrugte timer automatisk falder bort, - alle timer i den indeværende måned skal anvendes, inden den opsparede  

 tid bruges, - brugen af den opsparede tid skal ske i rækkefølge fra den nærmest  

 foregående måned og videre månedsvis bagud inden for de seks måneder, - ikke forbrugte timer fra den første af de 6 måneder vil falde væk efter  

 udløbet af 6 måneders perioden, såfremt de ikke er blevet anvendt.
 Det betyder, at brugeren inden for en 6 måneders periode maksimalt kan  

 disponere over 90 timer til forbrug eller opsparing og således ikke i en  

 given måned kan have mere end 90 timer til rådighed.
 Opsparingsaftalen kan indgås, når der er behov for det og således også hen  

 over et årsskifte.
 Ledsagetimer kan ikke bruges på forskud.
101. Brugerens forbrug af ledsagetimer til den enkelte  

 ledsageopgave beregnes, så antallet af timer som udgangspunkt svarer til det  

 antal timer, hvor der i forbindelse med den enkelte ledsageopgave ydes løn  

 til ledsageren.
Det betyder, at brugere, der ønsker ledsagelse til rejser, må  

 gøres opmærksomme på, at den ekstra tid, der medgår til ledsagerens  

 tilbagerejse, fratrækkes i brugerens ledsagetimer.
Under ledsageopgaver inden  

 for lokalområdet gælder dette ikke.
Her vil ekstra lønomkostninger imellem de  

 enkelte ledsageopgaver afholdes af kommunen/ amtskommunen.
 Hvis der i forbindelse med rejser er ventetid eller overnatning, som ikke  

 honoreres som ledsagetimer, men efter andre takster, kan de beregnede  

 ledsagetimer, som fratrækkes i brugerens ledsagetimer, ikke overstige et  

 tilsvarende antal timer efter omregning til fulde løntimer.
- - - - - - - B § 6. Ledsagelse ydes som en naturalydelse af kommunalt/amtskommunalt  

 ansatte ledsagere og kan ikke erstattes af en kontant ydelse.
- - - - - - - 8.7. Administration og tilrettelæggelse af ledsageordningen 102. Ledsagelse ydes som en naturalydelse af  

 kommunalt/amtskommunalt ansatte ledsagere, og der er ikke hjemmel til at  

 udbetale et kontant beløb til ledsager, som den pågældende selv ansætter.
103. På baggrund af erfaringerne fra  

 forsøgsordningerne anbefales det, at ledsageordningerne gennemføres i et  

 integreret samarbejde med handicaporganisationerne.
Forsøget har også vist,  

 at kommunerne har haft udbytte af at inddrage personer med nedsat fysisk  

 eller psykisk funktionsevne i administration og tilrettelæggelse af  

 ordningen.
Der kan henvises til Socialministeriets rapport: Ledsageordningen  

 mellem offentlig og privat omsorg, ved Inger Glavind Bo og Bente Grønfeldt,  

 maj 1996.
 104. For at kommunen kan få mulighed for at imødekomme  

 brugerens ønsker om ledsagelse, er det vigtigt, at det så vidt muligt i god  

 tid aftales, hvortil og hvornår ledsagelse ønskes, således at kommunen kan  

 tilrettelægge ordningen mest hensigtsmæssigt.
8.7.1. Ledsagernes kvalifikationer 105. Ledsagerne bør rekrutteres blandt personer, der  

 har særlig interesse i og/eller erfaringer med at arbejde med mennesker med  

 handicap.
Det kan være personer, som tidligere har arbejdet inden for  

 handicapområdet eller lignende, men der kan også være tale om personer, som  

 viser interesse for, venter på eller er i gang med en uddannelse inden for  

 det sociale eller pædagogiske område.
Der kan også være tale om at ansætte  

 personer i arbejdstilbud, kontanthjælpsmodtagere og ledige a-kassemedlemmer.  

 Ledsagejobbet forudsætter en høj grad af personlig balance, og ledsageren bør  

 derfor ikke have problemer ud over eventuel ledighed.
106. Ledsagerne bør have en introduktion til arbejdet  

 som ledsager.
Ledsageren bør have handicapkendskab, samt kendskab til etik og  

 praktiske færdigheder i at udøve hjælpen, som fx løfteteknik.
 107. Ved valg af ledsagelse til den enkelte bruger  

 skal der tilstræbes et intereressefællesskab og så vidt muligt den samme  

 ledsager til den enkelte bruger.
- - - - - - - B § 7. Brugeren afholder sine egne og ledsagernes udgifter til befordring  

 m.v. samt ledsagerens udgifter, hvis brugeren ønsker dennes tilstedeværelse  

 under aktiviteter, der skal betales for, fx biograf- eller  

 restaurationsbesøg.
Stk. 2.  Kommunen/amtskommunen afholder ledsagerens  

 udgifter til befordring mellem de enkelte ledsageropgaver i lokalområdet og  

 kan i forbindelse med den enkelte ledsageopgave efter en konkret vurdering  

 yde udgifter til ledsagerens lokalbefordring.
Hvis ledsagerens  

 tilstedeværelse i det konkrete tilfælde skønnes nødvendig under aktiviteter,  

 der skal betales for, kan kommunen/amtskommunen afholde udgiften hertil.
- - - - - - - - Udgifter 108. Brugeren afholder sine egne udgifter til  

 befordring m.v. og egne samt ledsagerens udgifter til biografbilletter, til  

 spisning osv., hvis brugeren ønsker ledsagerens tilstedeværelse.
Endvidere  

 dækker brugeren ledsagerens befordringsudgifter under ledsagelsen.
 Kommunen/amtskommunen kan dog i forbindelse med den enkelte ledsageopgave  

 efter en konkret vurdering yde udgifter til ledsagerens lokalbefordring i  

 forbindelse med en ledsagelse.
 Hvis ledsagerens tilstedeværelse i det konkrete tilfælde skønnes  

 nødvendig, kan kommunen/amtskommunen endvidere vælge at afholde ledsagerens  

 udgifter til biografbilletter, til spisning m.v. inden for rimelige grænser.
 Kommunen/amtskommunen yder dækning af ledsagerens befordringsomkostninger  

 mellem de enkelte ledsageopgaver i lokalområdet.
Kontaktperson til døvblinde efter § 79 - - - - - - - § 79.  Kommunen yder i fornødent omfang hjælp i form  

 af en særlig kontaktperson til personer, som er døvblinde.
- - - - - - - Generelt om kontaktpersonordningen 109. Personer, som er døvblinde, har ret til i  

 fornødent omfang at få hjælp af en særlig kontaktperson.
 Bestemmelsen i § 79 viderefører kommunens forpligtelse efter bistandsloven  

 om kontaktpersoner til døvblinde.
 Opmærksomheden henledes på bestemmelsen i § 81, stk. 1, hvorefter  

 amtskommunen yder hjælp efter §§ 71-75, 78 og 79 til personer, der har ophold  

 i boformer efter §§ 92-94, samt § 81, stk. 2, hvorefter amtskommunen kan yde  

 hjælp efter §§ 71-75, 78 og 79 til personer, der har ophold i boliger efter §  

 115, stk. 4, jf. § 105, stk. 2, i lov om almene boliger samt støttede private  

 andelsboliger m.v. § 81 gennemgås nærmere under kapitel 13.1.4., hvortil der  

 henvises.
9.1. Formål, finansiering og personkreds Formål 110. Formålet med kontaktpersonordningen er at give  

 voksne døvblinde mulighed for at få en særlig form for hjælp, der kan være  

 med til at bryde den døvblindes isolation samt bidrage til, at den pågældende  

 kan leve så normalt som muligt på trods af det meget svære  

 kommunikationshandicap og massive ledsagebehov.
Finansiering 111. Staten refunderer, jf. servicelovens § 129, stk.  

 3, 50 % af en kommunes udgifter til kontaktpersoner til døvblinde.
Bevilges  

 en kontaktperson til døvblinde efter § 79 af amtet, afholder amtet selv hele  

 udgiften, jf. servicelovens § 131, stk.6 Personkreds 112. Kontaktperson kan ydes til døvblinde over 18 år,  

 og der er ikke nogen øvre aldersgrænse.
9.2. Kontaktpersonens opgaver 113. En kontaktpersons opgaver er blandt andet  

 følgende:
 - At besøge og kommunikere med den døvblinde.
 - At orientere om hverdagen (avislæsning m.v.).
 - At være bindeled til omgivelserne.
 - At bistå med at oversætte breve, meddelelser, regninger m.v.
 - At ledsage til indkøb, besøg, forretninger m.v.
 - At ledsage og være bindeled til myndigheder, posthus, bank osv.
 - At ledsage til aktiviteter, kurser, møder o.l.
 Almindelig praktisk bistand i hjemmet hører ikke med til de funktioner,  

 som kontaktpersonen skal udføre.
Ledsagelse Det forudsættes, at kontaktpersonordningen dækker ledsagebehovet, og der  

 ydes derfor ikke ledsagelse efter § 78 til personer, der har kontaktperson.
9.3. Kommunens og amtskommunens opgaver 114. Det påhviler den hjemmeboende døvblindes  

 opholdskommune at stå for arbejdet med at finde frem til og ansætte  

 kontaktpersoner, at etablere den enkelte kontaktpersonordning og administrere  

 sådanne ordninger, eventuelt med bistand af særlig ekspertise, se nedenfor.
Det er en ganske særlig opgave at finde frem til den rigtige kontaktperson  

 til den enkelte døvblinde, fordi en sådan ordning stiller store personlige  

 krav til begge parter, også følelsesmæssigt.
Den døvblinde selv skal altid  

 være med til at finde frem til og godkende den enkelte kontaktperson.
 115. Amtskommunen yder den nødvendige kontaktmæssige  

 støtte til døvblinde i amtskommunale boformer i forbindelse med fastlæggelsen  

 af det samlede servicetilbud som en særlig støtte ud over den daglige hjælp  

 og pleje.
9.4. Amtskommunale døvblindekonsulenter og anden særlig ekspertise Særlig ekspertise 116. I arbejdet med at vurdere behovet for bistand i  

 det konkrete tilfælde samt at finde, instruere og ansætte kontaktpersonerne  

 vil det være nødvendigt med særlig ekspertise.
Amtskommunale  

 døvblindekonsulenter, der har ekspertise vedrørende voksne døvblinde, bør  

 inddrages i arbejdet med tilrettelæggelse af kommunernes  

 kontaktpersonordninger, ligesom de løbende skal være faglig baggrundsstøtte  

 og yde supervision til kontaktpersonerne.
Instruktion 117. Kontaktpersonerne skal have adgang til fornøden  

 instruktion, supervision og kursusvirksomhed, sædvanligvis arrangeret af  

 eller ved medvirken af de amtslige døvblindekonsulenter og/eller de amtslige  

 institutioner, som har ekspertise vedrørende voksne døvblinde.
Dækning af nødvendige merudgifter, § 84 - - - - - - - § 84.  Kommunen yder dækning af de nødvendige  

 merudgifter ved forsørgelsen til personer med betydelig og varigt nedsat  

 fysisk eller psykisk funktionsevne, hvor merudgiften er en følge af den  

 nedsatte funktionsevne.
 Stk. 2.  Personer, der modtager social pension, kan ikke  

 samtidig få hjælp efter denne bestemmelse, medmindre det drejer sig om  

 personer, der har hjælpeordning efter § 77.
 Stk. 3.  Socialministeren kan fastsætte nærmere regler  

 om afgrænsningen af den personkreds, der har ret til hjælp efter denne  

 bestemmelse.
- - - - - - - 118. Bestemmelsen viderefører den dækning af  

 merudgifter, som hidtil har været gældende, og giver hjemmel til at dække de  

 udgifter, som personer på 18 år og derover ikke ville have haft, hvis der  

 ikke havde været tale om en betydelig og varigt nedsat fysisk eller psykisk  

 funktionsevne.
 Da bestemmelsen som udgangspunkt ikke gælder for pensionister, vil  

 hovedparten af de personer, der bor i boformer efter § 91-94 være undtaget.
 Hjælp til merudgifter ved boligskift ydes efter servicelovens § 102, stk.  

 2, jf. vejledning om hjælpemidler, biler, boligindretning m.v.
Formål 119. Formålet med ydelsen er at medvirke til, at en  

 person med betydelig og varigt nedsat fysisk eller psykisk funktionsevne og  

 dennes eventuelle familie kan leve så normalt som muligt på trods af den  

 nedsatte funktionsevne.
Finansiering 120. Staten refunderer, jf. § 129, stk. 3, 50% af  

 kommunernes tilskud til dækning af merudgifter i medfør af § 84.
10.1. Personkreds 121. Personkredsen omfatter personer på 18 år og  

 derover, som har en betydelig og varigt nedsat fysisk eller psykisk  

 funktionsevne, som følge af udviklingshæmning, sindslidelser, epilepsi,  

 nedsat bevægelsesfunktion, herunder respirationsinsufficiens, hjerneskade,  

 nedsat talefunktion, manglende eller svagt syn samt manglende eller nedsat  

 hørelse, jf. bekendtgørelse om afgrænsning af personkredsen efter lov om  

 social service § 84, stk. 3.
Der skal være tale om en vedvarende, dvs. en langvarig lidelse, hvis  

 konsekvenser for den enkelte er af meget indgribende karakter i den daglige  

 tilværelse, og som medfører, at der ofte må sættes ind med betydelige  

 hjælpeforanstaltninger for at opnå en tilnærmelsesvis normal tilværelse.
Den  

 pågældende vil som regel være berettiget til invaliditetsydelse og eventuelt  

 bistands- eller plejetillæg efter pensionslovgivningen.
 Personkredsen omfatter endvidere personer, som har medfødte misdannelser  

 eller mangler, men ikke synligt eller umiddelbart konstaterbar nedsat  

 funktionsevne, når forskrifter om diæt o.l. følges, tænkes der især på  

 gruppen af personer med PKU (phenylketonuri) og personer med cystisk fibrose,  

 som dog alene kan få hjælp til dækning af merudgifter til diæt, jf.  

 ovenstående bekendtgørelse § 1, stk. 2.
 Det beror på en konkret vurdering i det enkelte tilfælde om en person har  

 betydelig og varigt nedsat fysisk eller psykisk funktionsevne.
122. Bestemmelsen tager sigte på ikke-pensionister,  

 dog er personer, der modtager en hjælpeordning efter § 77 også berettiget til  

 at modtage hjælp til nødvendige merudgifter.
Personer, der modtager pension,  

 forudsættes at få dækket deres behov efter pensionslovens regler.
 Personer, der modtager invaliditetsydelse, betragtes ikke som pensionister  

 i forhold til § 84.
Pensionsydelser 123. Hvis den pågældende får bistands- eller  

 plejetillæg, må der tages hensyn til dette, således at der ikke ydes hjælp  

 til dækning af samme merudgift efter § 84 som efter pensionslovgivningen.
I  

 vejledningen om social pension findes en beskrivelse af, hvilke merudgifter  

 der dækkes af bistands- og plejetillægget.
 Invaliditetsydelsen er normalt beregnet på de mere vanskeligt opregnelige  

 småudgifter, som personer med nedsat funktionsevne måtte have i den daglige  

 tilværelse, og som ikke indgår de merudgifter, der er omfattet af § 84.  

 Vedrørende forholdet mellem invaliditetsydelse og § 84 henvises til § 1, stk.  

 3, i Socialministeriets bekendtgørelse nr. 106 af 16. februar 1998 om  

 afgrænsning af personkredsen efter lov om social service § 84, stk. 3.
10.2. Betingelser for støtte Nødvendige merudgifter 124. Merudgiften skal være en nødvendig følge af  

 nedsat funktionsevne, dvs. udgifter som den pågældende ikke ville have haft,  

 hvis der ikke havde været tale om en nedsat funktionsevne.
 Den del af udgifterne, som svarer til de udgifter vedkommende selv ville  

 have afholdt, hvis der ikke havde foreligget særlige forsørgelsesproblemer på  

 grund af nedsat funktionsevne, skal derfor normalt afholdes af den pågældende  

 selv.
 Hjælpen ydes efter en vurdering af merudgiftens omfang i det enkelte  

 tilfælde.
10.3. Hvad kan der gives støtte til? Konkret vurdering 125. Det afgørende ved vurderingen af, hvad der kan  

 ydes hjælp til efter § 84, er, om behovet for hjælp skyldes, at der er  

 merudgifter ved forsørgelsen som følge af den nedsatte funktionsevne.  

 Vurderingen må altid være konkret.
Eksempler ikke udtømmende 126. I det følgende opregnes nogle eksempler på  

 merudgifter som følge af nedsat funktionsevne hos voksne.
Der er ikke tale om  

 en udtømmende opregning.
10.3.1. Kost og diætpræparater Kost og diætpræparater 127. Til voksne med betydelig og varigt nedsat  

 funktionsevne kan der ydes tilskud til merudgifter til diætkost.
Det  

 forudsættes, at kommunen sørger for, at behovet er tilstrækkelig  

 dokumenteret, fx ved lægeerklæring.
 I tilfælde hvor der ydes tilskud til ernæringspræparater efter  

 sygesikringsloven, går denne lovgivning forud for tilskud efter § 84, jf. § 1  

 i Sundhedsministeriets lov om ændring af lov om offentlig sygesikring. (Loven  

 forventes vedtaget før udsendelsen af nærværende vejledning).
 Når der ved observations- og undersøgelsesformål, i forbindelse med  

 gentagne undersøgelser, og som en direkte følge af den nedsatte  

 funktionsevne, ordineres særlige diætpræparater, som personen skal indtage i  

 hjemmet over en kortere eller længere periode, kan der ydes hjælp til  

 dækningen af udgiften til disse præparater.
Sagkyndig bistand 128. Ved bedømmelsen af dokumentationsgrundlaget i  

 disse tilfælde kan det oftest være nødvendigt at inddrage sagkyndig bistand  

 fra specialafdelinger under sygehusvæsenet eller fra embedslægen, hvis  

 kommunen ikke selv råder over den lægelige ekspertise.
Er der tvivl om, hvad udgiften til diætkosten er, kan det anbefales at  

 tage kontakt med den pågældende specialafdeling, som ofte har beregninger  

 over udgiften.
Ligeledes foreligger der ofte beregninger fra  

 Forbrugerstyrelsen eller fra brugerorganisationer, patientforeninger o.l.
I  

 hvert enkelt tilfælde skal der ved fastsættelsen af den konkrete ydelse dog  

 laves et skøn over behovet.
 Udgifterne til særlige diætpræparater, som fremstilles på sygehus og som  

 pågældende skal indtage som led i en sygehusbehandling, afholdes af  

 sygehusvæsenet.
Udgifter til særlige diætpræparater dækkes også for personer, som har  

 medfødte misdannelser eller mangler, men ikke synligt eller umiddelbart  

 konstaterbar nedsat funktionsevne, når forskrifter om diæt o.l. følges.
Det  

 gælder især gruppen af personer med phenylketonuri (Føllings sygdom) og  

 personer med cystisk fibrose, jf. § 1, stk. 2, i Socialministeriets  

 bekendtgørelse nr. 106 af 16. februar 1998 om afgrænsing af personkredsen  

 efter lov om social service § 84, stk. 3.
Medicin 129. Til voksne med betydelig og varigt nedsat  

 funktionsevne kan der ydes hjælp til egenbetalingen af tilskudsberettiget  

 medicin, der gives som følge af den nedsatte funktionsevne.
Befordring generelt 130. Der kan ydes tilskud til merudgifter til  

 befordring til uddannelse, behandling og fritid.
Befordringsydelser efter §  

 84 er subsidiære i forhold til befordringsydelser efter andre bestemmelser,  

 herunder den støtte der kan ydes efter § 103 til personer, der på grund af  

 varigt nedsat fysisk eller psykisk funktionsevne har behov for befordring med  

 individuelle befordringsmidler, jf.
Socialministeriets vejledning om støtte  

 til hjælpemidler, biler, boligindretning m.v.
Tilskud til befordring kan ydes, hvadenten den bil som vedkommende bliver  

 befordret i, er ejet af vedkommende, lånt, lejet eller anskaffet med støtte  

 efter § 99. Når en person er berettiget til hjælp, kan tilskuddet fx udregnes  

 på baggrund af statens regler for godtgørelse for brug af egen bil efter  

 laveste sats.
Dette gælder, hvad enten bilen er ejet, lånt eller lejet.
Hjælp til anskaffelse af bil til befordring af en person med nedsat  

 funktionsevne kan ikke ydes efter § 84. Den kan eventuelt ydes efter  

 servicelovens § 99, jf.
Socialministeriets bekendtgørelse nr. 122 af 19.  

 februar 1998 om støtte til køb af bil efter servicelovens § 99, hvori der  

 udtømmende er gjort op med mulighederne for støtte til anskaffelse af  

 motorkøretøj til personer med svær invaliditet.
Der kan således heller ikke  

 efter § 84 ydes hjælp til betaling af afdrag på en bil.
Driftsudgifter til bil 131. Generelt kan der ikke gives støtte til andre  

 udgifter, som fx forsikring, reparationer m.v.
 Hvor personen har en ekstraordinært stor og driftsmæssig kostbar bil - fx  

 en kassebil - som følge af den nedsatte funktionsevne, kan der efter en  

 konkret vurdering ydes tilskud til merudgifter.
Befordring til uddannelse 132. Der vil kunne ydes hjælp til betaling af de  

 nødvendige befordringsudgifter, hvis en person i videre omfang end normalt og  

 som en direkte følge af nedsat funktionsevne skal befordres til eller fra  

 skole eller andet uddannelsessted.
Det sker dog kun i det omfang merudgifterne hertil ikke dækkes efter andre  

 bestemmelser, herunder revalideringsbestemmelserne i lov om aktiv  

 socialpolitik, eller ved andre ordninger, jf.
Undervisningsministeriets  

 regler om befordring af voksne med nedsat funktionsevne.
Befordring til behandling 133. Der kan ydes hjælp til betaling af  

 befordringsudgifter o.l., som er nødvendige, for at en voksen kan komme til  

 behandling som følge af nedsat funktionsevne.
Hvis der er behov for, at  

 personen har en ledsager, kan hjælp til betaling i sådanne tilfælde ydes  

 såvel til befordring for personen selv som til ledsagerens befordring.  

 Merudgifterne dækkes i det omfang, de ikke dækkes efter andre bestemmelser  

 eller ved andre ordninger.
Hjælp til dækning af befordringsudgifter m.v. i forbindelse med behandling  

 i udlandet kan kun ydes, hvis Sundhedsstyrelsen har godkendt, at behandlingen  

 skal foregå i udlandet, jf.
Indenrigsministeriets bekendtgørelse nr. 69 af  

 17. februar 1983. I sådanne tilfælde ydes hjælpen kun, hvis den ikke dækkes  

 efter Sundhedministeriets regler eller andre ordninger.
Befordring i fritid 134. Hvis en person på grund af nedsat funktionsevne  

 ikke er i stand til at benytte offentlige transportmidler, kan der ydes  

 tilskud til merudgifter til befordring i egen bil i fritiden.
Der er ikke  

 bestemte grænser for, hvor meget der kan ydes i den situation.
Der må tages  

 hensyn til hjemmets afstand til fritidsforanstaltninger, venners hjem,  

 mulighederne for almindelig fritidsbeskæftigelse osv.
Handicaprettede kurser 135. Der kan ydes hjælp til dækning af merudgifter som  

 følge af pågældende og eventuelt pårørendes nødvendige deltagelse i kurser,  

 som tager sigte på at sætte de pågældende i stand til at leve et liv så nær  

 det almindelige som muligt på trods af handicappet og med det.
 Det klassiske eksempel er deltagelse i kurser i total kommunikation  

 (tegnsprogsundervisning mv.) for pårørende til personer med vidtgående  

 hørehandicap.
 De udgifter, der kan være tale om, er fx rejseudgifter, merudgifter ved  

 måltider og ophold, kursusafgift, kursusmaterialer, pasning af barn/børn, som  

 ikke skal med på kurset.
Beklædning 136. Der kan ydes hjælp til personer, som på grund af  

 deformiteter eller ganske særlig legemsbygning e.l. har behov for særlig dyrt  

 eller særligt udformet tøj.
Det samme gælder hjælp til beklædning, som er  

 nødvendig på grund af ekstraordinært slid på tøj og sko.
 Særlige beklædningsgenstande som fx regnslag til kørestol, kørepose,  

 rygeforklæde og beskyttelsesbukser til svært inkontinente personer ydes dog  

 efter § 97. Efter denne bestemmelse ydes også merudgifter til  

 beklædningsgenstande til personer, som på grund af sygdom, ulykke e.l. er  

 blevet varigt invalideret og som følge heraf skal have udskiftet hele sin  

 garderobe.
 Hvis det er nødvendigt med ortopædisk fodtøj, herunder fodtøj til personer  

 med en foddeformitet, ydes hjælpen efter Socialministeriets bekendtgørelse  

 nr. 123 af 19. februar 1998 om ydelse af hjælpemidler og forbrugsgoder efter  

 servicelovens § 97 og 98.
Andre merudgifter 137. Efter en konkret vurdering vil - udover de nævnte  

 eksempler - også andre nødvendige handicaprelaterede merudgifter kunne  

 dækkes, når det sandsynliggøres, at merudgiften er en følge af den nedsatte  

 funktionsevne.
 Som eksempler på andre merudgifter, som kan dækkes efter § 84, kan nævnes:
- forhøjede forsikringspræmier vedrørende familieulykkesforsikringer, - udgifter til beskæftigelse i fritiden, - udgifter til flytning, der er betinget af en nedsat funktionsevne,  

 herunder eventuelt salær til ejendomsmægler, leje af flyttevogn m.v.
 Merudgifter som skyldes boligskift, forbedringer af boligen eller højere  

 løbende boligudgifter samt udgifter til boligændringer ydes efter § 102.
10.4. Afgrænsning overfor andre bestemmelser Lægebehandling m.v.
138. Udgifter til lægebehandling forudsættes afholdt  

 inden for rammerne af den gældende sygesikringsordning.
Om hjælp til dækning  

 af udgifter til særlig tandbehandling, ergoterapi, fysioterapi og anden  

 lignende behandling henvises til lov om aktiv socialpolitik § 82.
 Om hjælp til dækning af udgifter til behandlingsredskaber henvises til  

 Sundhedsministeriets regler.
 Om ydelse af hjælpemidler, forbrugsgoder og bil henvises til §§ 97, 98 og  

 99. Hjælp til boligindretning og skift af bolig på grund af betydelig og  

 varigt nedsat funktionsevne henvises til § 102, jf. vejledning om  

 hjælpemidler, biler og boligindretning m.v.
Respirationsinsufficiens 139. Når der er tale om mennesker med  

 respirationsinsufficiens, som på grund af særligt apparatur har behov for  

 overvågning, ydes denne som ventilatørbistand, betalt af sygehusvæsenet, mens  

 kommunen afholder udgiften til anden form for hjælp og pleje m.v. efter lov  

 om social service.
Kommunens hjælp til pleje og overvågning ydes sædvanligvis  

 efter §§ 71-72 samt som hjemmesygepleje, jf. dog også kapitel 7 om  

 hjælpeordning (§ 77).
 Sundhedsministeriet har - efter aftale med Socialministeriet - i skrivelse  

 af 14. januar 1993 præciseret, at i de tilfælde hvor hjælpetimerne overlapper  

 hinanden, således at der er behov for begge former for hjælp samtidigt, og  

 hjælpen kan ydes af en person, deles udgiften til disse overlappende timer,  

 således at sygehusvæsenet og den pågældende kommune afholder hver 50 % af  

 udgiften, jf. bilag 5.
 Denne skrivelse er suppleret med en skrivelse af 14. juni 1996 fra  

 Socialministeriet - udsendt efter aftale med Sundhedsministeriet, jf. bilag  

 4.
Tilbud af behandlingsmæssig karakter, § 86 - - - - - - - § 86.  Kommunen kan ud over tilbud efter § 73 give  

 tilbud af behandlingsmæssig karakter til personer med betydelig og varigt  

 nedsat fysisk eller psykisk funktionsevne eller med særlige sociale  

 problemer, når dette er nødvendigt med henblik på at bevare eller forbedre  

 den pågældendes fysiske, psykiske eller sociale funktioner, og når dette ikke  

 kan opnås gennem de behandlingstilbud, der kan tilbydes efter anden  

 lovgivning.
 Stk. 2.  Amtskommunen sørger for tilbud efter stk.1 til  

 personer, som amtskommunen i øvrigt efter loven har forpligtelser over for.
 Stk. 3  Amtskommunen sørger for tilbud efter stk. 1 til  

 personer, der har ophold i boliger efter § 115, stk. 4, jf. § 105, stk. 2, i  

 lov om almene boliger samt støttede private andelsboliger m.v., såfremt  

 boligen er oprettet af eller efter aftale med amtskommunen.
- - - - - - - 140. I stk. 2 og 3 fastslås amtskommunernes  

 forpligtelse til at yde den nødvendige behandlingsmæssige indsats til  

 personer med ophold i amtskommunale boformer efter denne lov og i boliger  

 efter lov om almene boliger samt støttede private andelsboliger m.v., såfremt  

 boligen er oprettet af eller efter aftale med amtskommunen.
 I takt med at kommunerne i stigende omfang har ansvaret for tilbudene til  

 personer med mere betydelig nedsat funktionsevne og specielle grupper, fx  

 multihandicappede, stærkt sindslidende, hjerneskadede m.v., gives også  

 kommunerne efter stk.1 mulighed for at kunne yde denne form for  

 behandlingsmæssig bistand.
Finansiering 141. Amtskommunerne fastsætter, jf. § 131, stk. 2, en  

 takst, som for personer under 67 år refunderes af kommunerne med 50 %. For  

 personer der er fyldt 67, år refunderer kommunerne 100 % af taksten.
11.1. Formål 142. Formålet er at give hjemmel til at personer, der  

 kræver en ganske særlig behandlingsmæssig, kan få et relevant  

 behandlingstilbud, når det sædvanlige behandlingssystem ikke rummer den  

 fornødne specialviden eller ekspertise.
Der er tale om tilbud, der ligger  

 udover den socialpædagogiske bistand.
 Udgangspunktet for behandling er, at det sædvanlige behandlingssystem  

 efter sygesikringsloven skal anvendes, men der kan være mennesker med  

 alvorlige handicap, som kræver en særlig indsats eller en særlig indretning  

 af behandlingstilbudet.
11.2. Indhold 143. De behandlingsmæssige tilbud der kan ydes efter §  

 86 svarer til de tilbud, som blev ydet efter bistandslovens § 112, stk.1 og  

 2. Det kan fx være sygeplejemæssig, fysio- og ergoterapeutisk eller  

 tandplejemæssig behandling.
 Det er hensigten at beboere i kommunale og amtskommunale botilbud efter  

 servicelovens kapitel 18 så vidt muligt skal benytte det almindelige  

 sundheds- og behandlingssystem, men der kan være tilfælde, hvor der skønnes  

 at være behov for et særligt tilrettelagt tilbud.
 Med hensyn til fx forebyggende og behandlende tandpleje er det  

 udgangspunktet, at brugeren i videst mulig omfang skal benytte de almindelige  

 tilbud hos praktiserende tandlæger.
Beboere i botilbud efter servicelovens kapitel 18 er ikke omfattet af den  

 obligatoriske, kommunale omsorgstandpleje jf. lov om tandpleje.
For beboere i  

 disse boformer, der kun vanskeligt kan benytte de almindelige tandplejetilbud  

 enten på grund af særlige tandforhold eller på grund af deres nedsatte  

 funktionsevne, er det vigtigt, at der sikres et tilstrækkeligt tilrettelagt  

 tilbud om forebyggende og behandlende tandpleje, hvor også personalet kan  

 inddrages med henblik på at støtte personen.
 Som nævnt under kapitel 5.3. om socialpædagogisk bistand efter § 73 vil  

 der være en glidende overgang fra den mere rådgivende fysio- og  

 ergoterapeutiske indsats i form af socialpædagogisk bistand til en egentlig  

 fysio- og ergoterapeutisk behandling efter § 86.
 Den særlige behandlingsmæssige bistand kan udover ovennævnte også være  

 sygepleje, psykiatrisk behandling m.v. som bl.a kan medvirke til at  

 højne/vedligeholde den enkeltes funktionsniveau fysisk, psykisk og socialt.
11.3. Betaling 144. For tilbud af behandlingsmæssig karakter efter §  

 86 kan der opkræves en ydelse svarende til egenbetalingen for et tilsvarende  

 behandlingstilbud, der ville være tilbudt efter anden lovgivning, såfremt  

 benyttelsen af et sådant havde været muligt.
Dette følger de tidligere  

 gældende principper, hvor betaling tog udgangspunkt i principperne for  

 omsorgstandpleje.
Beskyttet beskæftigelse og aktivitets- og  

 samværstilbud, lovens 12.1. Beskyttet beskæftigelse efter § 87 - - - - - - - § 87.  Amtskommunen sørger for tilbud om beskyttet  

 beskæftigelse til personer under 67 år, som på grund af betydelig nedsat  

 fysisk eller psykisk funktionsevne eller særlige sociale problemer ikke kan  

 opnå eller fastholde beskæftigelse på normale vilkår på arbejdsmarkedet, og  

 som ikke kan benytte tilbud efter anden lovgivning.
 Stk. 2.  Amtskommunen kan tilbyde særligt tilrettelagt  

 beskæftigelsesforløb til personer med særlige sociale problemer.
Stk. 3.  Amtskommunen træffer efter indstilling fra  

 kommunen afgørelse om beskyttet beskæftigelse efter stk. 1 Stk. 4.  Kommunen kan træffe afgørelse om beskyttet  

 beskæftigelse, når tilbudene især er beregnet for personer med bopæl i  

 kommunen.
- - - - - - - 145. Amtsrådet sørger for tilbud om beskyttet  

 beskæftigelse til personer med begrænsninger i arbejdsevnen, der ikke er i  

 stand til at fastholde eller opnå beskæftigelse på normale vilkår på  

 arbejdsmarkedet, herunder aftalebaserede skånejobs, eller i job med  

 løntilskud, fx fleksjob og skånejob efter § 70 i lov om aktiv socialpolitik.
 Vedrørende fleksjob og skånejob henvises til Socialministeriets vejledning  

 om lov om aktiv socialpolitik.
Beskyttet beskæftigelse er den beskæftigelse, der er knyttet til  

 beskyttede værksteder, og hvor de personer der arbejder der, som oftest har  

 social pension som hovedforsørgelseskilde.
Herudover aflønnes de pågældende  

 efter indsats og kan således have en beskeden indtjening.
Personer, der ikke  

 får førtidspension, aflønnes i de fleste tilfælde med den mindste  

 overenskomstmæssige timeløn på det aktuelle ansættelsesområde eller med den  

 løn, som sædvanligvis gælder for tilsvarende arbejde.
Beskæftigelsen er i særlig grad rettet mod personer, som kan klare  

 produktionsrettede opgaver, montage- og pakkeopgaver til bearbejdning og  

 færdiggørelse af produkterne.
Filosofien ved at tilbyde beskyttet  

 beskæftigelse er, at mennesker med nedsat funktionsevne skal yde efter evne,  

 og at produktivt arbejde giver disse mennesker ligestilling og dermed øget  

 selvværd og livskvalitet.
 I og med at arbejdsbegrebet i disse år ændres, erstattes eller suppleres  

 det mere monotone arbejde med mere kreative arbejdsprocesser, der fremmer den  

 enkeltes personlige udvikling og livskvalitet.
De kreative arbejdsprocesser er aldrig helt ens, og brugernes færdigheder  

 udvikles i forskellig grad.
Grænserne mellem den beskyttede beskæftigelse og  

 fritidstilbud ændres i disse år bl.a på grund af brugernes  

 alderssammensætning og anderledes ønsker og behov.
Det betyder, at der gennem årene er udviklet nye og anderledes  

 arbejdsfunktioner som servicearbejde, herunder servering og hjælp i  

 værkstedets kantine, rengøring og pedelarbejde.
Det betyder, at der er blevet  

 flere valgmuligheder, og derved mulighed for at skifte mellem det mere  

 monotone og det kreative arbejde.
 Tilbudene kan tilrettelægges således, at de kan kombineres med andre  

 tilbud, fx tilbud om specialundervisning efter Undervisningsministeriets  

 regler.
 Det er amtskommunen, der som udgangspunkt efter indstilling fra kommune,  

 træffer afgørelse om beskyttet beskæftigelse efter § 87, stk. 1, jf. § 87,  

 stk. 3, men kommunen kan tillige tilbyde beskyttet beskæftigelse, når  

 tilbudene især er beregnet for personer med bopæl i kommunen, jf. § 87, stk.  

 4.
Aflønning 146. Aflønning m.v. vil blive særskilt behandlet i en  

 bekendtgørelse om støtte til befordringsudgifter i beskyttet beskæftigelse,  

 særligt tilrettelagte beskæftigelsesforløb og i aktivitets- og samværstilbud.
Finansiering 147. Amtskommunerne fastsætter, jf. § 131, stk. 2, en  

 takst, som for personer under 67 år refunderes af kommunerne med 50 %. For  

 personer, der er fyldt 67 år refunderer kommunerne 100 % af taksten.
12.2. Aktivitets- og samværstilbud - - - - - - - § 88.  Amtskommunen sørger for aktivitets- og  

 samværstilbud til personer med betydelig nedsat fysisk eller psykisk  

 funktionsevne eller med særlige sociale problemer til opretholdelse eller  

 forbedring af personlige færdigheder eller af livsvilkårene.
Stk. 2.  Amtskommunen træffer efter indstilling fra  

 kommunen afgørelse om aktivitets- og samværstilbud.
Amtskommunen giver dog  

 tilbud til personer, der især har problemer med at opholde sig i egen bolig.
 Stk. 3.  Kommunen kan træffe afgørelse om aktivitets- og  

 samværstilbud, når tilbudene især er beregnet for personer med bopæl i  

 kommunen.
- - - - - - - 148. Amterne tilvejebringer aktivitets- og  

 samværstilbud til personer med betydelig nedsat fysisk eller psykisk  

 funktionsevne med sigte på opretholdelse eller forbedring af personlige  

 færdigheder og af livsvilkårene.
Tilbudet kan være et alternativt tilbud til  

 den beskyttede beskæftigelse.
 Formålet med aktivitets- og samværstilbud er at medvirke til, at personer  

 med betydelig nedsat fysisk eller psykisk har mulighed for at komme hjemmefra  

 og deltage i sociale aktiviteter, hvor der som udgangspunkt ikke er tale om  

 egentlig beskæftigelse eller lønnet arbejde, men hvor der er mulighed for at  

 udfolde sig sammen med andre.
Tilbudene kan fx være særlige dagcentre og særlige daghjem samt klubber,  

 som er kombinerede dagbeskæftigelse og fritidstilbud, hvor der er mulighed  

 for at møde ligestillede og indgå i et socialt fællesskab.
Tilbudene kan  

 indholdsmæssigt være afpasset til bestemte målgrupper.
 Der vil for mange være behov for aktiverende støtte og omsorg, herunder  

 træning i dagligdags funktioner, sprogstimulation, og lystbetonede  

 aktiviteter.
 Sansestimulerende aktiviteter kan medvirke til at give tryghed og indbyde  

 til udforskning og kan være en aktivitet som giver positive oplevelser, som  

 kan forbedre kommunikation, valgmuligheder og medindflydelse.
Der skal ved alle aktiviteter tages udgangspunkt i den enkeltes egne  

 ønsker og behov.
I forbindelse med aktivitets- og samværstilbud kan der  

 opkræves betaling for materialer m.v.
 Aktivitets- og samværstilbud kan medvirke til at danne sociale  

 fællesskaber i lokalmiljøet, og tilbudet skal gives efter en konkret  

 vurdering.
 Også her kan tilbudene tilrettelægges således, at de kan kombineres med  

 andre tilbud, fx tilbud om specialundervisning efter  

 Undervisningsministeriets regler.
Kommunale aktivitets- og samværstilbud 149. Efter § 88, stk. 1, er det nu amtskommunen, der  

 overordnet er forpligtet til at sørge for, at der er aktivitets- og  

 samværstilbud.
Kommunen kan dog også efter § 88, stk. 3 etablere disse  

 tilbud, når de især er beregnet for personer med bopæl i kommunen.
Befordring 150. For så vidt angår spørgsmål om befordring i  

 forbindelse med aktivitets- og samværstilbud henvises til den bekendtgørelse,  

 der er omtalt oven for, pkt. 146.
Finansiering 151. Amtskommunerne fastsætter, jf. § 131, stk. 2, en  

 takst, som for personer under 67 år refunderes af kommunerne med 50 %. For  

 personer, der er fyldt 67 år, refunderer kommunerne 100 % af taksten.
Botilbud, lovens kapitel 18 samt §§ 81 og  

 83 152. Med serviceloven sker der flere ændringer på  

 botilbudsområdet.
Først og fremmest er kommunernes forsyningsforpligtelse og  

 amtskommunernes forsyningsmulighed for botilbud til personer med handicap  

 fastslået i Boligministeriets lovgivning, herunder lov om almene boliger samt  

 støttede private andelsboliger m.v., som trådte i kraft den 1. januar 1997.  

 Boligministeriets lovgivning indeholder for kommunerne en forpligtelse til og  

 for amtskommunerne en mulighed for at sørge for pladser i boliger, der er  

 beregnet til længerevarende ophold.
Endvidere indeholdes der for kommunerne  

 en forpligtelse til at sørge for det nødvendige antal boliger.
 Dette forsyningsansvar omfatter imidlertid ikke pladser i boformer, der er  

 beregnet til længerevarende ophold for personer med betydelig og varigt  

 nedsat fysisk eller psykisk funktionsevne.
 Da der er behov for regler om etablering og drift af boformer beregnet til  

 disse grupper af personer, indeholder serviceloven en fortsat forpligtelse  

 for amtskommunen til at sørge for det nødvendige antal pladser i sådanne  

 boformer.
153. Loven indeholder således en amtskommunal  

 forpligtelse til at sørge for botilbud til midlertidigt og længerevarende  

 ophold samt en mulighed for kommunerne til at etablere botilbud til  

 midlertidigt ophold.
For så vidt angår de kommunale botilbud beregnet til  

 længerevarende ophold efter bistandslovens bestemmelser om bofællesskaber, er  

 der med serviceloven lagt vægt på at præcisere, at den del af tilbudet, som  

 vedrører boligdelen alene, reguleres efter boliglovgivningen, medens  

 serviceydelserne m.v. reguleres i denne lov.
 Bestemmelserne om boligtilbud er ikke længere knyttet til en bestemt  

 organisationsform.
154. Servicelovens regler om botilbud omfatter alene  

 forsyningsansvaret vedrørende boligdelen.
Den hjælp og støtte, der i øvrigt  

 er brug for, dækkes gennem servicelovens bestemmelser om personlig pleje,  

 socialpædagogisk bistand, ledsagelse, behandling, beskyttet beskæftigelse,  

 samværs- og aktivitetstilbud m.v.
Hjælpen kan - efter en konkret og  

 individuel vurdering - gives uanset hvilken form for bolig modtageren har.  

 Det betyder imidlertid ikke, at bistands- og støttetilbud efter serviceloven  

 nødvendigvis får en anden udformning eller karakter end de tilbud, der gives  

 i dag.
Tilbudene kan fortsat sammensættes således, at de med hensyn til  

 service og boform kan svare til de bofællesskaber og institutioner m.v., der  

 indtil servicelovens ikrafttræden var oprettet og drevet efter reglerne i  

 bistandsloven.
 Institutionsbegrebets ophævelse medfører, at forvaltning og personale må  

 være opmærksom på på områder, hvor det kan være hensigtsmæssigt at overveje  

 en ændret information omkring eller tilrettelæggelse af sammensætning af  

 service og tilbud til brugerne.
 Fælles for de boformer, der oprettes og drives efter reglerne i  

 serviceloven er, at lejelovgivningens bestemmelser ikke finder anvendelse,  

 jf. § 96. Dette behandles nærmere i kapitel 13.2.2.
 Der bør ved visitationen til botilbud tages hensyn til  

 beboersammensætningen, herunder beboernes funktionsevne og behov for hjælp.  

 Ligeledes kan de fysiske rammer også spille en rolle.
 Normeringen og det daglige arbejde kan variere i takt med at beboergruppen  

 ændres eller i takt med at den enkeltes behov for hjælp, omsorg og pleje  

 intensiveres.
 Bestemmelsen i § 74, jf. § 81, betyder at hjælp efter §§ 71-73 kan ydes  

 som døgntilbud, når der foreligger visitation efter § 75. Herved sikres, at  

 også meget omfattende hjælp kan ydes til personer med særlige behov på linje  

 med den indsats, der tidligere kunne ydes efter bistandslovens §§ 68 og 112.
Finansiering 155. Amterne fastsætter jf. § 131, stk. 2, en takst  

 for ophold i amtskommunale boformer efter §§ 92 og 93. For beboere under 67  

 år betaler kommunen 50 % af udgiften, mens kommunen betaler den fulde takst  

 for beboere over 67 år.
13.1. Botilbud efter servicelovens kapitel 18 156. Servicelovens kapitel 18 samler bestemmelserne om  

 botilbud efter den sociale lovgivning.
I denne vejledning behandles botilbud  

 til personer med nedsat fysisk eller psykisk funktionsevne, mens botilbud til  

 de mest udsatte grupper behandles i vejledningen om den sociale indsats for  

 de mest udsatte voksne.
 Med hensyn til hvilke persongrupper de enkelte tilbud retter sig imod  

 fremgår kriterierne af de enkelte bestemmelser samt af afsnittene om de  

 enkelte tilbud nedenfor.
13.1.1. Midlertidige kommunale botilbud efter § 91 - - - - - - - § 91.  Kommunen kan tilbyde midlertidige ophold i  

 boformer til personer, som på grund af betydelig nedsat fysisk eller psykisk  

 funktionsevne eller særlige sociale problemer har behov herfor.
- - - - - - - 157. Bestemmelsen giver kommunerne adgang til at  

 etablere og drive botilbud beregnet til midlertidigt ophold for personer med  

 særlige behov.
Kommunerne kan anvende alle eksisterende boligformer ved  

 løsningen af denne opgave.
 Bestemmelsen har i relation til grupperne med betydelig nedsat fysisk  

 eller psykisk funktionsevne til formål at sikre, at kommunerne fortsat kan  

 tilbyde midlertidige ophold, herunder weekendophold, til personer med behov  

 for aflastning, optræning, afprøvning af fremtidige bomuligheder, udslusning  

 m.v.
 Under midlertidige ophold i disse boformer forudsættes der ydet den  

 nødvendige socialpædagogiske og anden form for hjælp efter de pågældende  

 bestemmelser i loven, uanset om kommunen selv yder denne eller indgår aftaler  

 med private familier eller andre.
Varighed 158. Der kan ikke sættes bestemte tidsmæssige grænser  

 for midlertidige botilbud.
Det afgørende for opholdets varighed er, enten at  

 formålet med opholdet er opfyldt, og den pågældende kan klare sig uden den  

 støtte, der ydes i den midlertidige boform, eller at det konstateres, at den  

 pågældende har et varigt eller længerevarende behov for en boform efter den  

 sociale lovgivning eller lov om almene boliger samt støttede private  

 andelsboliger m.v.
Forholdet til § 93 159. Bestemmelsen supplerer § 93, der etablerer en  

 amtskommunal forpligtelse til at sørge for det nødvendige antal pladser til  

 midlertidigt ophold i boformer til personer med betydelig nedsat fysisk eller  

 psykisk funktionsevne, der har behov for omfattende hjælp i almindelige  

 daglige funktioner eller for pleje, eller som i en periode har behov for  

 særlig behandlingsmæssig støtte.
Kommunerne kan således etablere midlertidige  

 botilbud til personer med betydelig nedsat funktionsevne, mens amtskommunerne  

 efter § 93, stk. 1, nr. 1, skal etablere midlertidige botilbud til personer  

 med betydelig nedsat fysisk eller psykisk funktionsevne, der har behov for  

 omfattende hjælp i almindelige dagligdags funktioner, eller som i en periode  

 har behov for særlig behandlingsmæssig støtte.
13.1.2.Længerevarende amtskommunale botilbud efter § 92 - - - - - - - § 92.  Amtskommunen sørger for, at der er det  

 nødvendige antal pladser i boformer, der er egnet til længerevarende ophold  

 til personer, som på grund af betydelig og varigt nedsat fysisk eller psykisk  

 funktionsevne har behov for omfattende hjælp i almindelige daglige funktioner  

 eller pleje, omsorg eller behandling, og som ikke kan få dækket disse behov  

 på anden vis.
- - - - - - - 160. Amtskommunerne har pligt til at sørge for, at der  

 er de fornødne tilbud om længerevarende ophold for personer med betydelig og  

 varigt nedsat funktionsevne og deraf følgende særlige behov.
Denne forpligtelse har til hensigt at regulere tilvejebringelsen af de  

 botilbud beregnet til længerevarende ophold, der med hensyn til udformning og  

 indhold ligger udover det, der hensigtsmæssigt kan etableres efter lov om  

 almene boliger samt støttede private andelsboliger m.v.
Heri ligger bl.a., at  

 botilbudene efter denne bestemmelse ikke er omfattet af lejelovgivningens  

 regler om uopsigelighed, og at der derfor er mulighed for gennem  

 visitationsproceduren at tilrettelægge en beboersammensætning, der muliggør  

 en intensiv indsats på en hensigtsmæssig måde.
13.1.2.1. Flytteret - - - - - - - § 92,  Stk. 3. Personer, som modtager tilbud efter  

 stk. 1, og som ønsker at flytte til en anden amtskommune, har, når ganske  

 særlige forhold taler for det, ret til et tilsvarende tilbud i en anden  

 amtskommune.
Det er en forudsætning, at den pågældende opfylder betingelserne  

 for at blive optaget både i fraflytningsamtskommunen og i  

 tilflytningsamtskommunen.
 Stk. 4.  Socialministeren fastsætter nærmere regler om  

 betingelserne for at få tilbud om boform efter stk. 3.
- - - - - - - 161. Efter bestemmelsens stk. 3 opretholdes de efter  

 bistandsloven gældende regler om retten til at flytte til en tilsvarende  

 boform i en anden amtskommune.
Det er derfor en betingelse for flytteretten,  

 at den, der ønsker at flytte til en anden amtskommune, opfylder de  

 betingelser, der gælder for at blive optaget, både i fraflytningskommunen og  

 i tilflytningskommunen.
 Reglerne følger af Socialministeriets bekendtgørelse nr. 91 af 6. februar  

 1998 om betaling for botilbud m.v. efter servicelovens kapitel 18 samt om  

 flytteret i forbindelse med botilbud efter § 92. Bekendtgørelsen er optrykt  

 som bilag til denne vejledning.
13.1.3. Midlertidige amtskommunale botilbud efter § 93 - - - - - - - § 93.  Amtskommunen sørger for, at der er det  

 nødvendige antal pladser til midlertidigt ophold i boformer Stk. 2.  Amtskommunen træffer efter indstilling fra  

 opholdskommunen afgørelse om optagelse i boformer efter stk. 1.
- - - - - - - - 162. Bestemmelsen giver amterne pligt til at sikre det  

 nødvendige antal pladser i midlertidige botilbud til fx aflastning behandling  

 eller optræning i forbindelse med udslusning til mere selvstændig bolig.
 Formålet med det midlertidige ophold er at forbedre den enkeltes  

 færdigheder gennem socialpædagogisk indsats og behandling.
Der kan ikke sættes bestemte tidsmæssige grænser for midlertidige  

 botilbud.
Det afgørende for opholdets varighed er, at formålet med opholdet  

 er opfyldt, og at den pågældende efter opholdet kan klare sig uden den  

 støtte, der ydes i den midlertidige boform.
13.1.4. Amtskommunale serviceopgaver - - - - - - - § 81.  Amtskommunen yder hjælp efter §§ 71-75, 78 og  

 79 til personer, der har ophold i boformer efter §§ 92-94.
 Stk. 2.  Amtskommunen kan yde hjælp efter §§ 71-75, 78  

 og 79 til personer, der har ophold i boliger efter § 115, stk. 4, jf. § 105,  

 stk. 2, i lov om almene boliger samt støttede private andelsboliger m.v.,  

 såfremt boligen er oprettet af eller efter aftale med amtskommunen.
- - - - - - - 163. Til personer, der har midlertidigt eller  

 længerevarende ophold i amtskommunale botilbud, yder amtskommunerne følgende  

 servicetilbud:
- § 71: personlig hjælp og pleje, hjælp eller støtte til nødvendige  

 praktiske opgaver i hjemmet og hjælp til at vedligeholde fysiske eller  

 psykiske færdigheder - § 73: Socialpædagogisk bistand, jf. vejledningens kapitel 5.3.
 - § 78: Ledsagelse, jf. vejledningens kapitel 8.
 - § 79: Kontaktperson til døvblinde, jf. vejledningens kapitel 9.
 164. I stk. 2 gives der endvidere amtskommunerne  

 mulighed for at yde de nævnte tilbud til personer, der har ophold i de nævnte  

 boliger efter lov om almene boliger samt støttede private andelsboliger m.v.
Bestemmelsen viderefører den udvikling, der skete med udlægningen af den  

 statslige særforsorg i 1980 til amter og kommuner.
Siden der i 1984 i  

 bistandsloven blev mulighed for at kommunerne kunne oprette bofællesskaber,  

 er der sket en omfattende udvikling af forskellige former for botilbud efter  

 bistandsloven - herunder også i forhold til amtskommunernes og kommunernes  

 opgavefordeling.
Den traditionelle opgavefordeling er i et vist omfang blevet  

 blødt op i de enkelte lokalområder.
Formålet hermed har været at skabe  

 fleksibilitet i tilvejebringelsen af den nødvendige bistand og ekspertise ud  

 fra de enkelte beboeres konkrete behov.
Det er på dette grundlag, at det er fundet hensigtsmæssigt at give amterne  

 hjemmel til - i visse tilfælde - at varetage bistandsopgaver i brugernes egen  

 bolig, når det kan fremme de målsætninger om integration og normalisering,  

 som ligger bag udviklingen på handicapområdet.
Det drejer sig om støtte i de  

 boliger, der er oprettet af amtet efter lov om almene boliger m.v, og de  

 boliger, der er opført af andre, men efter aftale med amtet, og hvor amtet  

 betaler en del af ydelsesstøtten.
Der således ikke tale om en generel  

 forpligtigelse for amtskommunen.
 Bestemmelsen skal sikre det nødvendige supplement til amtskommunernes  

 forpligtelse til at stille sociale boformer, jf. §§ 92-94 til rådighed,  

 således at de tilbud, der stilles til rådighed af kommuner og amtskommuner,  

 tilsammen repræsenterer en bred vifte af muligheder, som kan benyttes alt  

 efter den enkeltes konkrete behov, og således at der sikres de nødvendige  

 udviklingsmuligheder og størst mulig fleksibilitet.
 Behovet for en amtskommunal indsats vil være helt afhængig af det enkelte  

 lokalområde, udbygningsgrad og befolkningsunderlag m.v. og herudover af  

 forskellige handicapgruppers behov for særlig og ekspertisekrævende indsats.
165. § 74 fastlægger, at opgaverne i fornødent omfang  

 skal kunne varetages døgnet rundt.
Det er herved sikret, at også meget  

 omfattende hjælp til beboere med særlige behov kan ydes på linje med den  

 indsats, der tidligere har kunnet ydes som led i de amtskommunale  

 institutionstilbud efter bistandsloven.
13.2. Om forholdet til den øvrige boliglovgivning 13.2.1. Lov om almene boliger samt støttede private andelsboliger m.v.
 166. Boliger, herunder bofællesskaber, til personer  

 med nedsat fysisk eller psykisk funktionsevne, beregnet til længerevarende  

 ophold skal etableres efter lov om almene boliger samt støttede private  

 andelsboliger m.v.
Plejeboliger 167. Det bemærkes, at plejeboliger betegnes almene  

 ældreboliger, også selvom de ikke er tilvejebragt med henblik på ældre, men  

 til personer med handicap uanset alder. § 5, stk. 2, i lov om almene boliger  

 samt støttede private andelsboliger m.v. indeholder en definition på  

 plejeboliger.
Heraf fremgår det, at »Plejeboliger er almene  

 ældreboliger, hvortil der er knyttet omsorgs- og servicefunktioner med  

 tilhørende personale svarende til den pågældende beboergruppes behov.«.
 Lov om almene boliger og støttede private andelsboliger m.v. gennemgås  

 nærmere i Socialministeriets vejledning om sociale tilbud til ældre m.fl.,  

 hvor der også findes en mere udførlig liste over relevant materiale.
 Vejledning m.v.
168. Egentlig vejledning m.v. omkring almene boliger  

 samt støttede private andelsboliger m.v. sker i Boligministeriets regi.
I  

 dette regi er også udgivet et omfattende vejledningsmateriale, der nærmere  

 behandler de forskellige problemstillinger og giver mere indgående  

 information.
13.2.1.1. Flytteret efter lov om almene boliger 169. Efter § 63 i lov om almene boliger samt støttede  

 private andelsboliger m.v. har personer, der ønsker at flytte til en anden  

 kommune, ret til at få anvist en bolig efter samme retningslinjer, som gælder  

 for kommunens egne borgere.
Det er en forudsætning, at den opfylder  

 betingelserne efter lov om almene boliger og støttede private andelsboliger  

 m.v. §§ 54, 57 og 58. Retten gælder boliger, som kommunen har anvisningsret  

 til, og som er omfattet af lov om almene boliger samt støttede private  

 andelsboliger m.v., boliger efter lov om byfornyelse og boligforbedring  

 særligt indrettet for den nævnte personkreds samt boliger efter den tidligere  

 lov om boliger for ældre og personer med handicap og plejehjem og beskyttede  

 boliger efter den tidligere lov om social bistand.
Den pågældende skal  

 opfylde betingelserne for at få anvist en bolig med kommunal anvisningsret i  

 både fra- og tilflytningskommunen.
 Kommunalbestyrelsens og amtsrådets afgørelser om anvisning af sådanne  

 boliger kan indbringes for henholdsvis det stedlige sociale ankenævn og den  

 Sociale Ankestyrelse, hvilket følger nærmere af lov om almene boliger samt  

 støttede private andelsboliger m.v. § 63, stk. 2.
Efter lov om almene boliger samt støttede private andelsboliger m.v. § 64,  

 stk. 1, kan boligministeren fastsætte nærmere regler om bl.a. ovennævnte  

 forhold.
Efter stk. 2 fremgår det, at også selvejende almene ældreboliger er  

 omfattet af flytteretten i § 63 samt af en række bestemmelser om anvisning.
 Der henvises til § 15 i Bygge- og Boligstyrelsens bekendtgørelse nr. 895  

 af 10. oktober 1996 om udlejning af almene boliger m.v.
13.2.2. Forholdet til lejelovgivningen 170. For almene boliger gælder det indtil 1. juli  

 1998, at lejeloven finder anvendelse, medmindre der er fastsat særlige regler  

 i lov om almene boliger samt støttede private andelsboliger m.v. eller  

 bekendtgørelse udstedt med hjemmel i denne lov.
Efter 1. juli 1998 reguleres  

 lejeretlige spørgsmål for almene boliger i lov om leje af almene boliger (lov  

 nr. 968 af 17. december 1997).
Spørgsmål vedrørende lejefastsættelsen er reguleret i lov om almene  

 boliger samt støttede private andelsboliger m.v. kapitel 3. Efter disse  

 regler fastsættes lejen på grundlag af et årligt driftsbudget for den  

 pågældende afdeling.
Reglerne om regulering af lejen fremgår også af dette  

 kapitel i loven.
Lejen for lokaler, der anvendes til andet end beboelse (det  

 der typisk betegnes erhvervslejemål), fastsættes til den leje, der er  

 sædvanlig for tilsvarende lejemål i ejendomme af samme alder og stand i  

 kvarteret og kommunen.
13.2.3. Generelle retningslinjer, når lejelovgivningen ikke finder  

 anvendelse - - - - - - - § 96.  Boformer, der er tilvejebragt efter denne lov,  

 er ikke omfattet af lejelovgivningen.
- - - - - - - 171. § 96 fastslår, at de botilbud, der er  

 tilvejebragt efter serviceloven, ikke er omfattet af lejelovgivningen.
De  

 spørgsmål, der ellers reguleres i lejelovgivningen, reguleres i stedet i  

 medfør af den sociale lovgivning.
Lejelovgivningens regler fandt ikke anvendelse for ophold i institutioner  

 m.v. efter bistandslovens §§ 66, 96, 101, 105 og 112, da der var tale om  

 ophold, som blev tilbudt af de sociale myndigheder med sigte på senere  

 flytning til mere egnet bolig.
Lejelovens ufravigelige regler om bl.a.  

 opsigelse var således ikke forenelige med dette formål.
Det samme gør sig gældende for botilbud efter servicelovens kapitel 18,  

 idet disse har en sådan karakter, der er så speciel med hensyn til målgruppe  

 og indhold, at det ikke giver mening at anvende lejelovgivningens regler på  

 disse botilbud.
Dette udelukker imidlertid ikke, at der - afhængig af de  

 konkrete omstændigheder - indgås aftale om opholdet, vilkårene herfor,  

 fraflytning m.v.
13.2.4. Adgangen til almene botilbud 172. Efter lov om almene boliger samt støttede private  

 andelsboliger m.v. vil der også kunne etableres boliger i den almene  

 boligmasse, der er særligt indrettet til personer med handicap.
 Etableringen af handicapegnede boliger i den almene boligmasse reguleres  

 generelt af Boligministeriet, der også varetager bestemmelser om  

 tilgængelighed m.v.
 For så vidt angår muligheden for at yde støtte til boligindretning og i  

 ganske særlige tilfælde til dækning af udgifter til anskaffelse af anden  

 bolig efter servicelovens § 102, henvises til vejledningen om hjælpemidler,  

 biler, boligindretning m.v.
13.3. Om ydelser i relation til botilbud efter kapitel 18 - - - - - - - § 95.  Ved ophold i boformer efter §§ 91-94 gælder de  

 almindelige regler for hjælp efter denne lov.
- - - - - - - 173. Med et botilbud følger el og varme men der kan  

 være beboere, som vil have behov for omfattende hjælp og som vælger at  

 modtage ydelser herudover til alle dagligdags funktioner som fx kost, vask  

 m.m.
 I det omfang beboerne modtager sådanne ydelser, fastsættes betalingen som  

 for personer i eget hjem, dvs. ud fra de faktiske udgifter.
Kost 174. I de tilfælde hvor beboerne ikke selv er i stand  

 til - eller kun i ringe grad med socialpædagogisk bistand - at stå for  

 tilberedningen af maden, kan kost tilbydes som led i botilbudet.
Beboernes  

 betaling fastsættes i disse situationer ud fra de faktiske udgifter.
Der kan  

 heri indregnes personaleudgifter, jf. § 82, stk. 3. Det kan være  

 hensigtsmæssigt, at aftale regler om at der skal gives besked om fravær i god  

 tid, således at der kan tages højde herfor i planlægningen af kosttilbudet.
Ved de faktiske udgifter forstås fx udgifter til råvarer, materialer,  

 afskrivning på materiel, el og varme, samt udgifter til personale.  

 (Amts)kommunen kan fx kræve betaling for råvarer, der anvendes ved  

 tilberedning af mad.
I de faktiske udgifter indgår udgifter til moms, som  

 (amts)kommunen har i forbindelse med levering af en ydelse.
 Uanset bestemmelsen om, at der ikke kan opkræves betaling for udgifter til  

 personale, når hjælp efter servicelovens § 71, stk. 1, nr. 2 er tildelt  

 varigt, kan (amts)kommunen medregne personaleudgifterne, når den træffer  

 beslutning om betaling for madserviceordninger.
 Ved fastsættelse af betaling for madserviceordninger, kan (amts)kommunen  

 således medregne alle de faktiske udgifter, der er forbundet med at producere  

 og levere ydelsen.
Rengøring og vask 175. Ofte vil beboerne sammen med det personale, der  

 varetager den praktiske og socialpædagogiske bistand, varetage vask og  

 rengøring.
I disse tilfælde betaler beboerne normalt alene for  

 rengøringsmidler, vaskepulver m.m.
 Beboere i botilbud, der selv er i stand til at varetage disse opgaver, har  

 - som øvrige befolkningsgrupper - mulighed for mod betaling, at benytte  

 rengørings- og vaskeordninger i det omfang, de ikke selv ønsker at udføre  

 opgaverne.
Ergo- og fysioterapi 176. Ergo- og fysioterapi kan ydes efter  

 sundhedsvæsenets regler vedrørende sygesikring m.v., efter § 73 samt efter §  

 86 i lov om social service.
Der henvises til vejledningens kapitler om disse  

 bestemmelser.
Medicin og lægehjælp 177. Beboere i botilbud får medicin og lægehjælp under  

 samme betingelser, som gælder for andre befolkningsgrupper.
Dvs. at evt.  

 egenbetaling afholdes af beboerne selv.
Frisør/fodpleje/beklædning 178. Beboerne står i videst muligt omfang selv for  

 frisør, fodpleje og beklædning og afholder udgiften hertil.
 Fritidsaktiviteter m.v.
179. Fsva. beboeres deltagelse i fritidsaktiviteter  

 m.v. betales der for disse aktiviteter efter de almindelige regler for de  

 pågældende aktiviteter.
Efter § 88 kan der tilbydes aktivitets- og  

 samværstilbud.
Der henvises til kapitel 12.2., hvor dette nærmere behandles.
Befordring 180. Beboerne betaler som udgangspunkt selv for  

 befordring og kan som andre personer med handicap få rabatkort til offentlige  

 befordringsmidler og benytte kørselsordninger.
Ved befordring til behandling  

 på sygehus o.lign gælder de almindelige regler om dette.
Rejser eller andre længerevarende fravær 181. Beboerne betaler selv for egne rejseomkostninger  

 (billet, forsikring, hotel, fortæring m.v.). Ledsagelse i forbindelse med  

 rejser kan bl.a. ydes som socialpædagogisk bistand efter § 73, men beboere  

 har også mulighed for selv at antage og afholde udgifterne til ledsagelse.
Ledsageordningen 182. Der henvises til kapitel 8 om denne ordning.
Socialpædagogisk bistand 183. Om socialpædagogisk bistand (og ledsagelse som  

 led i dette tilbud) henvises til kapitel 5.3.
Indretning 184. Udgangspunktet er, at det botilbud beregnet til  

 længerevarende ophold, som beboerne modtager, er umøbleret, og at de selv  

 står for indkøb af møbler og andet inventar til deres egen bolig og afholder  

 udgiften hertil.
Indretning af fællesarealer, som er et naturligt led i botilbuddet efter  

 §§ 91-93, indgår i botilbudets driftsudgifter og dermed i beboernes  

 boligbetaling.
Beboerne er naturligvis ikke afskåret fra selv at anskaffe  

 inventar til fællesarealer.
Hjælpemidler 185. Hjælpemidler, der er til fælles brug for personer  

 i et botilbud for voksne, eller som i øvrigt er basisinventar det pågældende  

 sted, stilles til rådighed som led i botilbuddet.
Det drejer sig fx om senge  

 med almindelige plejesengsfunktioner, badeværelses- og toiletindretning med  

 toiletforhøjere, bade/bækkenstole, ramper, kørestole uden særlig indretning  

 (transportstole), faste kommunikationsanlæg (fx kaldeanlæg), teleslyngeanlæg,  

 blinkanlæg, tunghøreklokker m.v.
Basisinventar kan således ikke omfatte hjælpemidler, som er personlige for  

 den enkelte, idet de alene anvendes af den pågældende og fx medtages under  

 ophold uden for botilbuddet.
Dette gælder uanset hvilket botilbud og uanset  

 hvilken nedsat funktionsevne, der er tale om i det konkrete tilfælde, hvorfor  

 fx individuelt tilrettede kørestole m.v. for personer med ophold i botilbud  

 for voksne med betydelig fysisk funktionsnedsættelse ikke skal stilles til  

 rådighed af botilbuddet, men af kommunen efter servicelovens § 97.
Forsikring 186. Beboerne bør have en indbo- og ansvarsforsikring  

 (fx familieforsikring). For så vidt angår lov om forsikring mod følger af  

 arbejdsskade henvises til Socialministeriets bekendtgørelse nr. 1124 af 15.  

 december 1992 om forsikring efter lov om forsikring mod følger af  

 arbejdsskade for personer, der er optaget i institutioner m.v. under  

 bistandsloven.
Bekendtgørelsen er under revision.
13.4. Betaling for botilbud - - - - - - - § 95 Stk. 2.  Beboerne betaler for ophold i boformer efter §§  

 91-94. For beboere i vedvarende botilbud, jf. § 92, fastsættes betalingen med  

 udgangspunkt i bygningens omkostninger.
Beboere i midlertidige botilbud, der  

 bevarer egen bolig under opholdet, betaler som udgangspunkt ikke for boligen.
 Stk. 3.  Socialministeren fastsætter regler om betaling  

 og om nedsættelse af betalingen med et beløb, der opgøres efter så vidt  

 muligt lignende regler som i lov om boligstøtte.
- - - - - - 187. Betalingsreglerne er fastsat i Socialministeriets  

 bekendtgørelse nr. 91 af om betaling for botilbud m.v efter servicelovens  

 kapitel 18, samt om flytteret i forbindelse med botilbud efter § 92.  

 Bekendtgørelsen er optrykt som bilag til denne vejledning.
13.4.1. Fastsættelse af betalingen Obligatoriske ydelser for beboerne 188. Bolig, el og varme er obligatoriske ydelser for  

 alle beboerne.
Det vil sige, at beboerne skal modtage og betale for disse  

 ydelser.
Fravær fra botilbudet 189. Ved fravær fra boligen betaler beboerne  

 servicebetaling, jf. kapitel 13.4.2. samt for bolig, el og varme.
13.4.1.1. Gifte pensionister 190. For gifte pensionister, som bor i samme botilbud  

 efter servicelovens kapitel 18, nedsættes betalingen for boligen med en rabat  

 på 25 pct., dog aftrappes rabatten for ægtepar med indkomster udover  

 pensionen med 1 procentpoint for hver 3.156 kr. (sats pr. 1/1/1998) i indtægt  

 ud over den sociale pension.
Der henvises til reglerne i bekendtgørelse nr.  

 1046 af 17. december 1997.
13.4.1.2. Personer, som har forsørgelsespligt 191. For personer, som har forsørgelsespligt over for  

 en ægtefælle, der ikke har en bolig i botilbud efter servicelovens kapitel  

 18, eller over for børn, beregnes betalingen for boligen først efter, at der  

 af beboerens eventuelle indtægter ud over pensionen er afsat et sådant beløb  

 til opfyldelse af forsørgelsespligten, at ægtefællens og børnenes levevilkår  

 ikke forringes på grund af pågældendes indflytning i botilbudet.
Der henvises  

 til bekendtgørelse nr. 91 af 6. februar 1998.
13.4.1.3. Betaling på grundlag af boligens omkostninger og størrelse 192. Den omkostnings- og arealbestemte del af  

 beboerens betaling udgør 10 pct. af den enkelte boligs beregnede maksimale  

 husleje.
Denne beregnes ved, at der fastsættes en Èmaksimal huslejei  

 for hvert enkelt botilbud, der herefter fordeles på de enkelte boliger, som  

 udgangspunkt efter en arealmæssig fordeling.
For bygninger ejet af kommunen eller amtskommunen udgøres den  

 »maksimale husleje« af botilbudets driftsudgifter, vedrørende  

 ejendommens boligdel, jf. nedenfor, med et tillæg af 10 pct. af den seneste  

 offentlige ejendomsvurdering, vedrørende boligdelen, jf. nedenfor.
De 10 pct.  

 af ejendomsvurderingen er et udtryk for de løbende ejendomsudgifter.
For lejede bygninger anvendes den faktiske husleje.
I de tilfælde, hvor de  

 øvrige driftsudgifter ikke er indeholdt i den faktiske husleje, tillægges 10  

 pct. af disse udgifter ved beregningen af den »maksimale husleje«.
Driftsudgifter 193. Driftsudgifterne vedrørende ejendommen skal  

 forstås som de samlede budgetterede driftsudgifter hvad angår selve det  

 samlede bygningskompleks.
Udgifter til lønninger og udgifter til pleje  

 (herunder særlige hjælpemidler), forplejning og lignende skal således ikke  

 medtages i opgørelsen af driftsudgifterne.
Dog kan lønudgiften til fx gartner  

 og rengøring af de fællesarealer, der indgår i boligbetalingen, jf. nedenfor,  

 medtages.
De af driftsudgifterne, der anvendes i beregningen af den »maksimale  

 husleje«, er således de udgifter, som er forbundet med den løbende  

 drift, administration, revision, forsikringer, skatter, vicevært, rengøring  

 af fællesarealer, almindelig vedligeholdelse, fornyelse, drift og pasning af  

 udenomsarealer.
Listen er ikke nødvendigvis udtømmende, ligesom nogle af de  

 nævnte elementer ikke nødvendigvis figurerer som selvstændigt punkt på  

 botilbudets budget.
 Som eksempler på driftudgifter kan nævnes kaldeanlæg (faste), reparation  

 af fyr, maling af boliger, havevedligeholdelse, indvendig og udvendig  

 vedligeholdelse, reparation af ventilation og pumper, vaskemaskine og  

 tumbler, elevator, vedligeholdelse, vandafgift, rengøring af fællesarealer  

 (gangarealer, fælles opholdsarealer, trapper m.v.).
 Indgår der i de budgetterede driftsudgifter poster, som der skal betales  

 moms af, medregnes udgifterne til moms.
Fordeling mellem bolig- og servicearealer 194. For at finde den »maksimale husleje«  

 skal driftsudgifterne og 10 pct. af ejendomsvurderingen fordeles på  

 henholdsvis boligarealet og servicearealet.
Opdelingen af botilbudet i en  

 boligdel og en servicedel tager udgangspunkt i ældreboliglovens regler.
Til boligdelen hører beboernes egenboliger samt fælles opholdsarealer.
Ud  

 fra en konkret vurdering vurderes hvilke rum der må henregnes til  

 serviceareal.
Fra bygningens samlede bruttoetageareal fratrækkes herefter  

 servicearealet.
Det således resterende bruttoetageareal udgør herefter  

 boligarealet.
Bruttoetagearealet kan defineres som bygningens samlede areal medregnet  

 ydervægge og andel i adgangsarealer.
Bruttoetagearealet opgøres som arealet i  

 vandret plan målt til ydersiden af de begrænsende ydervægge, jf.
Bygge- og  

 Boligstyrelsens bekendtgørelse nr. 617 af 8. juli 1992 om beregning af  

 boligens bruttoetageareal i henhold til boligstøtteloven.
En opmåling heraf  

 kan fx finde sted på grundlag af bebyggelsens hovedtegninger i kommunens  

 byggesagsarkiv.
Opdelingen i boligdel og servicedel kan som udgangspunkt  

 foretages efter ældreboliglovens regler.
Vejledende kan følgende liste  

 anvendes til opdelingen i bolig- og servicearealet:
Boligarealer Boligarealer - gangarealer, der forbinder boliger og fælles boligarealer - fælles opholdsarealer eller -lokaler for beboerne - fælles spisekøkken for boligernes beboere - toilet i forbindelse med fælles opholdsareal eller fælles spisekøkken - hobbyrum for beboerne - gæsteværelser for beboerne - tekøkken til beboernes og pårørendes brug Servicearealer Servicearealer - lokaler til genoptræning, herunder fysioterapi, ergoterapi og lignende - personalelokaler - aflastningsboliger til midlertidigt ophold - cafeteria - kiosk - hvilerum for fx personale/dagcentergæster - særligt indrettede baderum, herunder svømmehal - lokaler til fodpleje - lokaler til frisør - rengøringsrum, servicedepotrum - kontorer til administration af service - gangarealer, der forbinder serviceaktiviteter Der kan i forbindelse med botilbudet være en række rum, som ikke entydigt  

 kan henføres til boligdelen eller til servicedelen.
Vejledende fordeling Vejledende foreslås følgende fordeling:
 - For korridorer o. lign., som benyttes både som adgangsveje for boliger  

 og som adgangsveje for serviceareal, henføres 50 pct. til hver kategori.
- For rum, der benyttes både af botilbudets beboere og af brugere udefra  

 (fx en spisestue som nogle få timer om dagen benyttes til  

 dagcenterfunktioner), foretages en forholdsmæssig beregning af arealernes  

 anvendelse.
De fælles boligarealer kan være meget store, fordi lokaler i  

 tilknytning til botilbudet om dagen benyttes som dagcenter eller andet.
I  

 disse tilfælde henføres til boligdelen en del af det fælles boligareal, fx  

 tages en andel svarende til andelen af fastboende i forhold til det samlede  

 antal brugere af de fælles boligarealer om dagen.
- Andre rum beregnes efter en konkret vurdering med udgangspunkt i deres  

 anvendelse.
Udgør boligarealet fx 55 pct. af det samlede areal, bliver den  

 »maksimale husleje«:
 0,55 x (driftsudgifter ø 10 pct. af vurderingen).
Den »maksimale husleje« fordeles herefter på de enkelte boliger  

 efter en arealfordeling for at finde den enkelte boligs »maksimale  

 husleje«.
De fællesarealer, der tilhører boligdelen, fordeles ligeligt  

 på de enkelte boliger.
Det betyder, at kun forskelle i beboernes egen bolig  

 kan medføre en forskel i den »maksimale husleje« pr. bolig.
Udgangspunktet for fordelingen af boligbetalingen på de enkelte boliger er  

 boligens bruttoetageareal, idet dog særlige hensyn kan begrunde afvigelser  

 herfra.
Er boligerne væsentligt forskellige i henseende til beliggenhed,  

 udsigt, indretning m.v., må der tages hensyn til disse forhold.
Principperne  

 for fordeling af lejen i almene ældreboliger, beregnes jf.
Boligstyrelsens  

 vejledning om drift af almene boliger og støttede private andelsboliger m.v.  

 af december 1996.
Enhedspris Mht. beregningen af den arealmæssige fordeling kan det i særlige tilfælde  

 være praktisk at foretage en inddeling af boligerne i kategorier, således at  

 der beregnes en enhedspris ud fra denne inddeling.
Dette forudsætter dog, at  

 der er tale om ubetydelige forskelle i den beregnede betaling.
Såfremt der i særlige tilfælde bor flere sammen i en bolig, beregnes den  

 del af boligbetalingen, som fastsættes ud fra boligens omkostninger og  

 størrelse, med udgangspunkt i en ligelig fordeling.
Der henvises i øvrigt til  

 det ovenfor anførte om fordeling af boligbetalingen på de enkelte boliger.
 Beboerens omkostnings- og arealbestemte betaling udgør herefter 10 pct. af  

 den fundne »maksimale husleje« for beboerens egenbolig.
Betalingen efter boligens omkostninger og størrelse fastsættes for et år  

 ad gangen på grundlag af botilbudets budget.
Så snart der kan forudses en  

 ændret betaling for boligen, dvs. når budgettet foreligger, bør der gives  

 beboerne meddelelse herom.
13.4.1.3.1. El/varme 195. El og varme medtages ikke i den i ovenfor nævnte  

 opgørelse af driftsudgifterne.
For el og varme betales et særskilt beløb, der fastsættes for et år ad  

 gangen ud fra botilbudets budget og betales særskilt ligesom beboernes  

 betaling for andre ydelser.
Betaling sker fra indflytningstidspunktet.
Seperat opgørelse Af hensyn til beboernes mulighed for at søge om varmetillæg anbefales det,  

 at el henholdsvis varme opgøres separat.
Betalingen svarer til den forholdsmæssige andel af de budgetterede  

 udgifter inkl. moms for den del af bruttoetagearealet, der vedrører  

 boligdelen.
Den samlede udgift til varme og el i botilbudet ganges således  

 med boligarealets andel og fordeles på de enkelte boliger.
Afvigelser i  

 arealet af egenboligen kan således give forskelle i beboernes betaling.
 Alternativt kan udgifterne fordeles på baggrund af opgørelser over de  

 enkelte boligers faktiske forbrug, hvilket forudsætter anvendelse af el-  

 og/eller varmemålere.
I botilbud, der tillige lægger lokaler til andre funktioner, kan de fælles  

 boligarealer være meget store, fordi lokaler i tilknytning til botilbudet om  

 dagen benyttes som dagtilbud.
Betalingen for el og varme i fælles  

 boligarealer bør i disse tilfælde nedsættes, således at beboerne kun betaler  

 en andel (fx andelen af fastboende i forhold til det samlede antal brugere af  

 de fælles boligarealer om dagen).
 Det kan i særlige tilfælde, hvor der til botilbudet er tilknyttet  

 servicearealer med uforholdsmæssigt stort el/varmeforbrug, fx  

 varmtvandsbassiner, være nødvendigt i beregningen af beboernes betaling at  

 indlægge et skøn over, hvor stor en del af el/varme udgiften, der reelt  

 vedrører servicearealerne, således at beboernes betaling efter den  

 arealmæssige beregning nedsættes tilsvarende.
Flere i samme bolig Såfremt der i særlige tilfælde bor flere sammen i en bolig, fordeles  

 el/varme udgiften ligeligt mellem dem.
Der kan søges om varmetillæg, jf. § 17, stk. 2, i lov om social pension,  

 jf.
Socialministeriets bekendtgørelse nr. 1046 af 17. december 1997 om social  

 pension, kap. 6.
13.4.1.4. Betaling efter indkomst 196. Til betalingen for boligen opgjort på grundlag af  

 boligens omkostninger og størrelse tillægges et beløb, som beregnes på  

 baggrund af beboerens indkomst.
 Betalingen udgør 10 pct. af beboerens indkomst op til en indkomstgrænse på  

 135.300 kr.. For indtægter ud over denne grænse udgør betalingen 20 pct.  

 Grænsen reguleres med satsreguleringsprocenten og følger af lov om individuel  

 boligstøtte § 21. Indkomstgrundlaget opgøres efter reglerne i lov om  

 individuel boligstøtte § 8.
 Reglerne følger af Socialministeriets bekendtgørelse nr. 26 af 14. januar  

 1998 om betaling for botilbud m.v. efter servicelovens kapitel 18, samt om  

 flytteret i forbindelse med botilbud efter § 92. Bekendtgørelsen er optrykt  

 som bilag til denne vejledning.
13.4.1.4.1. Vedrørende den samlede boligbetaling 197. Den samlede betaling, inklusive det  

 indkomstbestemte beløb for den enkelte beboer, kan ikke overstige den enkelte  

 boligs andel af de samlede driftsudgifter samt 10 pct. af den seneste  

 ejendomsvurdering (= dvs. betalingen kan ikke overstige den maksimale husleje  

 for den enkelte bolig).
Betaling for boligen sker - i lighed med hvad der gælder for betalingen  

 for el og varme og øvrige ydelser - fra indflytningstidspunktet.
Betaling for  

 bolig i botilbud efter servicelovens §§ 92 og 93 er ikke omfattet af lov om  

 leje, jf. servicelovens § 96. Der kan ikke kræves indskud ved indflytning i  

 botilbud.
Beboerne kan ikke modtage boligstøtte efter lov om individuel  

 boligstøtte.
13.4.1.4.2. Indkomstgrundlaget 198. Det forudsættes, at beboerne af deres pension kan  

 afholde udgifterne til botilbudet, der modtages, samt have et rimeligt beløb  

 til rådighed efter betalingen.
Størrelsen heraf afhænger således af den  

 pågældendes individuelle økonomiske situation.
I ganske særlige tilfælde,  

 hvor den pågældende ikke ville få et rimeligt beløb til rådighed efter  

 betaling for botilbudet, skal der tages højde herfor ved fastsættelsen af den  

 pågældendes betaling.
 Nedsættelse af betalingen skal ske med et beløb, der opgøres efter så vidt  

 muligt lignende regler som i lov om boligstøtte.
Indhentning af oplysninger 199. Hvis oplysninger om indkomstgrundlaget mangler,  

 skal beboeren som udgangspunkt selv give oplysningerne.
Hvis dette ikke er  

 muligt, kan oplysningerne indhentes fra andre offentlige myndigheder.
Der  

 henvises i denne forbindelse til Socialministeriets vejledning om  

 retssikkerhed og administration på det sociale område.
13.4.1.4.3. Beboere, der ikke oppebærer social pension 200. Udgangspunktet for reglerne er, at beboerne er  

 berettiget til pension.
Retten til pension er som udgangspunkt betinget af,  

 at ansøgeren har dansk indfødsret, fast bopæl i Danmark, og at ansøgeren har  

 haft fast bopæl i Danmark i mindst 3 år mellem det fyldte 15. og det fyldte  

 67. år.
 Hvis der herefter i botilbud efter servicelovens kapitel 18 opholder sig  

 en person, som ikke er berettiget til pension, vil der ud fra lov om aktiv  

 socialpolitik skulle foretages en konkret vurdering af, om den pågældende er  

 berettiget til hjælp efter denne lov.
201. Der kan endvidere være beboere i visse botilbud  

 efter servicelovens kapitel 18, for hvem det ikke anses for hensigtsmæssigt  

 at søge om pension, idet tilbudet om en boform er led i en  

 optræningssituation til at klare sig selv.
Disse beboere skal således afholde  

 betaling for botilbudet m.v. af deres indtægt.
Såfremt der er tale om  

 kontanthjælp, vil en evt. rådighedsforpligtelse normalt anses for opfyldt  

 gennem den pågældendes beskæftigelsestilbud som led i opholdet.
 I disse tilfælde vil der normalt være tale om midlertidige ophold, hvor  

 den pågældende som udgangspunkt opretholder en hidtidig bolig og hidtidige  

 forpligtelser, og der opkræves i disse tilfælde ikke betaling for botilbudet  

 jf. servicelovens § 95, stk. 2.
202. Er der ikke tale om et sådant midlertidigt  

 ophold, gælder de almindelige betalingsregler.
Der gøres opmærksom på, at  

 betalingen for ydelser skal fastsættes således, at den pågældende har et  

 rimeligt beløb til egen rådighed.
Formue 203. For beboere, som har formue og indtægter heraf,  

 kan dette i forskellig forbindelse få betydning for den pågældendes  

 rådighedsbeløb.
Det drejer sig udover om skat af renteindtægter og evt.  

 formueskat bl. a om beregning af pensionens størrelse og betaling af den del  

 af huslejen, der fastsættes ud fra indkomsten.
Normalt vil formuemidlerne  

 være til rådighed for den pågældende/evt. værge.
I de særlige tilfælde, hvor  

 der er tale om båndlagte midler, gøres der opmærksom på, at der efter  

 reglerne om båndlagte midler er mulighed for at søge statsamtet om frigivelse  

 af sådanne midler.
Statsamtet giver nærmere oplysninger herom.
13.4.2. Servicebetaling ved ophold i botilbud efter § 92 - - - - - - - § 83.  Personer, der har ophold i boformer efter § 92,  

 og som får pension efter § 14, stk. 1 eller 2, i lov om social pension,  

 betaler henholdsvis 14.808 kr. og 7.392 kr. om året for den særlige service  

 m.v., som følger af opholdet.
 Stk. 2.  For personer, der på grund af nedsat  

 funktionsevne har nødvendige udgifter i forbindelse med individuelle  

 aktiviteter, som ikke dækkes af opholdet i boformen, nedsættes eller  

 bortfalder betalingen efter stk. 1.
- - - - - - - 204. For den særlige service m.v., som følger af  

 opholdet, betaler personer med ophold i et botilbud efter § 92, som er  

 tilkendt mellemste eller højeste førtidspension, en servicebetaling, jf.  

 reglen i servicelovens § 83, hvor beløbene endvidere er fastsat.
Beløbene  

 reguleres en gang årligt med satsreguleringsprocenten og bekendtgøres i  

 Socialministeriets cirkulære om årlig regulering af visse sociale ydelser,  

 fradragsbeløb, takster m.v.
Opkrævningen af betalingen efter servicelovens § 83 følger de principper,  

 som gælder ved opkrævning af betaling for boligen.
Det vil sige, at der  

 betales servicebetaling fra det tidspunkt, hvor der opkræves betaling for  

 bolig, og opkrævningen ophører på samme måde med udgangen af den måned, hvori  

 den pågældende fraflytter boligen eller afgår ved døden.
Der opkræves  

 servicebetaling under fravær fra botilbudet.
Der gøres opmærksom på  

 muligheden for at søge om nedsættelse eller bortfald af servicebetalingen,  

 jf. nedenfor.
Nedsættelse af servicebetaling 205. Personer, som på grund af deres handicap har  

 nødvendige udgifter i forbindelse med individuelle aktiviteter uden for  

 botilbuddet, som ikke dækkes af opholdet i boformen, kan i særlige tilfælde  

 få nedsættelse eller bortfald af servicebetalingen.
Der skal være tale om  

 individuelle aktiviteter i forbindelse med deltagelse i de almindelige  

 samfundstilbud og socialt liv.
Det vil sige aktiviteter, som beboeren selv  

 ønsker og tilrettelægger sin deltagelse i.
Der kan kun ske nedsættelse/bortfald af servicebetaling, når der på grund  

 af den pågældendes handicap er særlige udgifter forbundet med deltagelsen i  

 aktiviteten.
Der kan fx være tale om særlige ledsagelses- eller  

 kørselsudgifter, udover det der ydes i forbindelse med botilbudet efter  

 servicelovens § 73 eller i øvrigt dækkes af ledsageordningen, jf. § 78 og  

 vejledningens kapitel 8.
Udgifterne skal være nødvendige, hvilket vil sige, at det behov, som  

 udgiften udspringer af, ikke kan dækkes gennem andre ordninger.
Som et  

 eksempel kan nævnes en person med et svært handicap, der har høje udgifter  

 til kørsel eller ledsagelse, der ikke dækkes af andre ordninger, herunder  

 kørselsordninger, ledsageordningen efter § 78 eller socialpædagogisk bistand  

 efter § 73. Disse udgifter kan fx opstå i forbindelse med deltagelse i  

 almindelig fritidsundervisning, besøg hos den pågældendes mindreårige børn,  

 organisationsarbejde m.v.
Afgørelse om nedsættelse eller bortfald af servicebetaling træffes af  

 amtskommunen ud fra en konkret vurdering af den pågældendes behov sammenholdt  

 med de i bestemmelsen nævnte kriterier.
Amtskommunens afgørelse kan  

 indbringes for Det Sociale Nævn i det pågældende amt.
13.4.3. Midlertidigt døgnophold 206. I §§ 1-3 i Socialministeriets bekendtgørelse nr.  

 91 af 6. februar 1998 om bekendtgørelse om betaling for botilbud mv. efter  

 servicelovens kapitel 18, samt om flytteret i forbindelse med botilbud efter  

 § 92, er der fastsat regler om betaling for midlertidigt døgnophold i  

 botilbud efter servicelovens kapitel 18. Bekendtgørelsen er optrykt som bilag  

 til denne vejledning.
 Midlertidige døgnophold er korterevarende aflastningsophold af fx en  

 weekend eller en uges varighed, men kan også være ophold af længere varighed.  

 Det afgørende er, at der er visiteret til ophold af midlertidig varighed.
 Det er udgangspunktet for reglerne, at personer i midlertidigt døgnophold  

 bevarer en hidtidig bolig og opretholder hidtidige forpligtelser under  

 opholdet.
 Formålet med et midlertidigt døgnophold er, at den pågældende selv, eller  

 de, der normalt yder bistand til den pågældende, kan aflastes under det  

 midlertidige ophold.
 Under midlertidige døgnophold udbetales et evt. tilkendt bistands- og  

 plejetillæg, og der opkræves ikke servicebetaling, jf. kapitel 14.4.3.
13.4.4. Klageadgang 207. Klager over fastsættelsen af beboernes betaling  

 kan indbringes for Det Sociale Nævn.
Der henvises i øvrigt til Ankestyrelsens  

 vejledning om klageregler på det sociale område.
Hjælpemidler, biler, boligindretning,  

 individuel befordring, 208. Reglerne om støtte til hjælpemidler, anskaffelse  

 af bil, boligindretning og individuel befordring fremgår af servicelovens  

 kap. 19.
Personer, med ophold i boformer efter serviceloven eller i handicapegnede  

 boliger efter lov om almene boliger, har ret til støtte til hjælpemidler m.v.  

 på samme vilkår som gælder for andre.
For så vidt angår hjælpemidler kan der  

 ydes støtte hertil, når hjælpemidlet er beregnet til vedkommendes eget  

 personlige brug, og når det ikke stilles til rådighed som basisinventar i det  

 pågældende botilbud.
Beslutning om tildeling af støtte til hjælpemidler ydes efter de  

 almindelige regler, dvs. at det er beboerens opholdskommune/-amt, der træffer  

 afgørelse herom.
Opholdskommunen vil, når der er tale om beboere i botilbud  

 efter servicelovens §§ 91 - 94 kunne kræve sin del af udgifterne til  

 hjælpemidler refunderet af en tidligere opholdskommune, under de betingelser  

 der er nævnt i servicelovens § 128.
 Der henvises i øvrigt til Socialministeriets vejledning om støtte til  

 hjælpemidler, biler, boligindretning m.v.
Magtanvendelse, § 109 209. Socialministeriet har haft nedsat et udvalg om  

 psykisk handicappedes retssikkerhed.
Udvalget har bl.a. behandlet de  

 problemer, der kan opstå af retssikkerhedsmæssig karakter, når behandlingen  

 af psykisk handicappede foregår i den handicappedes eget hjem.
Udvalget har  

 også set på retssikkerhedsspørgsmålet fra både bruger- og personaleside.
Udvalget afsluttede sit arbejde ved årsskiftet 1997/1998 med en rapport,  

 der kan rekvireres ved henvendelse til Socialministeriet.
Udvalgets  

 anbefalinger vil komme til at danne udgangspunkt for nye regler på området.
 Der henvises i øvrigt til Socialministeriets vejledning om sociale tilbud  

 til ældre m.fl., hvor udvalgets anbefalinger er nærmere beskrevet.
Administration 16.1. Ophold her i landet - - - - - - - § 2.  Enhver, der opholder sig lovligt her i landet,  

 har ret til hjælp efter denne lov.
 Stk.2.  Socialministeren fastsætter regler om  

 betingelserne for i særlige tilfælde at få hjælp efter denne lov under  

 midlertidige ophold i udlandet.
- - - - - - - 210. Det følger af servicelovens § 2, at enhver, der  

 opholder sig lovligt her i landet, har ret til hjælp efter denne lov.  

 Samtidig betyder dette, at personer, der opholder sig i udlandet, ikke kan få  

 hjælp efter serviceloven.
Hjælpen er bestemt til at opfylde behov her i  

 landet.
 Grønland og Færøerne er som hidtil ikke omfattet af loven, jf. § 145, og  

 det betyder, at Grønland og Færøerne i denne forbindelse er dækket af  

 begrebet »udlandet«.
Dette gælder således for de ydelser efter serviceloven, som behandles i  

 denne vejledning.
Det betyder fx, at der ikke kan bevilges plejevederlag til  

 en person, der ønsker at pleje en nærtstående døende i et andet land, og at  

 der ikke kan gives tilskud til personlig og praktisk hjælp efter § 76 under  

 en udlandsrejse.
16.1.1. Hjælp under midlertidigt ophold i udlandet 211. I medfør af stk. 2 er der fastsat regler om i  

 særlige tilfælde at få hjælp til midlertidigt ophold i udlandet.
De nærmere  

 regler findes i Socialministeriets bekendtgørelse nr. 108 af 17. februar 1998  

 om betingelser for i særlige tilfælde at få hjælp efter lov om social service  

 under midlertidige ophold i udlandet, der er medtaget som bilag 2.
For at bevare hjælpen i udlandet skal modtageren inden udrejsen opfylde  

 betingelserne for at modtage hjælp, og kommunen skal løbende kunne holdes  

 orienteret om, at opholdet kan ske, uden at de almindelige regler for hjælpen  

 tilsidesættes.
Der henvises i denne forbindelse til lov om retssikkerhed og  

 administration på det sociale område § 11, hvoraf det bl.a. fremgår, at en  

 person, der modtager hjælp, har pligt til at oplyse om ændringer i sine  

 forhold, der har betydning for hjælpen.
 212. I det følgende beskrives, hvilke ydelser der kan  

 bevares under midlertidige ophold i udlandet, til hvilke formål samt  

 betingelser herfor.
 Det drejer sig kun om hjælpeordning efter servicelovens § 77,  

 ledsageordning efter § 78 og merudgifter efter § 84. Det skal i denne  

 forbindelse understreges, at andre ydelser, der er omhandlet i denne  

 vejledning, ikke kan medtages til eller oppebæres i udlandet.
 Om merudgiftsydelsen efter § 28 og tabt arbejdsfortjeneste efter § 29 i  

 udlandet henvises til Socialministeriets vejledning om sociale tilbud til  

 børn og unge med handicap.
 Om hjælpemidler efter § 97 og støtte til bil efter § 99 henvises til  

 Socialministeriets vejledning om støtte til hjælpemidler, biler,  

 boligindretning m.v.
 213. I det følgende beskrives de formål med ophold i  

 udlandet, hvor hjælpen efter nogle af bestemmelserne kan bevares:
 Varigheden af hjælp under ophold i udlandet i det enkelte tilfælde  

 afhænger af formålet med hjælpen og de konkrete omstændigheder, herunder  

 karakteren af hjælpen.
 Der kan kun i særlige tilfælde efter en konkret vurdering ydes tilskud til  

 dækning af ekstra omkostninger, der er forbundet med kortvarige ferieophold i  

 udlandet.
 Se endvidere nedenfor om ledsageordningen efter § 78.
 214. Tilskud til dækning af udgifter ved ansættelse af  

 hjælpere efter § 77 kan bevares til alle de formål, der er nævnt ovenfor.
 Når det drejer sig om hjælp efter § 77 i forbindelse med lægebehandling,  

 samvær med børn, ferie eller besøg hos syge pårørende forudsættes tilskuddet  

 som udgangspunkt at være det samme, som ydes her i landet.
 Der kan kun i særlige tilfælde efter en konkret vurdering ydes tilskud til  

 ekstra hjælpere eller til dækning af hjælperes opholds- eller rejseudgifter  

 ved kortvarige ferieophold i udlandet.
Ved ophold i udlandet til revalidering m.v. eller uddannelse i øvrigt kan  

 tilskuddet efter § 77 anvendes til ansættelse af hjælpere i udlandet.
Hjælpen  

 ydes under hensyn til lønniveauet i det pågældende land, dog maksimalt med  

 det beløb, der ville blive ydet her i landet til dækning af det tilsvarende  

 behov.
Hvis modtageren vælger at medbringe hjælpere, kan tilskud hertil ikke  

 overstige det tilskud, der ville blive ydet her i landet til dækning af det  

 tilsvarende behov.
 Der kan ikke ydes hjælp til rejse - og opholdsudgifter til hjælpere efter  

 § 77 eller som en merudgift efter § 84 til ophold i udlandet til revalidering  

 m.v. eller uddannelse i øvrigt.
 Hjælp til ledsagelse efter § 78 kan bevares ved ophold i udlandet til  

 lægebehandling, samvær med børn, ferie eller besøg hos syge pårørende.
 Der kan ikke ydes hjælp efter § 78 eller som en merudgift efter § 84 til  

 rejse- eller opholdsudgifter til ledsagelse til udlandet.
 Ret til dækning af merudgifter efter § 84 kan i øvrigt bevares under  

 ophold i udlandet til alle de nævnte formål.
16.2. Andre administrative bestemmelser Opholds- og bopælskommune 215. Reglerne i serviceloven om opholdskommunens  

 betalingsforpligtelse skal ses i sammenhæng med § 9 i lov om retssikkerhed og  

 administration på det sociale område.
Der henvises i øvrigt til den særlige  

 vejledning om retssikkerhed og administration på det sociale område.
Refusion fra en tidligere opholdskommune 216. Mens opholdskommunen altid har pligt til at træde  

 til med hjælp, er det ikke i alle tilfælde denne kommune, som skal bære den  

 kommunale andel af udgiften ved den hjælp, der ydes.
De nærmere regler herom  

 findes i servicelovens § 128. Der er således efter § 128, stk. 1, pligt til  

 at refundere udgifter efter serviceloven i de tilfælde, hvor den tidligere  

 opholdskommune eller anden offentlig myndighed medvirker til, at en person  

 får ophold i kommunen i botilbud efter serviceloven eller i en almen  

 ældrebolig, herunder en plejebolig til personer med handicap, efter lov om  

 almene boliger eller i eget hjem med hjælpeordning efter § 77.
 En kommune anses også for at medvirke til flytning, når en person har ret  

 til at flytte til en almen ældrebolig til personer med handicap i en anden  

 kommune på grund af ganske særlige forhold, jf. § 63, stk. 1, i lov om almene  

 boliger samt støttede private andelsboliger m.v.
Oplysningspligt 217. Den der søger hjælp efter den sociale lovgivning  

 har selv pligt til at medvirke til at fremskaffe de oplysninger, der er  

 nødvendige for at træffe afgørelse i den konkrete sag.
Lov om retssikkerhed  

 og administration §§ 10-14 indeholder de nærmere regler herom.
 For yderligere vejledning henvises til Socialministeriets vejledning om  

 retssikkerhed og administration på det sociale område.
Samarbejde mellem kommuner og amtskommuner 218. Retssikkerhedsloven fastslår i § 42, stk. 2, at  

 der er en gensidig forpligtelse for kommune og amtskommune til at samarbejde  

 i forbindelse med løsningen af opgaver efter lov om aktiv socialpolitik og  

 lov om social service.
Det er af afgørende betydning for en samlet og helhedsorienteret indsats,  

 at kommuner og amtskommuner samarbejder om de tilbud, der falder ind under  

 deres respektive ansvarsområder, navnlig hvor opgavevaretagelsen involverer  

 begge parter, eller hvor der er delt finansiering.
Det er vigtigt, at den af  

 parterne, der har det endelige ansvar for løsningen af en opgave, inddrager  

 den anden part i sagsforløb, der vedrører begge parter.
 Der lægges i bestemmelsen op til et samarbejde om såvel den overordnede  

 indsats som om indsatsen for den enkelte borger.
 På det overordnede plan bør parterne i fællesskab samordne serviceniveau  

 og -indsats samt udvikle samarbejdsmodeller for den samlede støttende  

 indsats, hvoraf ansvarsfordelingen fremgår.
 I indsatsen for den enkelte borger forudsætter et velfungerende  

 samarbejde, at amtskommunen henholdsvis kommunen inddrages i sagen så tidligt  

 så muligt, ikke mindst i forbindelse med at der skal laves planer for den  

 enkelte bruger efter servicelovens § 111.
 § 42,  stk. 3, er en ny bestemmelse, der giver adgang  

 til, at amtskommunen og kommunen, medmindre andet er fastsat, kan indgå  

 aftaler om, at forpligtelser vedrørende opgavevaretagelsen, der efter loven  

 påhviler den ene part, kan overlades til den anden.
 Der henvises til vejledningen om retssikkerhed og administration på det  

 sociale område, hvor disse bestemmelser er behandlet.
Frister for sagsbehandlingstider 219. Det følger af retssikkerhedslovens § 3, at  

 kommunalbestyrelsen henholdsvis amtsrådet skal:
- fastsætte en frist, som kan være forskellig for forskellige opgavetyper ./. - oplyse om, hvilke frister som gælder i kommunen/amtskommunen - give borgere besked, hvis fristen i en konkret sag ikke kan overholdes Der henvises til vejledningen om retssikkerhed og administration på det  

 sociale område, hvor disse bestemmelser er behandlet.
 16.3. Administrationsaftaler, værgemål m.v.
 220. Personer, som af helbredsmæssige eller andre  

 grunde er ude af stand til - enten permanent eller midlertidigt - at varetage  

 deres personlige og/eller økonomiske forhold, kan have behov for hjælp fra  

 andre.
 Der findes forskellige muligheder for at lade andre varetage de økonomiske  

 og personlige forhold for personer, som ikke kan varetage deres egne forhold.
Der kan fx være tale om udstedelse af fuldmagt eller den pågældende kan  

 indgå en administrationsaftale med det botilbud, hvor pågældende bor.
Videre  

 kan der være tal om, at det kan være indiceret at anmode om iværksættelse af  

 et værgemålsforhold.
Administrationsaftaler og værgemål er behandlet mere  

 indgående i vejledningen om sociale tilbud til ældre m.fl., hvortil der  

 henvises.
Administrationsaftaler 221. Personer, som er i stand til at handle  

 fornuftsmæssigt, men alligevel ikke kan klare de praktiske opgaver, der er  

 forbundet med at varetage økonomiske dispositioner, som fx at hæve penge,  

 betale regninger m.v., kan indgå en aftale med (amts)kommunen om at overlade  

 disse opgaver til medarbejdere i plejehjem, hjemmepleje m.v.
Administration af social pension 222. Efter pensionslovens § 36 kan kommunalbestyrelsen  

 træffe afgørelse om, hvordan den sociale pension skal udbetales, når  

 pensionisten ikke kan administrere pensionen.
Bestemmelsen bør administreres  

 med varsomhed, og der bør tages vidtgående hensyn til den enkelte pensionists  

 ønsker og behov.
 Det er fx ikke tilstrækkeligt, at pensionisten har en psykisk lidelse,  

 hvis denne ikke giver sig udslag i, at den pågældende er ude af stand til at  

 administrere sin økonomi.
 Der henvises til Socialministeriets vejledning om social pension.
Værgemål 223. Hvis en afgørelse om administration af pensionen  

 ikke imødekommer beboerens behov, kan der eventuelt være grundlag for at  

 anmode statsamtet om iværksættelse af værgemål efter bestemmelserne i  

 værgemålsloven.
Anmodning om værgemål kan jf. værgemålslovens § 16 fremsættes  

 af:
- den pågældende selv, - dennes ægtefælle, børn, forældre, søskende eller andre blandt de  

 nærmeste, - værgen eller en særlig værge, - kommunalbestyrelsen, - amtsrådet eller - politimesteren (politidirektøren).
 Anmodning om iværksættelse af værgemål med fratagelse af den retlige  

 handleevne sendes til retten, jf. værgemålslovens § 17.
Betingelser for værgemål 224. Der er tre betingelser for at iværksætte et  

 værgemål:
- den pågældende er ude af stand til at varetage sine anliggender, - den pågældende skal opfylde et medicinsk kriterium, som er enten  

 sindssygdom, svær demens, hæmmet psykisk udvikling eller anden form for  

 alvorligt svækket helbred, som fx kan være hjerneblødninger, hjernesvind  

 eller andre former for hjerneskade.
 - der skal være et behov for værgemålet.
Begrænset værgemål 225. Der er med værgemålsloven indført tre former for  

 værgemål.
Værgemålet kan begrænses til at angå økonomiske eller personlige  

 forhold eller enkelte af sådanne forhold, værgemål hvor der tillige er  

 frataget den retlige handleevne og samværgemål, hvor samværgen og den  

 pågældende handler i forening i de økonomiske anliggender, som er omfattet af  

 værgemålet.
I alle sager om værgemål skal der foretages en vurdering af, i hvilket  

 omfang og på hvilke områder, der er brug for en værge til at varetage  

 økonomiske og personlige forhold.
De enkelte værgemål skal afpasses efter de  

 konkrete behov hos den person, som sagen drejer sig om, og værgemålet må ikke  

 være mere omfattende end nødvendigt.
Værgemål vil bl.a. kunne begrænses til  

 at angå forvaltning af fast ejendom eller repræsentation ved bestemte  

 aftaler, fx kreditkøb, indgåelse af lejemål eller tilmelding til  

 BetalingsService.
Det er endvidere muligt at tidsbegrænse værgemålet.
 Personer under værgemål er myndige og er ikke frataget muligheden for på  

 egen hånd at råde over deres formue og indgå retshandler, medmindre der  

 konkret er truffet afgørelse om fratagelse af den retlige handleevne.
Personligt værgemål 226. Værgemål vedrørende personlige forhold medfører  

 ligesom værgemål vedrørende økonomiske forhold ikke indgreb i den pågældendes  

 selvbestemmelse og handlefrihed.
Værgemålet medfører ret for værgen til at  

 træffe beslutninger om forhold, som den pågældende på grund af sin tilstand  

 ikke selv kan tage stilling til.
En række helt dagligdags spørgsmål for personer, som allerede modtager  

 personlig og praktisk hjælp ligger uden for det personlige værgemål.
Det er  

 antaget, at værgemål ikke giver værgen beføjelse til at træffe beslutning om  

 den inhabiles flytning til plejebolig eller andre vigtige spørgsmål i denne  

 sammenhæng i tilfælde, hvor den inhabile udtrykkeligt nægter at flytte.
I  

 tilfælde, hvor den inhabile ikke er i stand til at tilkendegive en  

 stillingtagen til spørgsmålet, kan værgen træffe beslutning på den inhabiles  

 vegne.
Samværgemål 227. Det vil i nogle tilfælde være aktuelt at overveje  

 samværgemål, hvilket dog forudsætter, at den pågældende selv anmoder om det.  

 Samværgemål kan iværksættes for den, der på grund af uerfarenhed, svækket  

 helbred eller anden lignende tilstand har behov for hjælp til at administrere  

 sin formue eller varetage andre økonomiske anliggender.
 Samværgemål kan begrænses til at angå bestemte aktiver eller anliggender.  

 Samværgemål indebærer, at samværgen og den pågældende handler i forening i  

 anliggender, der er omfattet af værgemålet.
 Anmodning om samværgemål sendes til statsamtet.
Vejledning om værgemål 228. Der henvises i øvrigt til Civilretsdirektoratets  

 vejledning til statsamterne om værgemåls- og værgesager samt om faste værger  

 og værgers vederlag m.v.
16.4. Klageregler - - - - - - - § 121.  Kommunens og amtskommunens afgørelser efter  

 denne lov kan, medmindre andet er fastsat i denne lov eller i lov om  

 retssikkerhed og administration på det sociale område, indbringes for det  

 sociale nævn efter reglerne i kapitel 10 i lov om retssikkerhed og  

 administration på det sociale område.
- - - - - - - Det sociale nævn 229. Reglerne om klageadgang findes i  

 retssikkerhedslovens kapitel 10 og servicelovens § 121, som henviser til  

 retssikkerhedsloven.
Hovedreglen er, at kommunens afgørelser efter  

 serviceloven kan indbringes for det sociale nævn, medmindre andet er bestemt  

 i loven.
Undtagelser 230. Kommunalbestyrelsens afgørelser om fastsættelse  

 af det generelle serviceniveau - herunder om, hvor mange pladser der skal  

 være til rådighed for kommunens indbyggere - og takstfastsættelse for  

 tilbudene, kan ikke indbringes for anden administrativ klagemyndighed.
Den Sociale Ankestyrelse 231. Det fremgår af § 63 i retssikkerhedsloven, at det  

 sociale nævns afgørelser ikke kan indbringes for anden administrative  

 myndighed.
Den Sociale Ankestyrelsen kan dog optage en sag til behandling,  

 når Ankestyrelsen skønner, at sagen har principiel eller generel betydning.  

 Det er den person, som afgørelsen vedrører samt kommunen eller amtskommunen,  

 der kan anmode Ankestyrelsen om at optage sagen til behandling.
Der henvises  

 til Ankestyrelsens vejledning om klageregler på det sociale område.
Socialministeriet, den 10. marts 1998 Karen Jespersen /Peter Duus - - - - - - STIKORDSREGISTER A Administration Administration af social pension Administration, beregning og tilsyn Administration og arbejdstilrettelæggelse Administration og tilrettelæggelse af ledsageordning Afgrænsning overfor andre bestemmelser Aflastning og afløsning Aflønning Aflønning af hjælpere Aktivitets- og samværstilbud Alle udgifter medregnes Almene boliger Amtskommunale døvblinekonsulenter og anden særlig Amtskommunale serviceopgaver Andre administrative bestemmelser Andre betingelser Andre merudgifter Anslåede udgifter Ansvar for hjælpen Arbejdsministeriets regler Arbejdsvilkår B Beboere, der ikke oppebærer social pension Befordring Befordring generelt Befordring i fritid Befordring til behandling Befordring til uddannelse Begrænset værgemål Beklædning Beskyttet beskæftigelse efter § 87 Betaling efter indkomst Betaling for botilbud Betaling på grundlag af boligens omkostninger og størrelse Betingelse for kontant tilskud Betingelser for støtte Betingelser for værgemål Betingelser om administration Betingelser om aktivitet Boformer undtaget Boligarealer Botilbud efter servicelovens kapitel 18 Botilbud, lovens kapitel 18 samt §§ 81 og 83 Brugeren administrerer selv Brugerinddragelse, planer m.v., lovens kapitel 22 D Den amtskommunale rådgivning Den generelle rådgivningsforpligtelse Den kommunale rådgivning Den Sociale Ankestyrelse Det sociale nævn Diætpræparater til særlige grupper Driftsudgifter Driftsudgifter til bil Dækning af nødvendige merudgifter, § 84 E Eksempler ikke udtømmende El/varme Enhedspris Ergo- og fysioterapi Et fagligt miljø F Fastsættelse af betalingen Finansiering Fleksibilitet Flere i samme bolig Flytning til anden kommuner Flytteret Flytteret efter lov om almene boliger Fordeling mellem bolig- og servicearealer Forholdet til § 93 Forholdet til andre ydelser efter den sociale lovgivning Forholdet til lejelovgivningen Forholdet til plejetillægget Forholdet til ydelser efter anden lovgivning Formue Formål Formål, finansiering og personkreds Formål og indhold Formålsbestemmelser, §§ 1 og 67 Forsikring Fravær fra botilbudet Frister for sagsbehandlingstider Frisør/fodpleje/beklædning Fritidsaktiviteter m.v.
G Gaver, arv m.v.
Generelle retningslinjer, når lejelovgivningen ikke finder anvendelse Generelt om kontaktpersonordningen Generelt om ledsagelse Generelt om udarbejdelsen af planer Gifte pensionister Grundlaget for den amtskommunale rådgivning H Handicapbegrebet Handicaprettede kurser Hjælp under midlertidigt ophold i udlandet Hjælpemidler Hjælpemidler, biler, boligindretning, individuel befordring Hjælpen som naturalydelse eller som en kontant yde Hjælpens art Hjælpeordning, § 77 Hvad kan der gives støtte til? I Inddragelse af brugeren Indhentning af oplysninger Indhold Indkomstgrundlaget Indretning Instruktion Instruktion K Klage Klageadgang Klageregler Kollektive boformer Kommunal rådgivning til personer med nedsat fysisk Kommunale aktivitets- og samværstilbud Kommunens og amtskommunens opgaver Kompensationsprincippet Konkret vurdering Kontaktperson til døvblinde Kontaktpersonens opgaver Kontant tilskud til personlig hjælp og pleje m.v Kost Kost og diætpræparater L Ledsagelse Ledsageordning Ledsageordning for voksne, herunder for beboere i amtskommunale boformer Ledsageordningen Ledsageordningens indhold Ledsagernes kvalifikationer Lov om almene boliger samt støttede private andels Lægebehandling m.v.
Længerevarende amtskommunale botilbud efter § 92 Løbende tilpasning/konkret individuel vurdering M Magtanvendelse, § 109 Medicin Medicin og lægehjælp Midlertidige amtskommunale botilbud efter § 93 Midlertidige kommunale botilbud efter § 91 Midlertidigt døgnophold N Nedsættelse af servicebetaling Nødvendige merudgifter O Obligatoriske ydelser for beboerne Om forholdet til den øvrige boliglovgivning Om fremgangsmåden ved udarbejdelse af individuelle planer Om ydelser i relation til botilbud efter kapitel 1 Opdelingen af bistandslovens § 48 Opfølgning og tilsyn Ophold her i landet Opholds- og bopælskommune Oplysningspligt Opsparingsordningen Opsøgende arbejde P Pensionsydelser Personer, som har forsørgelsespligt Personkreds Personkredsen Personlig assistance Personlig hjælp, omsorg og pleje m.v., §§ 71-75 Personligt værgemål Planer, § 111 Plejeboliger R Refusion fra en tidligere opholdskommune Rejser eller andre længerevarende fravær Rengøring og vask Respirationsinsufficiens Ret til kontant tilskud Rådgivning som åbent tilbud Rådgivning, § 3 samt lovens kapitel 13 S Sagkyndig bistand Samarbejde mellem kommuner og amtskommuner Samværgemål Sektoransvarlighedsprincippet Seperat opgørelse Servicearealer Servicebetaling ved ophold i botilbud efter § 92 Skemaer og samarbejde Skriftlige afgørelser Socialpædagogisk bistand Socialpædagogisk bistand, § 73 Solidaritetsprincippet Statskonsulentordningerne og de statslige videnscentre Særlig ekspertise Særlige botilbud T Tavshedspligt Tilbud af behandlingsmæssig karakter, § 86 Tildeling af ledsagelse U Udgifter Udgifter til hjælperne Udmåling af hjælpen Udviklingen i handicappolitikken og handicapbegreb Undtagelser V Varetagelse døgnet rundt: § 74 Varighed Vedrørende den samlede boligbetaling Vejledende fordeling Vejledning m.v.
Ventilatørbistand Værgemål Æ Ændring i regelsæt (* 1) Bekendtgørelserne i bilagene 1-3 er ikke medtaget her, da de har  

 været offentliggjort i lovtidende A og er indlagt i Retsinformation som  

 selvstændige dokumenter.
 (* 2) Skrivelsen i bilag 2 er ikke medtaget her, da skrivelsen er indlagt  

 i Retsinformation som skrivelse nr. 19095 af 14. juni 1996.
 (* 3) Skrivelsen og bekendtgørelses-udkastet er ikke medtaget her.
