Cirkulæreskrivelse om beskyttelses- og  

 bekæmpelsesforanstaltninger på et slagteri ved mistanke om og ved  

 udbrud af mund- og klovesyge eller svinepest (Til Fødevareregionerne) Denne cirkulæreskrivelse finder anvendelse på  

 et slagteri ved mistanke om eller udbrud af mund- og klovesyge, klassisk  

 svinepest eller afrikansk svinepest.
 Der foreligger mistanke om mund- og klovesyge  

 såfremt der hos kvæg, svin, får eller geder påvises  

 nedstemthed, ophørt ædelyst og stærkt forhøjet  

 temperatur i kombination med:
 Hos kvæg kraftig savlen, smasken, sår eller blærer  

 på tungen, i mundhulen, i klovspalten eller på patterne.
 Hos får og geder moderat savlen.
 Hos svin ømbenethed med kravlen på forknæene samt  

 eventuelt blærer ved klove, på tryne, læberand eller  

 tunge.
 Der foreligger mistanke om svinepest såfremt der hos  

 et eller flere svin i samme leverance forekommer pludselige dødsfald  

 eller følgende symptomer:
Forhøjet legemstemperatur Tåreflåd Røde eller blåliggule misfarvninger i huden (fortrinsvis  

 på ben, bug og ører) Brækninger Diarré Kramper Ved mistanke om mund- og klovesyge eller svinepest  

 på et slagteri skal Fødevareregionen straks sørge  

 for:
 Isolation af det/de mistænkte eller angrebne dyr.
Forbud mod al yderligere indsamling af dyr.
Dyr, der er under  

 indtransport til slagteriet, skal tilføres eller omdirigeres til et  

 andet slagteri.
 Forbud mod fraførsel af kød, andre animalske produkter  

 og affald, transportmidler, biler, redskaber, tøj m.v.
 Forbud mod, at nogen person forlader virksomheden.
 Fødevareregionen kan tillade at personer forlader  

 virksomheden på betingelse af, at:
 Personernes overtrækstøj forbliver på  

 området til vask og desinfektion.
 Personernes hænder og ansigt vaskes og desinficeres inden  

 virksomheden forlades.
 Personernes fodtøj rengøres og desinficeres inden  

 virksomheden forlades.
Det pålægges personerne at tage direkte hjem, hvor der  

 skal tages bad og skiftes tøj fra yderst til inderst.
Det anvendte  

 tøj vaskes i 60° varmt sæbevand.
 Det pålægges personerne i 48 timer:
·  

 	ikke at have kontakt med dyr af modtagelige arter, ·  

 	ikke at aflægge besøg på ejendomme og lignende, hvor  

 der holdes dyr af modtagelige arter.
Dog må personer med bopæl  

 på ejendomme med dyr af modtagelige arter tage hjem, men ikke komme i  

 stalden/i kontakt med dyrene i 48 timer.
Der må kun anvendes de desinfektionsmidler som  

 Fødevaredirektoratet har godkendt.
En liste over godkendte  

 desinfektionsmidler kan findes via Fødevaredirektoratets hjemmeside,  

 www.fdir.dk  .
Fødevareregionen skal skaffe oplysning om  

 oprindelsesbesætning og evt. kontakter til andre besætninger  

 under indtransporten.
Fødevareregionen skal sørge for, at  

 kød, andre animalske produkter samt animalsk affald fra potentielt  

 smittede eller kontaminerede dyr tilbageholdes og holdes isoleret fra andet  

 kød, andre animalske produkter og animalsk affald på slagteriet  

 til mistanken er af- eller bekræftet.
Bekræftes mistanken  

 henvises kødet, alle andre animalske produkter samt animalsk affald  

 til destruktion, således at det sikres, at der ikke sker spredning af  

 virus.
Fødevareregionen skal foretage en konkret vurdering  

 af hvilke slagtedyr, hvilket kød, andre animalske produkter eller  

 animalsk affald der kan være smittet eller kontamineret.
Som minimum  

 skal følgende betragtes som potentielt smittet eller  

 kontamineret:
 Dyr, der har været transporteret eller opstaldet på  

 slagteriet sammen med dyr fra oprindelsesbesætningen til de  

 mistænkte dyr.
 Kød, andre animalske produkter og animalsk affald der er  

 fremkommet ved slagtning efter modtagelsen af de mistænkte dyr.
 Kød, andre animalske produkter og animalsk affald der har  

 været i kontakt med, eller ikke med sikkerhed kan adskilles fra,  

 kød, andre animalske produkter eller animalsk affald fra potentielt  

 smittede dyr.
En embedsdyrlæge fra Fødevareregionens  

 veterinærafdeling skal ved klinisk undersøgelse afgøre om  

 mistanke om mund- og klovesyge eller svinepest umiddelbart kan  

 afkræftes.
Kan mistanke om mund- og klovesyge eller svinepest ikke  

 umiddelbart afkræftes ved den kliniske undersøgelse skal  

 Fødevareregionen påbyde, at:
 Alle dyr på slagteriet, som er modtagelige for henholdsvis  

 mund- og klovesyge og svinepest, slagtes snarest.
 Bygninger og udstyr inklusiv transportmidler rengøres og  

 desinficeres under embedsdyrlægens overvågning og efter  

 procedurer fastlagt af Fødevaredirektoratet.
 Gødning m.v. behandles/håndteres efter  

 Fødevareregionens anvisninger.
 Denne cirkulæreskrivelse anvendes fra 1. august 2002  

 og erstatter samtidig Skrivelse om instruks af 8. juli 1985 om beskyttelses-  

 og bekæmpelses foranstaltninger ved mistanke om og ved udbrud af mund-  

 og klovsyge på et slagteri.
