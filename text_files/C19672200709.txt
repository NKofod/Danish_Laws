(Til rektorerne for samtlige  

 gymnasieskoler og studenterkursus) I anledning af en henvendelse herom fra Danske gymnasieelevråds  

 Sammenslutning skal man herved meddele, at det er direktoratets opfattelse,  

 at elever ved gymnasieskoler og studenterkurusus, som er over 15 år, er  

 berettigede til uden forcensur at skrive og udgive skoleblade under  

 sædvanligt ansvar for domstolene.
Hvis rektor finder, at et blad, der omdeles  

 eller forhandles på skolen/kursus, har et anstødeligt eller for skolen/kursus  

 skadeligt indhold, kan han dog påtale dette, og i gentagelsestilfælde kan han  

 for kortere eller længere tid forbyde, at skolebladet omdeles eller  

 forhandles på skolen/kursus, ligesom han i tilfælde som de omhandlede kan  

 nægte det pågældende skoleblad retten til udadtil at fremtræde som organ for  

 skolen/kursus og disses elever.
 Det bør i skolebladene anføres, hvem der er ansvarshavende redaktør,  

 ligesom det bør anføres, at de ikke er underkastet censur fra skolens/kursus'  

 side.
 Der henvises i øvrigt til den i undervisningsministeriets cirkulære af 14.  

 april 1959 til rektorerne for samtlige gymnasieskoler vedrørende censur af  

 skoleblade optagne afskrift af en skrivelse fra Folketingets ombudsmand af  

 20. december 1958 (aftryk i »Meddelelser angående gymnasieskolerne i  

 Danmark for skoleårene 1958/59 til 1961/62, bind A«, side 21 f.f.).
