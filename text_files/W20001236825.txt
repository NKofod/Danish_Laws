 Kort før ambulancen kom, fik manden hjertestop, og der blev  

 påbegyndt genoplivningsforsøg, men uden resultat.  

 Dødsårsagen var hjertestop som følge af biokemiske  

 forstyrrelser i blodet som følge af sukkersyge med manglende  

 insulinindtagelse.
Klage over utilstrækkelig behandling af  

 sukkersyge Patientklagenævnet fandt, at der ikke var grundlag for at kritisere  

 vagtlæge As undersøgelse af manden om natten.
Tilstanden gav  

 ikke mistanke om alvorligere komplikationer til sukkersygelidelsen.
Manden  

 befandt sig endvidere under betryggende omstændigheder, idet han kunne  

 observeres af sine forældre, han var kredsløbsstabil og ved fuld  

 bevidsthed.
Nævnet fandt dog, at det havde været  

 hensigtsmæssigt, om vagtlæge A havde sikret sig en  

 laboratoriemæssig status (blodsukker + urinundersøgelse).
Patientklagenævnet fandt videre, at der ikke var grundlag for at  

 kritisere vagtlæge Bs behandling af manden den følgende morgen.  

 Vagtlæge B målte blodsukkeret med et blodsukkerapparat, som viste  

 "high", hvilket betyder, at blodsukkeret var over 20 mmol/l.
Lægen  

 vurderede, at der var tale om optræk til koma i forbindelse med  

 dårligt reguleret sukkersyge og deraf følgende forstyrrelser af  

 kroppens syrebase- og saltbalance.
Vagtlæge B rekvirerede på den  

 baggrund ambulance med udrykning.
Han fandt dog ikke patientens tilstand  

 så alarmerende, at han afventede ambulancens ankomst.
