 I henhold til §§ 62 og 63 i lov nr. 279 af 6. juni 1984 om  

 apoteksvirksomhed fastsættes:
ORDNINGENS ORDINÆRE MEDLEMMER ORDINÆRT MEDLEMSKAB § 1.  Som medlemmer kan optages apotekere.
Medlemmer  

 er apotekere, som er optaget i pensionsordningen i medfør af de tidligere  

 gældende regler om apotekervæsenets pensionsordning.
Stk. 2.  Medlemmer er farmaceutiske kandidater og  

 eksaminater, som er optaget i pensionsordningen i medfør af de tidligere  

 gældende regler om apotekervæsenets pensionsordning 1. på grundlag af ansættelse inden 1. maj 1985 på  

 apotek eller ved apotekernes eller provisorernes organisationer, 2. på grundlag af ansættelse inden 15. maj 1985 i  

 sundhedsstyrelsen, ved Danmarks farmaceutiske Højskole, ved universiteternes  

 farmakologiske institutter, på sygehusapotek eller som sygehusapoteker, eller 3. på grundlag af ansættelse inden 1. maj 1985 på DAK  

 A/S.
 Stk. 3.  Under særlige omstændigheder kan  

 indenrigsministeren bestemme, at farmaceutiske kandidater og eksaminater, der  

 er medlemmer af ordningen i medfør af stk. 2, kan forblive i ordningen som  

 medlemmer, uanset at de er overgået til virksomhed, der ikke omfattes af stk.  

 2. Indenrigsministeren kan stille vilkår om, at der for sådanne farmaceutiske  

 kandidater og eksaminater skal indbetales pensionsbidrag efter § 4, stk. 2.
 § 2.  Det påhviler enhver, der får apotekerbevilling  

 uden at være medlem af ordningen, straks efter apotekerbevillingens  

 meddelelse at søge optagelse som medlem.
 Stk. 2.  Det påhviler ethvert medlem ved sin optagelse  

 at præstere sådanne helbredsoplysninger, som til enhver tid kræves ved fast  

 ansættelse i statstjenestemandsstilling, jfr. §§ 39 og 40.
§ 3.  Optagelse i pensionsordningen sker fra datoen  

 for overtagelse af apotek.
Hvis overtagelsen sker efter den 1. i en måned,  

 sker optagelsen fra den 1. i den følgende måned.
INDBETALING AF PENSIONSBIDRAG § 4.  Den institution eller organisation, der har  

 ansat en person, der er omfattet af § 1, stk. 2, indbetaler et månedligt  

 pensionsbidrag til staten.
For ansatte ved statslige institutioner afholdes  

 bidraget over finanslovens § 26. Pensionsvæsenet.
 Stk. 2.  Det månedlige bidrag udgør 15 pct. af den  

 pensionsgivende løn på anciennitetstrin 12 efter overenskomsten mellem  

 finansministeriet og Dansk Farmaceutforening.
 Stk. 3.  For deltidsbeskæftigede nedsættes bidraget  

 forholdsmæssigt.
§ 5.  Apotekere indbetaler til staten et månedligt  

 pensionsbidrag, der udgør en vis procentdel af apotekets bruttoomsætning i  

 vedkommende måned efter fradrag af salg til andre apoteker, af salg af  

 lægemidler med særlig lav eller ingen avance samt af ydede rabatter og tab på  

 udestående fordringer.
Beløbene opgøres excl. moms.
Indenrigsministeren  

 meddeler hvert år procent-satsen.
§ 6.  De bidrag, der er nævnt i §§ 4 og 5 skal være  

 indbetalt til sundhedsstyrelsen senest den 15. i den følgende måned.
Det  

 bidrag, der efter § 4 skal afholdes for ansatte ved statslige institutioner,  

 afregnes over finanslovens § 26. Pensionsvæsenet een gang årligt.
 Stk. 2.  Ved indehaverskifte i løbet af en måned  

 påhviler det den fratrædende apoteker at indbetale pensionsbidrag for den  

 forløbne del af måneden.
Stk. 3.  Det endelige pensionsbidrag efter § 5 opgøres  

 samtidig med indsendelsen af årsregnskab for det pågældende år.
Ved  

 indehaverskifte i årets løb opgøres det endelige pensionsbidrag for den  

 forløbne periode i forbindelse med indsendelsen af årsregnskabet for den  

 pågældende driftsperiode.
 Stk. 4.  For lidt betalt pensionsbidrag efter stk. 3  

 skal indbetales til sundhedsstyrelsen senest en måned efter årsregnskabets  

 indsendelse.
 Stk. 5.  For meget indbetalt pensionsbidrag efter stk. 3  

 anvises fra sundhedsstyrelsen senest en måned efter årsregnskabets  

 modtagelse.
UDTRÆDELSE AF ORDNINGEN § 7.  Et medlem udgår af ordningen ved udgangen af den  

 måned, hvori medlemmet uden ret til pension enten fratræder et  

 ansættelsesforhold omfattet af ordningen eller opgiver en apotekerbevilling.  

 Medlemmet forbliver dog i ordningen, såfremt han overgår til en virksomhed,  

 der er omfattet af § 1, stk. 2.
 Stk. 2.  Et medlem, der er omfattet af § 1, stk. 2,  

 udtræder af ordningen, såfremt han ansættes i en statstjenestemandsstilling,  

 eller såfremt hans tjenestetid nedsættes til under 6/10 af, hvad der i den  

 vedkommende til enhver tid gældende lønoverenskomst er bestemt at skulle  

 anses for fuld tjenestetid.
 § 8.  Sundhedsstyrelsen kan tillade, at arbejdsledige  

 medlemmer forbliver under ordningen efter regler, der fastsættes af  

 sundhedsstyrelsen.
Stk. 2.  Når særlige grunde taler derfor, kan  

 sundhedsstyrelsen tillade, at et medlem, der skal udtræde af ordningen efter  

 § 7, forbliver stående som »hvilende medlem« af ordningen.
Et  

 hvilende medlem har ret til at indtræde i sædvanligt medlemsforhold, såfremt  

 han påny opnår ansættelse i en stilling inden for pensionsordningens område.
 Stk. 3.  Sundhedsstyrelsen kan under ganske særlige  

 omstændigheder tillade, at et medlem, der overgår til en virksomhed uden for  

 pensionsordningens område, bevarer sit sædvanlige medlemsforhold til  

 ordningen, jfr. dog § 1, stk. 3. Tilladelse kan kun meddeles på betingelse  

 af, at enten medlemmet eller det nye eller det tidligere ansættelsessted  

 indbetaler bidrag for den pågældende i henhold til § 4, stk. 2.
 Stk. 4.  De i stk. 2 og 3 omhandlede tilladelser gives  

 for et år ad gangen og længst for et tidsrum af i alt 5 år.
EGENPENSION § 9.  Et medlem af pensionsordningen er berettiget til  

 egenpension, når han efter 10 års ansættelse i en stilling, i hvilken  

 ansættelsen efter reglerne i §§ 11 og 12 kan medregnes i pensionsalderen,  

 fratræder sin stilling eller opgiver apotekerbevillingen på grund af alder  

 eller som følge af helbredsbetinget utjenstdygtighed.
 Stk. 2.  Uanset ansættelsestidens længde har et medlem  

 dog ret til egenpension efter §§ 15 og 16, såfremt opgivelsen af  

 apotekerbevillingen eller afsked finder sted på grund af nedsættelse af  

 erhvervsevnen som nævnt i § 15 eller skyldes følger af tilskadekomst under  

 udførelse af tjenesten.
 Stk. 3.  Har et medlem forud for sin optagelse i  

 pensionsordningen været omfattet af en pensionsordning, der har været knyttet  

 til beskæftigelse, som efter reglerne i §§ 11 og 12 ikke kan medregnes i  

 pensionsalderen, kan sundhedsstyrelsen bestemme, at sådan beskæftigelse  

 medregnes som ansættelsestid efter stk. 1 med indtil 10 år.
 Stk. 4.  Begæring om pension på grund af svagelighed må  

 være ledsaget af en lægeerklæring, som indeholder oplysning om sygdommens  

 symptomer, diagnose og indflydelse på arbejdsevnen, jfr. § 40.
 § 10.  Et medlem er berettiget til pension ved  

 opgivelse af apotekerbevilling eller ved fratræden fra sin stilling på grund  

 af alder fra udgangen af den måned, hvori han fylder 60 år, jfr. § 14, stk.  

 2.
§ 11.  Et medlems pensionsalder er det antal år, i  

 hvilket han efter sit fyldte 25. år har været medlem af pensionsordningen  

 eller af den den 31. december 1954 ophævede Farmaceuternes Pensionskasse.
Ved  

 fratræden efter det fyldte 70. år fastsættes pensionen som om, fratræden  

 havde fundet sted ved det fyldte 70. år.
 Stk. 2.  Pensionsalderen efter stk. 1 forøges med den  

 pensionsalder, et medlem har erhvervet under ansættelse som statstjenestemand  

 eller tjenestemand i folkeskolen, folkekirken, en kommune eller i en  

 stilling, der er forbundet med ret til pension fra en statsgaranteret  

 pensionsordning, eller under anden ansættelse, der kan medregnes som  

 pensionsalder i henhold til § 4, stk. 1 og 2, i lov nr. 292 af 18. juni 1969  

 om tjenestemandspension.
Stk. 3.  Den tid, i hvilken et medlem efter sit fyldte  

 25. år som ansat i offentlig tjeneste i Finland, Island, Norge eller Sverige  

 har været omfattet af den for tjenestemænd i vedkommende land gældende  

 pensionsordning eller en dertil svarende statsfinansieret eller  

 statsgaranteret pensionsordning, medregnes i hans pensionsalder, såfremt der  

 efter den pågældende pensionsordning på lignende måde foretages medregning i  

 pensionsalderen af medlemskab af nærværende pensionsordning.
Ved afsked på  

 grund af alder medregnes sådan ansættelse dog kun, såfremt den har været  

 efterfulgt af mindst 10 års ansættelse, som efter reglerne i stk. 1 og 2 kan  

 medregnes i pensionsalderen.
 Stk. 4.  Den tid, i hvilken et medlem har haft nedsat  

 tjenestetid, jfr. dog § 7, stk. 2, indgår tilsvarende nedsat i  

 pensionsalderen.
Stk. 5.  Såfremt et medlem er ansat på grund af ganske  

 særlige kvalifikationer, kan sundhedsstyrelsen bestemme, at pensionsalderen  

 forhøjes med indtil 10 år.
Ved afsked på grund af alder eller ved opgørelse  

 af krav på opsat pension efter §§ 30-32 medregnes som forhøjet pensionsalder  

 højst et tidsrum svarende til ansættelsestiden.
 Stk. 6.  Pensionsindtægten opgøres efter den fulde  

 begyndelseslønningsindtægt, jfr. § 13, samt efter det antal alderstillæg, som  

 på tidspunktet for pensioneringen ville være tilkommet den pågældende.
 § 12.  Sundhedsstyrelsen kan bestemme, at der i  

 pensionsalderen medregnes den tid, i hvilken et medlem efter sit fyldte 25.  

 år har været ansat på apotek, ved apotekernes eller provisorernes  

 organisationer eller på overenskomstvilkår i staten, en kommune, et  

 koncessioneret selskab eller en stats- eller kommunegaranteret virksomhed.
 Stk. 2.  Forhøjelsen af pensionsalderen efter stk. 1 er  

 betinget af, at medlemmet under sin ansættelse på overenskomstvilkår har  

 været medlem af en pensionsordning, hvortil der er ydet bidrag af ham selv og  

 vedkommende institution, og af, at der til staten sker overførsel af den  

 udtrædelsesgodtgørelse, der tilkommer ham fra den hidtidige pensionsordning.
 Stk. 3.  Bestemmelsen i § 51, stk. 2, finder ikke  

 anvendelse, såfremt udtrædelsesgodtgørelsen omfatter tilbagebetalte  

 pensionsbidrag fra tidligere medlemskab af pensionsordningen.
 § 13.  Den i § 11, stk. 6, omhandlede lønningsindtægt  

 fastsættes til følgende for statstjenestemænd gældende lønrammer:
 1. apotekere og sygehusapotekere: lønramme 34.
 2. farmaceutiske kandidater: lønramme 16, skalatrin  

 21, stigende hvert andet år til henholdsvis lønramme 21, skalatrin 26, 28, 30  

 og 32, lønramme 29, skalatrin 38, og lønramme 31, skalatrin 40, 42 og 44.
 3. eksaminater: lønramme 16, skalatrin 21, stigende  

 hvert andet år til henholdsvis skalatrin 22, 23, 24 og 25.
Stk. 2.  Et medlem, som overføres fra gruppe 3 til  

 gruppe 2, indplaceres på sit hidtidige eller nærmeste højere skalatrin.
Efter  

 indplacereringen i ny lønramme opnås 1. alderstillæg senest på det tidspunkt,  

 da alderstillæg ville være opnået i den hidtidige lønramme.
 Stk. 3.  For medlemmer, som er optaget i  

 pensionsordningen før 1. juli 1969, regnes lønancienniteten ved indplacering  

 i de i stk. 1 fastsatte lønrammer fra det fyldte 25. år eller det senere  

 tidspunkt, hvor medlemmet har fået ansættelse i en af pensionsordningen  

 omfattet stilling.
 § 14.  Egenpensionen udgør pr. 1. april 1985 for hvert  

 års pensionsalder et basisbeløb på 321,56 kr. samt et beløb, der andrager  

 følgende procentdele af den pensionsgivende lønningsindtægt:
 Af beløb indtil 107.450 kr................... 1,5 pct.
 og af beløb fra 107.451 kr................... 1,2 pct.
 Pensionen kan ikke overstige den til en pensionsalder på 37 år svarende  

 pension.
 Stk. 2.  Når et medlem opgiver en apotekerbevilling  

 eller fratræder et ansættelsesforhold på grund af alder efter at være fyldt  

 60 år, nedsættes pensionen efter de for tjenestemænd i staten, folkeskolen og  

 folkekirken til enhver tid gældende regler i forhold til den tid, der står  

 tilbage, indtil det fyldte 67. år.
 § 15.  Et medlem, der er under 60 år, og hvis  

 erhvervsevne er nedsat til en trediedel af fuld erhvervsevne eller derunder,  

 har ved fratræden af denne årsag ret til en pension, som fastsættes på  

 grundlag af den pensionsalder, han ville have opnået ved forbliven i sin  

 stilling indtil det fyldte 70. år.
 Stk. 2.  I forbindelse med optagelse af et medlem i  

 pensionsordningen kan det dog bestemmes, at medlemskabet inden for et nærmere  

 fastsat tidsrum ikke giver ret til pension efter stk. 1, såfremt fratræden  

 fra stillingen eller opgivelse af apotekerbevillingen finder sted som følge  

 af en allerede ved optagelsen konstateret lidelse.
 § 16.  Fratræder et medlem på grund af  

 utjenstdygtighed, som er forårsaget af, at der under udførelse af tjenesten  

 er overgået ham en tilskadekomst, der begrunder krav på erstatning for tab af  

 erhvervsevne i henhold til lov om arbejdsskadeforsikring, er han berettiget  

 til den egenpension, der gælder for en pensionsalder på 37 år.
 Stk. 2.  Har et medlem ved grov uagtsomhed eller ved  

 beruselse selv hidført eller væsentligt bidraget til tilskadekomsten, kan  

 sundhedsstyrelsen bestemme, at forhøjet pension efter stk. 1 bortfalder eller  

 nedsættes.
 Stk. 3.  Tilkommer der den tilskadekomne erstatning for  

 tab af erhvervsevne i henhold til lov om arbejdsskadeforsikring, tilfalder  

 erstatningsbeløbet staten efter reglerne i lovens § 35, når der tillægges  

 medlemmet pension efter bestemmelserne i stk. 1.
 § 17.  Bliver et pensioneret medlem, hvis fratræden  

 skyldtes helbredsbetinget utjenstdygtighed, atter tjenstdygtig, og er han  

 ikke fyldt 60 år, har han pligt til, hvis han var apoteker, efter henvendelse  

 fra sundhedsstyrelsen at søge apotekerbevilling, og i øvrigt at søge  

 ansættelse i sin tidligere eller anden efter hans alder og kvalifikationer  

 passende stilling, hvormed er forbundet ret til pension.
Stk. 2.  Undlader et af helbredsmæssige årsager  

 pensioneret medlem trods opfordring at fremskaffe sådan helbredsoplysning som  

 omhandlet i § 40, eller opfylder han ikke sin pligt efter stk. 1, inddrages  

 pensionen, og bestemmelserne i §§ 30-32 finder anvendelse.
Ved opgørelsen af  

 pensionsalderen medregnes dog den tid, i hvilken han har modtaget pension.
§ 18.  Pensionen inddrages, såfremt et pensioneret  

 medlem påny opnår ansættelse, som efter reglerne i §§ 11 og 12 medregnes i  

 hans pensionsalder.
Når den pågældende senere fratræder sin stilling af  

 pensionbegrundende årsag, er han berettiget til pension af mindst samme  

 størrelse som den inddragne pension.
§ 19.  Dersom den pensionerede får ansættelse ved  

 farmaceutisk arbejde med mere end 3/10 af fuld tjenestetid uden påny at blive  

 medlem af ordningen, nedsættes den samlede pensionsydelse med halvdelen af  

 den løn, han oppebærer for det arbejde, der overstiger 3/10 af fuld  

 tjenestetid.
Det påhviler pensionisten at gøre indberetning til  

 sundhedsstyrelsen, når han overtager arbejde af denne art.
ÆGTEFÆLLEPENSION § 20.  Ægtefællen efter et medlem, der afgår ved døden  

 efter at have opnået en pensionsalder på mindst 3 år, eller som ved sin død  

 var pensioneret, er berettiget til ægtefællepension, medmindre ægteskabet  

 blev indgået på dødslejet eller efter, at den afdøde ægtefælle var fyldt 60  

 år eller var fratrådt sin stilling med ret til egenpension efter afsnit I,  

 kapitel 4.
 Stk. 2.  Ægtefællen efter et medlem, der er omkommet  

 under udførelsen af sin tjeneste eller er afgået ved døden som følge af  

 tilskadekomst i tjenesten, er dog uanset den afdøde ægtefælles ansættelsestid  

 berettiget til ægtefællepension.
 § 21.  Ægtefællepension udgør pr. 1. april 1985 for  

 hvert års pensionsalder et basisbeløb på 194,27 kr. samt et beløb svarende  

 til 2/3 af egenpensionen efter § 14, stk. 1.
Stk. 2.  Er den afdøde ægtefælle afgået ved døden som  

 følge af tilskadekomst i tjenesten, udgør pensionen det beløb, der gælder for  

 en pensionsalder på 37 år.
Det samme gælder, såfremt den afdøde ægtefælle  

 oppebar pension efter § 16.
 Stk. 3.  Såfremt den afdøde ægtefælles alder efter  

 fradrag af det antal år, ægteskabet har varet, overstiger den længstlevende  

 ægtefælles alder ved førstafdødes død med mere end 10 år, nedsættes  

 ægtefællepensionen efter stk. 1 og 2 med 2 pct. for hvert år, forskellen  

 overstiger 10 år.
 § 22.  Såfremt et medlems efterlevende ægtefælle er  

 berettiget til mere end een ægtefællepension på grundlag af ansættelse, som  

 efter reglerne i §§ 11 og 12 kan medregnes i pensionsalderen, sker der kun  

 udbetaling af den ægtefællepension, der er størst.
 BØRNEPENSION M.V.
 § 23.  Et pensioneret medlem er berettiget til  

 børnepensionstillæg for sine børn.
 Stk. 2.  Når et medlem eller pensioneret medlem afgår  

 ved døden, er hans børn berettigede til børnepension.
 Stk. 3.  Retten efter stk. 1 og 2 omfatter stedbørn, som  

 er medtaget til forsørgelse i det fælles hjem.
 Stk. 4.  For hvert barn kan der kun udbetales een ydelse  

 efter reglerne i stk. 1-3. Er betingelserne i stk. 1 og 2 til stede samtidig,  

 foretages udbetaling efter stk. 2.
§ 24.  Børnepensionstillæg og børnepension udgør pr.  

 1. april 1985 for hvert barn 7.200,44 kr. årlig.
Børnepension til  

 forældreløse børn udgør dog for hvert barn 14.400,88 kr. årlig.
Stk. 2.  Børnepensionstillæg i forbindelse med  

 egenpension og børnepension i forbindelse med ægtefællepension kan dog ikke  

 overstige den pensionsgivende lønningsindtægt.
Det samme gælder  

 børnepensioner til et medlems efterlevende børn tilsammen.
§ 25.  Retten til pension efter § 23 vedvarer indtil  

 barnets fyldte 18. år.
Hvis barnets uddannelse ikke er afsluttet på dette  

 tidspunkt, og forholdene taler derfor, kan sundhedsstyrelsen dog tillade, at  

 der ydes hel eller delvis pension, indtil uddannelsen er afsluttet.
EFTERINDTÆGT § 26.  Ægtefællen efter et medlem, som ved sin død  

 oppebar pension fra pensionsordningen, er berettiget til efterindtægt,  

 medmindre ægteskabet var opløst ved skilsmisse.
Efterlader den pågældende sig  

 ikke ægtefælle, men børnepensionsberettigede børn, er disse berettigede til  

 efterindtægt.
 Stk. 2.  Efterindtægt efter en person, der ved sin død  

 var berettiget til ægtefællepension i henhold til denne bekendtgørelse,  

 tilkommer de børn af den pågældende, der er berettigede til børnepension  

 efter den først afdøde ægtefælle.
 § 27.  Efterindtægt udgør for hver måned et beløb  

 svarende til den sidst udbetalte pension.
 § 28.  Retten til efterindtægt omfatter et tidsrum af  

 3 måneder efter dødsfaldet.
§ 29.  Hvis en ægtefælle, som er berettiget til  

 efterindtægt, afgår ved døden inden efterindtægtsperiodens udløb, tilkommer  

 den del af efterindtægten, som ikke er udbetalt ved dødsfaldet, førstafdødes  

 børnepensionsberettigede børn.
Så længe denne efterindtægt udbetales til  

 børnene, har disse ikke ret til efterindtægt efter § 26, stk. 2.
 Stk. 2.  Så længe den længstlevende ægtefælles ret til  

 efterindtægt vedvarer, sker der ikke udbetaling af ægtefællepension eller af  

 børnepension til den længstlevende ægtefælles børnepensionsberettigede børn.
Stk. 3.  Børnepension til børn, der er berettigede til  

 efterindtægt i medfør af § 26, stk. 1, udbetales ikke, så længe retten til  

 efterindtægt vedvarer.
I tilfælde, hvor børnepensionen er større, end  

 efterindtægten ville blive, træder børnepensionen dog i efterindtægtens sted.
OPSAT PENSION § 30.  Et medlem, der har opnået en pensionsalder på  

 mindst 3 år, og som fratræder sin stilling uden at være berettiget til  

 pension efter § 9, har ret til en pensionsydelse svarende til egenpension  

 beregnet efter § 14, stk. 1, jfr. § 33, på grundlag af hans pensionsalder og  

 pensionsgivende lønningsindtægt ved fratrædelsen (opsat pension). Dette  

 gælder dog ikke, hvis medlemmet overgår til anden ansættelse, som efter §§ 11  

 og 12 medregnes i hans pensionsalder.
Stk. 2.  Opsat pension udbetales fra den 1. i måneden  

 efter det fyldte 67. år.
Indtræder der efter fratrædelsen erhvervsudygtighed,  

 der medfører tilkendelse af førtidspension i henhold til § 13, nr. 1 eller  

 nr. 2, eller § 14, stk. 3, nr. 1, i lov om social pension, udbetales  

 pensionen dog fra samme tidspunkt som førtidspensionen.
 Stk. 3.  Retten til opsat pension ophører, såfremt den  

 pågældende påny ansættes i en stilling, i hvilken ansættelsen efter §§ 11 og  

 12 kan medregnes i hans pensionsalder.
§ 31.  Når en person, der var berettiget til opsat  

 pension, afgår ved døden, har ægtefællen ret til en pension, der udgør 2/3 af  

 den pension, hvortil afdøde var berettiget.
Dette gælder dog ikke, hvis  

 ægteskabet blev indgået på dødslejet eller efter, at den afdøde ægtefælle var  

 fyldt 60 år.
 Stk. 2.  Pension efter stk. 1 udbetales med virkning fra  

 den 1. i måneden efter dødsfaldet.
§ 32.  Når en person, der er berettiget til opsat  

 pension, afgår ved døden, er hans børn fra den 1. i måneden efter dødsfaldet  

 berettigede til en pension, der for hvert barn udgør 10 pct. af den pension,  

 hvortil afdøde var berettiget.
For så vidt der ikke udbetales  

 ægtefællepension, udgør pensionen for hvert barn 20 pct. af den opsatte  

 pension.
 Stk. 2.  Pension efter stk. 1 i forbindelse med pension  

 til ægtefællen kan dog ikke overstige pensionen efter § 30. Det samme gælder  

 de samlede pensioner til efterlevende børn.
 Stk. 3.  Retten til børnepension efter stk. 1 vedvarer  

 indtil barnets fyldte 18. år.
REGULERING § 33.  Pensioner og efterindtægt efter bestemmelserne  

 i afsnit I, kapitel 4-7, dyrtidsreguleres på samme måde som  

 statstjenestemandspensioner.
De enkelte dyrtidsportioner til pensioner m.v.  

 kan dog højst være 3 pct. af grundpensionen.
Stk. 2.  Når der sker generel ændring af  

 tjenestemandslønninger, foretages tilsvarende regulering af de i stk. 1  

 nævnte pensioner og efterindtægt.
Egenpensionens og ægtefællepensionens  

 basisbeløb, de i § 14 fastsatte beløbsgrænser samt de efter § 24 gældende  

 satser for børnepensionstillæg og børnepension reguleres på samme måde.
 Stk. 3.  Pensioner efter afsnit I, kapitel 8, reguleres  

 efter bestemmelserne i stk. 1 og 2, når udbetaling påbegyndes.
SAMORDNING MED PENSIONER EFTER DEN SOCIALE  

 PENSIONSLOVGIVNING § 34.  Ved udbetaling af pension efter denne  

 bekendtgørelse til personer, der er berettigede til pension i henhold til lov  

 om social pension, eller hvis ægtefælle har sådan ret, foretages fradrag  

 efter reglerne i §§ 35 og 36.
 Stk. 2.  For samlevende ægtefæller, der begge oppebærer  

 pension efter denne bekendtgørelse eller fra en stilling, i hvilken  

 ansættelsen efter §§ 11 og 12 ville kunne medregnes i pensionsalderen,  

 foretages kun fradrag i den pension, der er størst.
 § 35.  For personer, der opfylder betingelserne for at  

 oppebære folkepension med fuldt grundbeløb i henhold til § 19, stk. 1, i lov  

 om social pension, udgør fradraget for hvert års pensionsalder, som er lagt  

 til grund ved beregningen af pensionen fra pensionsordningen, 2 pct. af  

 folkepensionens grundbeløb.
 § 36.  For personer, der oppebærer indtægtsbestemt  

 folkepension i henhold til § 27, stk. 1, i lov om social pension eller  

 førtidspension i medfør af §§ 13 og 14 i samme lov med et grundbeløb, der  

 sammenlagt med pensionen fra pensionsordningen er højere end den samlede  

 pension, der ville komme til udbetaling efter bestemmelsen i § 35, såfremt  

 der var erhvervet ret til fuld folkepension, fradrages det overskydende  

 beløb.
Stk. 2.  For medlemmer, der er fratrådt med pension  

 efter bestemmelserne i § 9, stk. 2, jfr. §§ 15 og 16, og som oppebærer  

 pension i henhold til § 13, nr. 1, i lov om social pension, fradrages et  

 beløb svarende til førtidspensionens erhvervsudygtighedsbeløb for enlige.
Det  

 samme gælder for personer, der oppebærer ægtefællepension efter  

 bestemmelserne i § 20, stk. 2, jfr. § 21, stk. 2, samtidig med pension i  

 henhold til § 13, nr. 1, i lov om social pension.
 § 37.  Sundhedstyrelsen kan tillade, at  

 samordningsfradrag efter §§ 34-36 nedsættes eller bortfalder, såfremt den  

 samordnede efterlønsydelse er lavere end pensionen med tillæg af  

 indtægtsbestemt social pension efter de forud for 1. april 1970 gældende  

 regler.
FORSKELLIGE BESTEMMELSER § 38.  Medlemmerne og disses arbejdsgivere er til  

 enhver tid forpligtigede til at meddele sundhedsstyrelsen de oplysninger, som  

 er nødvendige for ordningens administration, ligesom det påhviler medlemmerne  

 at underrette sundhedsstyrelsen om adresseændringer.
Dåbs- og andre attester  

 for medlemmer, ægtefæller og børn skal fremsendes på opfordring.
 § 39.  Afgørelser, som efter denne bekendtgørelse  

 beror på helbredsbedømmelser, træffes efter indhentet udtalelse fra nævnet  

 for helbredsbedømmelser i tjenestemandssager.
 § 40.  Til brug ved afgørelser, som efter denne  

 bekendtgørelse beror på en helbredsbedømmelse, kan sundhedsstyrelsen forlange  

 sådanne helbredsoplysninger, som den anser for nødvendige, samt kræve, at den  

 pågældende underkaster sig særlige undersøgelser, eventuelt under indlæggelse  

 til observation på sygehus.
§ 41.  Udbetaling af egenpension begynder fra det  

 tidspunkt, hvor en apoteker fratræder apotekets drift, og for andre  

 medlemmers vedkommende fra udløbet af det tidsrum, for hvilket lønudbetaling  

 har fundet sted.
Udbetalingen ophører med udgangen af den måned, i hvilken  

 pensionisten afgår ved døden.
 Stk. 2.  Efterindtægt udbetales fra udløbet af den  

 måned, hvori pensionisten er afgået ved døden.
Stk. 3.  Ægtefællepension og børnepension kommer, for så  

 vidt angår apotekeres efterladte, til udbetaling fra dagen efter dødsdagen,  

 såfremt afdøde ved dødsfaldet drev apotek.
For andre medlemmers vedkommende  

 kommer ægtefællepension og børnepension til udbetaling fra udløbet af den  

 periode, hvori der ydes vedkommende efterindtægt. Ægtefællepensionen ophører  

 med udgangen af den måned, hvori ægtefællen afgår ved døden, og  

 børnepensionen med udgangen af den måned, hvori barnet fylder 18 år.
Stk. 4.  Alle pensionsudbetalinger m.v. i henhold til  

 bekendtgørelsen udredes af staten.
Pensionen udbetales månedlig og forud ved  

 hver måneds begyndelse.
Udbetalingen finder sted senest på den sidste  

 søgnedag i den foregående måned.
 Stk. 5.  Dødsfald i en måned, for hvilken udbetaling har  

 fundet sted, medfører ikke pligt til tilbagebetaling af nogen del af det  

 forud betalte beløb.
 § 42.  Medlemmer og deres efterladte, som oppebærer  

 ydelser fra pensionsordningen, kan ikke overdrage, pantsætte eller på anden  

 måde råde over ydelser, der ikke er udbetalt.
ORDNINGENS ADMINISTRATION § 43.  Pensionsordningens administration varetages af  

 sundhedsstyrelsen.
Afgørelser truffet af sundhedsstyrelsen i henhold til  

 denne bekendtgørelse kan påklages til indenrigsministeriet.
 § 44.  Såfremt der sker ændringer i pensionsreglerne  

 for statens tjenestemænd, skal sundhedsstyrelsen over for indenrigsministeren  

 rejse spørgsmål om tilsvarende ændringer i bekendtgørelsen om  

 apotekervæsenets pensionsordning.
PENSIONER PÅ GRUNDLAG AF ORDINÆRT  

 MEDLEMSKAB EFTER DE TIDLIGERE § 45.  Pensioner på grundlag af ordinært medlemskab i  

 henhold til bekendtgørelse nr. 317 af 30. juni 1970 reguleres og udbetales  

 efter reglerne i denne bekendtgørelse.
 § 46.  Pensioner på grundlag af ordinært medlemskab  

 efter de før bekendtgørelse nr. 317 af 30. juni 1970 gældende regler  

 reguleres og udbetales efter reglerne i afsnit III i bekendtgørelse nr. 317  

 af 30. juni 1970.
IKRAFTTRÆDELSES- OG OVERGANGSBESTEMMELSER § 47.  Denne bekendtgørelse har virkning fra 1. maj  

 1985.
 § 48.  Pensionsalderen for de inden 1. juli 1970  

 optagne medlemmer, der har erhvervet pensionsalder efter de før  

 bekendtgørelse nr. 317 af 30. juni 1970 gældende regler, omregnes på  

 pensioneringstidspunktet på grundlag af den pensionsalder, der ville være  

 opnået efter de før bekendtgørelse nr. 317 af 30. juni 1970 gældende regler.
 Stk. 3.  Sundhedsstyrelsen kan, når særlige forhold  

 taler derfor, bestemme, at virksomhed forud for optagelsen i  

 pensionsordningen tages i betragtning ved beregning af pensionsalder efter de  

 før bekendtgørelse nr. 317 af 30. juni 1970 gældende regler, såfremt sådan  

 virksomhed er udført under ansættelse inden for det i § 1 angivne område  

 efter det fyldte 30. år.
 Stk. 4.  Pensionsalderen efter stk. 1-3 anvendes dog  

 ikke som grundlag for beregning af pension, dersom medlemmet efter de øvrige  

 bestemmelser i bekendtgørelsen har opnået en pensionsalder, der er højere.
Stk. 5.  For medlemmer, som er optaget i  

 pensionsordningen med ret til nedsat pension i medfør af § 19 i  

 bekendtgørelse nr. 35 af 4. februar 1959, nedsættes pensionen for medlemstid  

 før 1. juli 1969 efter de deri anførte regler.
Nedsættelsen beregnes af den  

 del af pensionen, som svarer til forholdet mellem medlemstiden før 1. juli  

 1969 og den samlede medlemstid.
 Stk. 6.  De medlemmer, der i henhold til § 10 a i  

 bekendtgørelse nr. 317 af 30. juni 1970, som ændret ved bekendtgørelse nr.  

 369 af 31. juli 1972, har fået bevilget hvilende medlemsret eller fortsat  

 ordinært medlemskab for et nærmere angivet tidsrum, bevarer retten hertil i  

 dette tidsrum.
 § 49.  Sundhedsstyrelsen kan i de enkelte tilfælde  

 træffe bestemmelse om tildeling af forhøjet pensionsalder og eventuel  

 tillæggelse af pensionsret efter de forud for 1. juli 1969 gældende regler  

 til medlemmer, som uden at være omfattet af § 62 i bekendtgørelse nr. 317 af  

 30. juni 1970 var medlemmer den 1. juli 1969, og som kunne have fået tillagt  

 forhøjet pensionsalder efter de før denne dato gældende regler.
§ 50.  Personer, der forud for 30. juni 1970 ikke har  

 kunnet optages i pensionsordningen på grund af alder eller helbredsmæssige  

 grunde, kan af sundhedsstyrelsen optages efter begæring herom.
Ansættelsestid  

 indtil 1. juli 1969 indgår i pensionsalderen efter reglerne i §§ 11 og 12  

 under forudsætning af, at der for den medregnede tid sker efterbetaling af  

 ordinært pensionsbidrag efter de hidtidige regler.
 § 51.  Et medlem, der fratræder sin stilling uden at  

 være berettiget til pension efter § 9, kan i stedet for at bevare ret til  

 opsat pension efter §§ 30-32 for ansættelsestid forud for 30. juni 1970 vælge  

 at få udbetalt pensionsbidrag efter bestemmelserne i § 15 i bekendtgørelse  

 nr. 35 af 4. februar 1959, som ændret ved bekendtgørelse nr. 35 af 20.  

 februar 1961.
 Stk. 2.  Pensionsbidrag, der er tilbagebetalt ved ophør  

 af tidligere medlemskab af pensionsordningen eller ved fratræden af en  

 stilling, i hvilken ansættelsen efter §§ 11 og 12 kan medregnes i  

 pensionsalderen, skal ved optagelse i pensionsordningen påny indbetales efter  

 de hidtidige regler.
 § 52.  Apotekere, der har fået bevilling inden 1.  

 januar 1955, og enker efter sådanne apotekere kan ved pensioneringen ikke få  

 lavere pension, end der ville være tillagt dem, hvis de var pensioneret den  

 31. marts 1958 i henhold til lov nr. 119 af 23. marts 1948 med den regulering  

 af pensionerne, som på tidspunktet for pensioneringen måtte være gennemført i  

 henhold til § 2 i lov nr. 160 af 7. juni 1958 om ændringer i lov om  

 apotekervæsenet.
 § 53.  Til farmaceutiske kandidater og eksaminater,  

 der har ret til pension som ekstraordinære medlemmer af apotekervæsenets  

 pensionsordning i henhold til § 49 og § 52 i bekendtgørelse nr. 317 af 30.  

 juni 1970, samt til enker efter sådanne medlemmer udbetales pension efter  

 reglerne i afsnit II i nævnte bekendtgørelse.
Stk. 2.  De grundpensioner, der er nævnt i § 49 i  

 bekendtgørelse nr. 317 af 30. juni 1970, procentreguleres pr. 1. april 1985  

 og indtil videre med 161 pct. point.
Sundhedsstyrelsen kan forhøje  

 reguleringssatsen med maksimalt 5 pct. point årligt.
§ 54.  Farmaceutiske kandidater og eksaminater, som  

 den 1. januar 1955 er overgået til ordinært medlemskab uden hensyn til  

 beskæftigelsesgrad, jfr. § 39, stk. 3, i bekendtgørelse nr. 349 af 2.  

 december 1954 om apotekervæsenets pensionsordning, bevarer retten til fortsat  

 medlemskab, idet de dog til enhver tid kan kræve sig undtaget fra ordningen.  

 De er undergivet reglerne i denne bekendtgørelse, og ved beregning af  

 pensionsalder i henhold til § 11, stk. 4 og 5, ansættes medlemmernes  

 tjenestetid til mindst 6/10. De, der har kortere tjenestetid end 6/10, kan  

 kun forblive som medlemmer, sålænge de mindst har samme tjenestetid, som de  

 havde den 1. januar 1955, men udgår af ordningen ved lavere tjenestetid eller  

 ophør af tjeneste.
For så vidt angår de medlemmer, som i henhold til  

 ovennævnte bestemmelse i den tidligere pensionsbekendtgørelse er optaget uden  

 hensyn til alder, beregnes alderstillæg tidligst med udgangspunkt i  

 medlemmernes fyldte 27. år.
Stk. 2.  De, der som samgifte indgik under  

 apotekervæsenets pensionsordning den 1. januar 1955 fra medlemskab i den den  

 31. december 1954 ophævede Farmaceuternes Pensionskasse, kan oppebære pension  

 i samme omfang og af samme størrelse, som hjemlet efter pensionskassens  

 vedtægt, og en allerede erhvervet ret dertil bevares.
Tilsvarende regler  

 gælder for de den 1. januar 1955 indtrådte medlemmer, som tidligere havde ret  

 til pension samtidig med, at de oppebar løn eller pension fra en offentlig  

 pensionsordning eller en statsunderstøttet pensionskasse eller -fond.
 Stk. 3.  Pensionister, som den 1. januar 1955 havde ret  

 til ud over pensionen at modtage løn fra en af de i § 1, stk. 1 og 2,  

 omhandlede stillinger, bevarer deres adgang til samtidig at oppebære sådan  

 indtægt.
 § 55.  Medlemmer, der i henhold til bestemmelsen i §  

 43 i bekendtgørelse nr. 349 af 2. december 1954 om apotekervæsenets  

 pensionsordning over for den daværende bestyrelse for apotekervæsenets  

 pensionsordning har tilkendegivet, at de ønsker at bevare adgang til at kræve  

 sig pensioneret ved det 60. år, bevarer retten hertil.
 Stk. 2.  Sådanne medlemmer kan ved pensionering vælge at  

 få pensionen beregnet efter reglerne i lov nr. 119 af 23. marts 1948.
 § 56.  Medlemmer, som i henhold til § 44 i  

 bekendtgørelse nr. 349 af 2. december 1954 har valgt at få pensionen nedsat  

 som følge af gæld til den den 31. december 1954 ophævede Farmaceuternes  

 Pensionskasse, får ved pensionsberegningen pensionen nedsat med et så stort  

 beløb, som efter en aktuarmæssig udregning svarer til, hvad indtægten skulle  

 være nedsat ved medlemmets optagelse eller genoptagelse i ovennævnte  

 pensionskasse i analogi med reglen i § 7 B, nr. 3, i pensionskassens vedtægt.
 § 57.  Til farmaceutiske kandidater og eksaminater,  

 som den 1. juli 1969 er pensioneret som ekstraordinære medlemmer af den den  

 31. december 1954 ophævede Farmaceuternes Pensionskasse, jfr. § 39, stk. 2, i  

 bekendtgørelse nr. 349 af 2. december 1954, samt for enker efter sådanne, der  

 er afgået ved døden før det nævnte tidspunkt, udbetales pension efter  

 reglerne i vedtægt for ovennævnte pensionskasse.
Stk. 2.  De ekstraordinære medlemmer af den den 31.  

 december 1954 ophævede Farmaceuternes Pensionskasse, som den 1. januar 1955  

 er overført til apotekervæsenets pensionsordning, indbetaler pensionsbidrag  

 til ordningen.
Der udbetales medlemmerne, deres enker og deres børn pension  

 efter de regler, som var gældende ved pensionskassens opløsning pr. 31.  

 december 1954.
 § 58.  Bekendtgørelsen træder i kraft den 1. januar  

 1986.
 Stk. 2.  Bekendtgørelse nr. 317 af 30. juni 1970 om  

 apotekervæsenets pensionsordning ophæves.
