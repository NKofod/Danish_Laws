 I henhold til ophavrets- og fotografilovene har kulturministeren den  

 20.12.1990 udsendt en »Bekendtgørelse om opkrævning af vederlag i  

 henhold til ophavretslovens § 22 a mv. for programspredning over radio- og  

 kabelanlæg«.
 Om de nærmere bestemmelser henvises til bekendtgørelsen (nr. 892 af  

 20.12.1990).
 Pligten til at betale vederlag påhviler kabelejeren.
 Kabelejeren kan genopkræve en forholdsmæssig del af beløbet hos hver  

 enkelt faktisk bruger, men hæfter for beløbet, selv om brugeren ikke betaler.
 Brugerens pligt til at refundere kabelejeren beløbet er ikke pligtig  

 ydelse i lejeforholdet.
Restancer, der ikke betales efter påkrav, må således inddrives ved  

 indgåelse af frivilligt forlig eller opnåelse af dom med efterfølgende  

 tvangsfuldbyrdelse.
Restancer kan endvidere modregnes i fraflyttende beboeres  

 indskud.
Forinden tvangsinddrivelse med de dermed forbundne omkostninger  

 iværksættes, må konkret vurderes, om der er en realistisk mulighed for at få  

 udgifterne dækket.
I så fald skal tvangsinddrivelse iværksættes.
 Beløb, der herefter konstateres at være uerholdelige, afholdes af  

 selskabernes dispositionsfonde.
 Boligselskaberne bedes underrette afdelingsbestyrelserne og de enkelte  

 boligtagere om foranstående.
