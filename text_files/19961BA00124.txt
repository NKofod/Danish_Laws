Nr BSF 124 Forslag til folketingsbeslutning om afholdelse af folkeafstemning om  

 mindstestraffen for voldskriminalitet Fremsat af Pia Kjærsgaard (DF) Kristian Thulesen Dahl (DF) Ole Donner (DF)  

 Poul Nødgaard (DF) den 22. april 1997 Folketinget pålægger regeringen at afholde en vejledende folkeafstemning den 18. november 1997, hvor der stemmes »ja«  

 eller »nej« til følgende spørgsmål:
Skal der som minimum idømmes fængselsstraf for grov voldskriminalitet? Bemærkninger til forslaget Det fremgår af flere vælgerundersøgelser, at befolkningen ønsker hårdere  

 indgreb over for voldsforbrydere, og specielt mener store dele af  

 befolkningen, at der bør indføres langt hårdere minimumsstraffe, så  

 voldsforbrydelser altid skal sanktioneres med en fængselsstraf.
 Det strider mod manges retsfølelse, at voldsforbrydere slipper med  

 tiltalefrafald, betingede domme eller kortvarige fængselsdomme, der slet ikke  

 står mål med de begåede forbrydelser.
En GfK-Observa-undersøgelse fra januar måned 1997 viser, at 68 pct. af  

 befolkningen ønsker indførelse af en minimumsstraf for den grove vold. Ønsket  

 om indførelse af minimumsstraf forekommer på tværs af partiskel.
Synspunktet  

 har opbakning i stort set alle partiers vælgergrupper.
 Undersøgelsen viste ikke blot, at disse vælgere ønsker en minimumsstraf,  

 men også at de ønsker en skrap sanktion i form af meget lange  

 minimumsstraffe.
 Forslagsstillerne er af den opfattelse, at der nu må ske en ændring af  

 straffeloven, så den i højere grad bliver i overensstemmelse med  

 vælgerflertallets opfattelse af, hvad der er ret og rimeligt.
Folketingets lovgivning bør ikke ligge fjernt fra borgernes  

 retsopfattelse.
Det er forslagsstillernes opfattelse, at der ved den  

 nuværende lovgivning er givet alt for fri adgang til, at dommere dømmer efter  

 egen opfattelse og ikke efter befolkningsflertallets ønsker.
 Forslagsstillerne ønsker en folkeafstemning om den grove  

 voldskriminalitet, så befolkningens ønsker om straf kommer til at afspejle  

 sig i domstolenes domspraksis.
Skriftlig fremsættelse Pia Kjærsgaard (DF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om afholdelse af folkeafstemning om  

 mindstestraffen for voldskriminalitet.
(Beslutningsforslag nr.
B 124).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
