Resumé En afdelingssygeplejerske blev afskediget arbejde på et sygehus  

 på grund af samarbejdsvanskeligheder.
Ombudsmanden udtalte at afskedigelsen forudsatte der var det  

 fornødne saglige grundlag, og at myndighederne skulle vurdere om  

 samarbejdsvanskelighederne skyldtes afdelingssygeplejersken eller andre.
Da  

 grundlaget for afskedigelsen tilsyneladende alene byggede på udtalelser fra  

 nogle få personer som afdelingssygeplejersken havde et belastet forhold til,  

 mente ombudsmanden at sagens oplysningsgrundlag var mangelfuldt.
Da hverken  

 afdelingssygeplejersken eller hendes advokat havde fået forelagt en række af  

 chefsygeplejerskens håndskrevne notater der havde været af afgørende  

 betydning  

 for sagen, mente ombudsmanden endvidere at reglen i forvaltningslovens § 19  

 var  

 tilsidesat.
 Samlet var det ombudsmandens opfattelse at afskedigelsen af  

 afdelingssygeplejersken  

 var ugyldig.
Ombudsmanden bemærkede i øvrigt at ansættelsesmyndigheden, Fyns  

 Amt, ikke havde sendt alle sagens akter til Indenrigsministeriet der af  

 ombudsmanden var blevet bedt om en udtalelse.
Fyns Amt begrundede dette med  

 at  

 udvalget af akter gav et dækkende billede af sagens omstændigheder og forløb.  

 Hertil bemærkede ombudsmanden at såvel Indenrigsministeriet  

 (tilsynsmyndigheden) og ombudsmanden som udgangspunkt skal have alle  

 sagsakter  

 udleveret i forbindelse med vurderingen af en sag.
Ombudsmanden var ikke enig  

 i at de oprindeligt udleverede sagsakter gav en dækkende beskrivelse af  

 sagens  

 forløb. (J.nr. 1995-1990-813).
Afskedigelse af afdelingssygeplejerske på grund af  

 samarbejdsvanskeligheder Efter i en årrække at have  

 været ansat som sygeplejerske på anæstesiafdelingen på et sygehus blev A den  

 1.  

 februar 1991 ansat som afdelingssygeplejerske med en prøvetid på to år.
Pr.  

 1.  

 februar 1993 blev hun fastansat som afdelingssygeplejerske og dermed leder af  

 såvel operationsafdelingen som anæstesiafdelingen.
Den 29. november 1993 blev  

 der afholdt et personalemøde for anæstesiafdelingen hvor forskellige  

 medarbejdere på afdelingen deltog.
Baggrunden for mødet var at drøfte en  

 række  

 problemer på afdelingen.
Af et notat udarbejdet af chefsygeplejerske B  

 fremgik  

 bl.a. følgende:
 "...
 Ad.3. Vi trænger til en personalepolitik:
Der blev under dette punkt  

 givet udtryk for, at omgangsformen i afdelingen var ubehagelig og medførte  

 utryghed.
Det medfører et dårligt psykisk arbejdsmiljø og et af resultaterne  

 er, at udviklingen bliver statisk.
 Det blev tilkendegivet, at  

 man mente at ledelsen havde en kritisk holdning til mange enkeltpersoner både  

 i  

 og udenfor afdelingen  

 og at dette  

 specielt kom til udtryk, når de pågældende ikke var tilstede.
 Ligeledes blev det  

 tilkendegivet, at irettesættelser af enkeltpersoner var foretaget i  

 overværelse  

 af andre, hvilket var meget ubehageligt.
(C) nævnte et eksempel, hvor  

 det ved indledningen af en anæstesi ikke var muligt at ventilere patienten.  

 Anæstesilæge og (A) blev tilkaldt.
Herefter konstaterede (C) selv, at en  

 kontakt stod i en forkert position og rettede fejlen. (C) var lettere rystet  

 over  

 episoden og kritikken gik på at (A) efterfølgende til udenforstående havde  

 udtalt, at (C) havde godt af den forskrækkelse.
 I det hele taget blev der  

 givet udtryk for en dyb kløft med (A) og (D) på den ene side og (E), (C), (F)  

 og (G) på den anden side.
Ad.4. Er ledelsen synlig i afdelingen? - og hvad vil den?  

 Afdelingssygeplejerskens  

 funktionsbeskrivelse? ...
På spørgsmålet om  

 afdelingssygeplejerskens funktionsbeskrivelse oplyste (B), at sygehuset ikke  

 har en udarbejdet funktionsbeskrivelse for afdelingssygeplejersken på  

 anæstesi/op afd.
Der arbejdes i øjeblikket med udarbejdelse af en  

 funktionsbeskrivelse  

 for hele OP/Anæstesiområdet, og den er netop ved at blive godkendt selvom det  

 har taget lang tid.
 På spørgsmål om  

 stillingsbeskrivelser for de enkelte ansatte, sagde (B) at han ikke  

 forventede,  

 at der ville blive udarbejdet stillingsbeskrivelser for hver enkelt ansat.
 ...
 Tilkendegivelser fra (A) og (D) undervejs i mødet:
 De enkelte eksempler til  

 illustration af problemer blev ikke drøftet særligt indgående, da dette ikke  

 var muligt.
Det blev dog tilkendegivet,  

 at (A) ikke var i stand til at tilgodese hver enkelt ansats behov for de  

 ovennævnte punkter.
Således var opgaverne så mangfoldige og der var ligeledes  

 krav fra OP-personalet om at varetage de ledelsesmæssige opgaver for dette  

 område.
Normeringer sammenholdt med opgavemængde gjorde, at kravene til  

 lederen blev umulige at indfri, hvis hver enkelts forskellige behov skulle  

 imødekommes.
 ...
 Afslutning og konklusion fra (B):
 Mødet tilkendegav, at  

 problemerne mellem de to parter i sagen er så store, at det vil være  

 ødelæggende for sygehuset, hvis der ikke gøres noget ved disse problemer.
 På den baggrund tilkendegav  

 (B), at det næste møde bliver afholdt den 13.12.93 kl. 14.00. Der er  

 mødepligt  

 til dette møde.
Det blev ligeledes besluttet  

 at indføre møder for anæstesigruppen hver 14. dag indledningsvis.
Mødet blev  

 fastsat til hveranden mandag kl. 14.00.
 (B) tilkendegav ligeledes, at  

 nu drejede det sig om at se fremad og ikke i så høj grad fokusere på den tid,  

 der er gået.
 Direkte adspurgt tilkendegav  

 (B), at han ikke ville deltage fast i disse møder og ikke vil referere  

 møderne.  

 Dette må klares i afdelingen.
 (B) deltager i de første  

 møder og til mødet den 13.12.93 vil der komme et udspil og en dagsorden fra  

 ledelsen.
..." Den 3. januar 1994 skrev  

 tillidsrepræsentanten, (C), bl.a. følgende til sygehusledelsen, att. (B):
 "...
Som det er ledelsen bekendt  

 eksisterer store samarbejdsproblemer i afdelingen.
Disse er ikke af ny dato.  

 De  

 har tværtimod været til stede i mere end 2 år.
I løbet af efteråret 91 bad  

 sygeplejerskerne gentagne gange (A) om at tage hul på disse problemer.
Man  

 foreslog et møde.
Først i slutningen af 91 indvilligede (A) i dette og kun på  

 betingelse af, at der ikke blev taget referat, 'da dette ikke angår andre i  

 huset'.  

 Man gik med til dette ud fra den betragtning, at det vigtigste var at komme  

 videre.
Der kom ingen konklusion fra mødet.
 ...
I slutningen af august måned  

 forsøgte (G) og jeg i fællesskab at overbevise (A) om, at den dårlige  

 atmosfære  

 i afd. nødvendiggjorde et møde.
Vi blev afvist med følgende besked 'Sålænge  

 der  

 er en dårlig atmosfære i afd., får I ingen møder'. Herefter så jeg ingen  

 mulighed for at komme videre.
Jeg henvendte mig til (B) og bad om et  

 personalemøde med hans tilstedeværelse.
Dette blev afslået.
Jeg fik besked på  

 at henvende mig til (A). Det gjorde jeg flere gange i løbet af efteråret, men  

 blev hver gang afvist.
Da jeg skønnede, at et  

 initiativ efterhånden var bydende nødvendigt, henvendte jeg mig endnu engang  

 til chefsygeplejersken.
Han indvilligede i at tale med (A) og arrangere et  

 møde.
Mødet fandt sted d. 29.11.93.
Siden afholdelsen af dette  

 møde, har dagligdagen været en kamp at komme igennem.  

 Anæstesisygeplejerskerne  

 har fra starten ment, at alle var bedst tjent med, at der ikke refereres fra  

 mødet.
Alligevel er operationspersonalet blevet informerede på en måde, så de  

 er meget fjendtligt indstillede overfor os.
Der hviskes, der er kold luft  

 omkring os.
To af anæstesisygeplejerskerne er sågar blevet advaret og  

 irettesat  

 af en operationssygeplejerske.
Også andre i huset er blevet informerede af  

 (A)  

 på en sådan tendentiøs måde.
Netop denne negative omtale af os, både som  

 enkeltpersoner og som gruppe, er desværre ikke ny, men siden mødet har det  

 fået  

 karakter af en personforfølgelse, som ingen af os kan holde til ret  

 længe." Den 5. januar 1994 blev der  

 afholdt et møde hvor man drøftede samarbejdsproblemerne på  

 anæstesiafdelingen.  

 I mødet deltog A, chefsygeplejerske B og sygehuschef H.
Der blev i  

 forbindelse  

 hermed udarbejdet et notat af sygehusledelsen hvoraf følgende bl.a. fremgik:
 "...
(H) oplyste, at formålet med  

 mødet var at undersøge muligheder og vilkår for en løsning af den fastlåste  

 situation, samt at samtalen med samme formål ville blive efterfulgt af en  

 tilsvarende samtale med TP (tillidsrepræsentanten, ombudsmandens bemærkning)  

 (C). Understregede endvidere, at det nu handler om det fremadrettede og at en hængen fast i fortiden vil  

 virke i retning af en øget cementering af problemerne.
 (H) præciserede, at det er  

 afdelingslederens opgave og ansvar at bearbejde afdelingens  

 problemer/personalemæssige belastninger hen mod en konstruktiv løsning, og at  

 en løsning, der fremkommer i et samspil mellem leder og medarbejderne som  

 hovedregel har bedre effekt end en løsning fra højere ledelsesniveau, hvorfor  

 SHL hidtil havde fastholdt at ville støtte en udvikling frem for en direkte  

 indgriben, der alt andet lige ville svække (A)'s ledelsespotentiale.
(H) konstaterede, at det er  

 vanskeligt at få et entydigt overblik over problemer og holdninger.
De to  

 parters opfattelse af problemerne og disses årsag er vidt forskellig, ligesom  

 (A) havde præsteret en noget svingende problemfremstilling - og bad herefter  

 om  

 (A)'s konkrete bud på løsninger eller tiltag, der kunne medvirke hertil.
 ...
 I samme forbindelse påtalte  

 (H), at (A) over for medarbejdere i huset er fremkommet med udtalelser, der  

 kun  

 kan opfattes som mistillid til (B), hvilket må opfattes som manglende  

 loyalitet  

 overfor en foresat. (H) bad (A) om at være opmærksom på dette forhold og  

 advarede om, at gentagelse ikke ville blive tolereret.
 (H) berørte endvidere det  

 uhensigtsmæssige i, at (A) - omend måske ubevidst - havde medvirket til at  

 skabe fronter i huset ved at udbrede egen opfattelse af problemerne, på trods  

 af en aftale med medarbejderne om at holde problemet i egen afdeling.
 (A) benægtede, at dette  

 skulle være tilfældet.
(A) vurderede, at forholdene  

 var sådan tilspidsede at afdelingen ikke alene kunne klare sig igennem en  

 bearbejdning af problemerne, men måtte have hjælp.
Det blev vurderet muligt,  

 at  

 parterne gennem dialog ville kunne gennemføre et fornuftigt forløb, med  

 udgangspunkt i et fælles, konkret aftalesæt for opgaven.
 (A) fortalte, at situationen  

 også var vanskelig for hende og gav udtryk for, at hun mente, at man (SHL/B)  

 måtte afklare med sig selv, hvem man ønskede som leder af afdelingen. (A)  

 overvejede selv om hun kunne holde til at fortsætte som afd.leder for AN/OP.  

 (A) gav udtryk for at en række aktuelle sygemeldinger kun var chikane rettet  

 mod hende.
 (H) spurgte om (A) var kommet  

 til klarhed med hensyn til, hvorvidt hun ønskede at fortsætte som afd.led,  

 idet  

 dette naturligvis var af betydning for vurdering af, hvilke muligheder og  

 vilkår der ville være for en løsning.
 (A) oplyste, at hun ikke på  

 stående fod kunne svare, hvorfor (H) bad (A) afklare sine overvejelser til  

 næste dag, 6.1.1994, og meddele resultatet.
 (A) ønskede oplyst, hvorvidt  

 ansættelse i en anden stilling på (sygehuset) var udelukket, i fald (A) ikke  

 ønskede at fortsætte i sin lederstilling. (B) oplyste, at der på ingen måde  

 var  

 blokeret for ansættelse af (A) i en anden stilling på (sygehuset), men at der  

 på den anden side ikke kunne gives et forhåndstilsagn om en anden stilling,  

 idet det krævede, at der var en ledig stilling og at (A) ville kunne ansættes  

 efter gældende retningslinier for ansættelse.
På forespørgsel bekræftede  

 (A), at det kan være vanskeligt at nå det hele, idet hun varetager en del  

 tidskrævende gøremål internt og eksternt for sygehuset og nævnte bl.a.  

 deltagelse i HIS-projektet, Steripak og blodbankprojektet, samt funktionen  

 som  

 sygehusets hygiejnesygeplejerske.
Endvidere har (A) fast 2 ugentlige vagter  

 og  

 er jævnligt nødt til at træde til ved medarbejderes forfald.
 (B) gav udtryk for, at det er  

 muligt at lette belastningen og derved sikre at (A) i højere grad kan være i  

 afdelingen i dagarbejdstiden. (H) bekræftede, at SHL ville støtte dette for  

 at  

 sikre (A) bedre funktionsvilkår.
 Konklusion  

  

 :
Sammenfattende konstateredes  

 i løbet af samtalen, at der er muligheder for at opnå en normalisering af  

 forholdene gennem en fælles proces.
Opgaven kræver i givet fald, at der ydes  

 afdelingen processtøtte og at der som første skridt gøres en fælles aftale  

 om,  

 hvordan arbejdet skal foregå, herunder at afdelingen holder processen inden  

 for egne døre og løbende rapporterer om udviklingen til SHL .
 Det er over for (A) blevet  

 påtalt, at adfærd, der har illoyal karakter ikke vil blive tolereret.
 Sygehusledelsen skaber bedre  

 forudsætninger for, at (A) får bedre betingelser for at udfylde sin  

 lederrolle,  

 ved større tilstedeværelse i afdelingen.
..." Den 12. januar 1994 skrev  

 sygehusledelsen til samtlige (seks) ansatte på anæstesiområdet:
 "På baggrund af det  

 tidligere forløb, har (H) og (B) gennemført samtaler den 5.1.94 med (C) og  

 (A).
 I begge disse samtaler har  

 man givet tilsagn om at medvirke aktivt og positivt til at forbedre  

 samarbejdsrelationerne indenfor anæstesiområdet.
 Der har været enighed om, at  

 det er nødvendigt med en proces, der gennemføres indenfor anæstesiområdet, -  

 ligesom der var enighed om at man ikke på nuværende tidspunkt kunne håndtere  

 denne proces alene.
 På denne baggrund har  

 sygehusledelsen vurderet, at der med ovennævnte tilsagn vil være rimelige  

 muligheder for at normalisere samarbejdsrelationerne indenfor anæstesiområdet  

 ved iværksættelse af en sådan proces.
 Med henblik på at opnå størst  

 mulig succes af en sådan proces, har sygehusledelsen lagt afgørende vægt på  

 følgende:
 ·  

  

 	  

 Procesforløbet startes hurtigst muligt og  

 vil indledningsvis som minimum have en mødefrekvens hver 14. dag.
 ·  

  

 	  

 Initialt, og indtil de involverede skønner  

 at processen kan køre videre alene, deltager (B) som mødeleder og  

 sparringspartner  

 i procesforløbet.
 ·  

  

 	  

 Udover en indledende præcisering af  

 problemområder, ved opsamling af kritiske relationer, til brug for et  

 arbejdsgrundlag,  

 vil processen være fremadrettet og ikke beskæftige sig med fortiden.
·  

  

 	  

 Det er væsentligt for holdbarheden i  

 resultaterne, at processen foregår imellem de involverede parter.
Det er  

 således  

 nødvendigt, at alle går positivt til opgaven og medvirker aktivt til  

 løsningen.
·  

  

 	  

 Det er væsentligt at processen holdes  

 indenfor anæstesiområdet og sygehusledelsen for at undgå mytedannelser og  

 forstyrrelser i procesforløbet.
Det er således ikke rimeligt at referere  

 indholdet eller dele af indholdet til øvrige ansatte på sygehuset.
 ·  

  

 	  

 Det er væsentligt, at alle kan skelne  

 mellem det aftalesæt, der anvendes ved gennemførelsen af en proces og de  

 almindelige  

 ledelsesbestemmelser (ansvar/kompetence), der sideløbende fortsat er gældende  

 for udførelsen af det daglige arbejde.
 ·  

  

 	  

 Med henblik på at fastholde indgåede  

 aftaler i processen, vil der blive taget referat af møderne. (B) vil  

 indledningsvis  

 tage disse referater.
·  

  

 	  

 Der rapporteres løbende om udviklingen til  

 sygehusledelsen og efter sygehusledelsens skøn informeres generelt til huset,  

 herunder samarbejdsudvalget." A rettede herefter  

 henvendelse til sin faglige organisation, Dansk Sygeplejeråd, der den 28.  

 januar 1994 bl.a. skrev følgende til sygehusledelsen:
 "Vi er oplyst om, at  

 chefsygeplejerske (B) indledningsvis i processen er hovedaktør og at  

 overdragelse til afdelingssygeplejerske (A) vil ske på nærmere aftalt  

 tidspunkt  

 - dette med henvisning til sygehusledelsens udmelding af 12. januar 1994.
 (A) vurderer, at samspillet  

 med chefsygeplejersken som sparringspartner forudsætter en drøftelse af  

 forventninger til hende, ansvar og kompetenceplacering og samarbejde i  

 forhold  

 til løsning af denne fællesopgave for chefsygeplejerske og  

 afdelingssygeplejerske.
 En sådan aftale mellem  

 chefsygeplejerske (B) og (A) har ikke været mulig at etablere - derfor denne  

 henvendelse.
 Vi er af den opfattelse, at  

 aftale som nævnt er nødvendig som grundlag for at processen kan få et  

 konstruktivt indhold og resultere i, at planlagte mål nås og med en oplevelse  

 af succes for alle involverede.
Vi skal således anmode om en  

 drøftelse af samarbejdet mellem chefsygeplejerske (B) og  

 afdelingssygeplejerske (A) snarest muligt." Den 16. februar 1994 blev der  

 afholdt et møde med deltagelse af faglig sekretær Y, Dansk Sygeplejeråd,  

 chefsygeplejerske B og sygehuschef H.
Af referatet fremgik følgende:
 "...
 På mødet orienterede  

 sygehusledelsen om de pågående samarbejdsproblemer i AN-afdelingen, deres  

 årsager og de bestræbelser, der er udfoldet for en snarlig løsning.
 Det blev i den forbindelse  

 præciseret, at samarbejdsproblemerne aktuelt er koncentreret internt i  

 afdelingen mellem sygeplejerskerne og afdelingslederen, samt at de løbende  

 forsøg på at bidrage til en positiv udvikling, hidtil havde været hæmmet af,  

 at  

 afdelingens leder har udviklet et belastet forhold til en række af de interne  

 samarbejdspartnere og ikke i fornøden grad har vist evne til at forholde sig  

 konstruktivt til at inkorporere konkret sparring og ledelsesmæssige  

 meldinger.
 Det blev endvidere pointeret,  

 at sygehusledelsen fortsat i videst muligt omfang bestræber sig på at  

 medvirke  

 til en normalisering, men at de hidtidige anstrengelser ikke har vist  

 nævneværdige resultater, afdelingens funktion er belastet og situationen  

 nærmer  

 sig et punkt, hvor den er ved at være uholdbar.
 Sygehusledelsen vil ikke  

 acceptere en yderligere belastning eller nedsættelse/sammenbrud af  

 afdelingens  

 funktion, og agter om nødvendigt at tage drastiske skridt for en  

 normalisering.
(Y) mente at afdelingslederen,  

 var usikker på sin kompetence og grænserne for hendes virke.
Sygehusledelsen  

 oplyste hertil,  

 at sygehusledelsen ikke  

 mindst på dette punkt havde gjort sig store anstrengelser for at præcisere  

 opgaver, ansvar og kompetence over for afdelingslederen, senest på møde den  

 5.01.1994, hvorfra der ligger notat, som afdelingslederen er bekendt med.
Der var enighed om, at en  

 funktionsbeskrivelse kan virke støttende for stillingsindehaveren.
SHL er  

 parat  

 til at udarbejde en sådan og udkast, udarbejdet i fællesskab mellem  

 afdelingsleder og chefsygeplejerske, foreligger allerede, men afventer  

 eventuelle korrektioner i lyset af den igangværende proces.
(Y) oplyste, at hun ville  

 orientere afdelingslederen om indholdet af samtalen." Den 11. marts 1994 blev der  

 afholdt et møde mellem A, chefsygeplejerske B og sygehuschef H.
Af referatet  

 udarbejdet af sygehusledelsen fremgik bl.a. følgende:
 "...
 (A) mente, at det ikke var  

 klart, hvad hendes rolle var i processen. (H) henviste til samtalen den  

 5.1.1994 og den præcisering, der blev givet af (A)'s rolle der og henviste  

 endvidere til det udmeldte, nemlig at spillereglerne for processen  

 indledningsvis  

 skulle aftales af parterne i enighed og overholdes - og ikke kun når det  

 passede med egen opfattelse.
 ...
 (H) orienterede om samtale  

 med tillidsrepræsentanten den 23.2., hvor TP (tillidsrepræsentanten,  

 ombudsmandens bemærkning) oplyste i overensstemmelse med referatet fra 17.2.,  

 at der ikke var fremskridt i arbejdet og at kollegerne følte et stigende pres  

 på sig, der bekymrede hende, idet situationen var ved at blive uholdbar, da  

 det efterhånden er et spørgsmål om hvor længe kollegerne kan holde til det.  

 TP  

 kunne ikke anvise andre veje end de allerede aftalte.
 (B) konstaterede, at der  

 fortsat er uholdbare forhold i afdelingen og refererede til henvendelser fra  

 medarbejderne.
(H) fastslog at der meget hurtigt skal  

 vises fremgang i form af konstaterbare  

 resultater, at sygehusledelsen hele tiden  

 har forudsat og udmeldt et hurtigt forløb, og ikke kan acceptere risikoen for  

 et fortsat uholdbart  

 forløb, hvorfor  

 sygehusledelsen som et sidste forsøg vil støtte  

 de tiltag, der kan blive enighed i gruppen om, at der senest den 14. april  

 1994 skal kunne konstateres væsentlige fremskridt i form af konkrete  

 resultater  

 (eventuelt målbare i forhold til problemkataloget), at afdelingslederen og TP i  

 fællig rapporterer ugentligt til sygehusledelsen om udviklingen, at sygehusledelsen senest om  

 en måned bliver nødt til overveje det  

 forsvarlige i at beholde (A) i rollen som afdelingsleder, hvis der ikke  

 på dette tidspunkt er opnået konkrete resultater.
..." Af nogle notater af 21. og  

 22. marts 1994 fra sygehusledelsen vedrørende samarbejdsproblemer på  

 anæstesiafdelingen fremgik bl.a. følgende:
 "  

  

 Talt med (B), der oplyste:
 - at OP'erne havde meddelt,  

 at de ikke ønsker at fortsætte uden at deres afdelingsleder får optimale  

 muligheder for at fungere.
 (B) kan ikke vurdere, hvor  

 dybt udsagnet bunder, eller nøjagtigt hvilke konsekvenser der eventuelt kan  

 blive tale om.
 - Hverken (B), TP:(C) eller  

 AN-medarbejderne kan finde positiv vilje i den måde (A) kører på, på trods af  

 mange gode ord. (B) advarer mod forestående sammenbrud blandt  

 AN-medarbejdere.
 Situationen drøftet generelt:  

 Risikoen for sammenbrud contra problemer på OP, der i begge tilfælde vil  

 betyde  

 ophør af operationer, hvilket vil være helt uacceptabelt for alle interne og  

 eksterne parter. (B) finder ikke, at det nytter at sætte en ekstern kapacitet  

 på, og at alle muligheder er prøvet og udtømte. (B) er betænkelig men  

 medvirker, hvis endnu en mulighed skal forsøges.
 Aftalt, at (H) taler med en  

 af amtets samarbejdskonsulenter om erfaringer og muligheder for en eventuel  

 hurtig indsats, samt hører (C)'s mening konkret.
 Talt med (I)  

  

 , uddannelseskontoret, der på den givne information  

 finder, at klokken er lidt i tolv og at der ikke er meget tid at agere i.  

 Hvis  

 forsøget skal gøres, har (I) to gode eksterne kapaciteter, som han gerne  

 formidler kontakten til og bistår SHL sparringsmæssigt i forhold til. (I)  

 foreslog, at overveje muligheden af rotation til andet sygehus.
Talt med (C) dd.  

  

 kl. 20:40. (C) finder videre fremskridt umuligt.  

 Om OP'ernes henvendelse mener (C), at det er et eksempel på typisk adfærd fra  

 (A)'s side: får nogle til at gå hendes ærinde, sætter folk op mod hinanden.  

 (C)  

 mener ikke at der reelt vil blive væsentlige problemer ved en eventuel  

 alvorlig  

 drejning af sagen.
På forespørgsel om (B)'s rolle i processen, siger (C) at  

 møderne slet ikke ville kunne hænge sammen, hvis (B) ikke havde optrådt som  

 en  

 neutral formidler af processen.
(C) kan ikke holde til at  

 være med mere.
Kollegerne lider under stærkt psykisk arbejdspres, dårlig  

 nattesøvn og fare for sammenbrud.
På forespørgsel om en eventuel indsats fra  

 en  

 kompetent ekstern kapacitet ville hjælpe eller kunne vise muligheder, mente  

 (C),  

 at sagen er kørt for fast til at det ville nytte i tide.
 (C) venter i det hele taget  

 ikke voldsomme reaktioner i huset, da (A) har dårlige samarbejdsrelationer  

 til  

 alle andre afdelinger.
 (C) oplyser, at hun forventer  

 at DSR, der er løbende orienteret om udviklingen, ikke vil gøre en stor sag  

 ud  

 af en kraftig vending.
22. marts 1994 Vurdering og foreløbig  

 konklusion:
På baggrund af ovenstående og  

 tidligere må jeg vurdere, at  

  

 alle muligheder for bevægelse hen mod en normalisering nu er  

 forsøgt, at  

  

 der ikke findes yderligere muligheder, der kan afprøves inden  

 for kort tid, at  

  

 kun (A) tror på, at det nytter at inddrage ekstern bistand, at  

  

 (A) ikke er i stand til at etablere den tillid eller formidle  

 det samarbejde med medarbejderne, der er afgørende nødvendigt for afdelingens  

 hensigtsmæssige funktion og et rimeligt arbejdsmiljø, at  

  

 sygehuset står over for en væsentlig risiko for sammenbrud af  

 den operative funktion, hvis situationen ikke bringes til ophør/under  

 ledelsens  

 kontrol nu, at  

  

 rotation ikke er løsningen, da personen vender tilbage.
derfor bør SHL nu forberede at  

 frigøre (A), der angiveligt og oplagt er hovedårsagen til problemerne - og  

 samtidig hindringen for en forbedring, fra posten, idet:
(A) ikke er i stand til at  

 lede afdelingen på betryggende vis, (A) ikke er i stand til at  

 formidle det nødvendige samarbejde, (A) viser utroværdig adfærd, (A) ikke kan retablere  

 tilliden til medarbejdere og ledelse.
 På grund af (A)'s relationer  

 til andre afdelinger i et relativt lille hus, findes det ikke på det nu  

 foreliggende grundlag forsvarligt, at tilbyde (A) en anden stilling i huset.
Har dd. undersøgt  

 mulighederne for forflyttelse til et andet sygehus i nærheden af (færgerne).  

 (X-sygehus) (KB) oplyser, at AN-afdelingen der er skrøbelig efter en  

 problemperiode og at man ikke er interesseret i at modtage en medarbejder,  

 der  

 flytter på grund af samarbejdsproblemer. (X-sygehus) råder ikke over ledig  

 stilling i AN-området. (Y-sygehus) (LP) har netop fået sin operationsgang på  

 plads og ser ikke store muligheder, ingen ledige stillinger.
Kan måske  

 overtales, men uhensigtsmæssigt. (R-sygehus) har ikke kirurgi.
 Det må konkluderes, at der  

 ikke er umiddelbare muligheder for en positiv flytning.
 Både (X-sygehus) og  

 (Y-sygehus) vil gerne prøve at hjælpe med at motivere OP/AN personale til at  

 tage en tørn på (sygehuset), hvis nødforanstaltninger til opretholdelse af  

 beredskab/akut virksomhed skulle blive aktuelle.
(B) anmodes om at afgive sin indstilling til SHL, (H) tager kontakt til direktøren for orientering og  

 forberedelse af eventuel bemyndigelse til afsked, (H) tager kontakt til FP/juridisk afdeling mhp.  

 procedure og formuleringer, Det aftales hurtigst muligt forløb, incl.  

 orienteringsmøder og eventuelt samråd med DSR." Den 22. marts 1994 fremsendte  

 sygehusledelsen sin indstilling om afskedigelse af afdelingssygeplejerske A  

 til  

 Fyns Amt.
 Den 23. marts 1994  

 udarbejdede Fyns Amt et notat i sagen hvor bl.a. fremgik følgende:
 "Sygehusledelsen har (i  

 brevet af 22. marts 1994, ombudsmandens tilføjelse) kort redegjort for  

 indstillingen  

 og har samtidig udleveret en række notater, referater og øvrigt materiale,  

 hvor  

 der uddybende er redegjort for, hvorfor sygehusledelsen har konkluderet, at  

 der  

 bør ske afskedigelse.
 Endvidere har sagen været  

 drøftet ved et møde den 1.3.1994 mellem sygehuschef (H), chefsygeplejerske  

 (B)  

 og fuldmægtig (X). I forbindelse med dette møde blev der også udleveret en  

 omfattende dokumentation for de samarbejdsproblemer, som der har været med  

 (A). Materialet er beroende i sagen.
 ...
 ADMSEK'S VURDERING.
 Med henvisning til  

 ovenstående og det i det supplerende materiale anførte, er det ADMSEK's  

 vurdering, at:
 Sygehuset har hidtil kunnet opretholde produktionen,  

 men det findes dokumenteret, at samarbejdsproblemerne vil medføre sammenbrud  

 af  

 anæstesifunktionen, idet de 4 anæstesisygeplejersker ikke kan fungere  

 længere.
 At såvel sygehusledelse som medarbejdere i  

 anæstesifunktionen éntydigt tilskriver (A) den negative udvikling i  

 samarbejdsklimaet.  

 At hun igennem længere tid har nægtet at tage problemet alvorligt, og har  

 skabt  

 splid og mistillid i afdelingen, ligesom hun har optrådt illoyalt i forhold  

 til  

 den daglige ledelse.
 Det er opfattelsen, at (A) med sin meget styrende og  

 konfliktskabende adfærd, hvor hun bl.a. sår splid mellem personale på  

 forskellige afdelinger, er hovedårsagen til det dårlige samarbejdsklima.
 Ledelsen har via samtaler og det beskrevne procesforløb  

 forsøgt at få løst samarbejdsproblemerne.
 ADMSEK vurderer således, at  

 der har været udfoldet omfattende bestræbelser på dels at gennemarbejde den  

 uholdbare situation, og dels at forsøge at løse samarbejdsproblemerne uden at  

 skulle skride til afskedigelse.
 INDSTILLING.
 På baggrund af ovenstående  

  

 indstiller  

  

 ADMSEK således, at afdelingssygeplejerske  

 (A) afskediges med 3 måneders varsel til fratræden den 31. juli 1994 i  

 henhold  

 til § 26 i tjenestemandsregulativet for amtskommuner, og at man ikke i  

 opsigelsesperioden  

 vil gøre brug af hendes arbejdskraft.
Forinden afskedigelse finder  

 sted gives såvel (A) som Dansk Sygeplejeråd adgang til at udtale sig, jævnfør  

 §  

 29, stk. 1 i tjenestemandsregulativet.
På grund af påsken vil høringsfristen  

 blive på 3 uger mod normalt 14 dage." Fyns Amt meddelte den 28.  

 marts  

 1994 A  

 at  

 man agtede at afskedige hende.
I brevet stod følgende:
 "...
 Man skal herved meddele dem,  

 at man agter at afskedige Dem fra stillingen som afdelingssygeplejerske ved  

 (sygehuset) med tre måneders varsel til fratræden den 31. juli 1994 i henhold  

 til § 26 i tjenestemandsregulativet for amtskommuner.
 Baggrunden herfor er, at De  

 ved en konfliktskabende adfærd gennem længere tid har haft tiltagende  

 vanskeligheder ved at samarbejde med Anæstesiafdelingens personale og  

 sygehusets daglige ledelse.
 Gennem det i de sidste par  

 måneder gennemførte procesforløb og ved direkte samtaler mellem Dem og  

 sygehusledelsen  

 har der været gjort bestræbelser på at løse samarbejdsproblemerne, hvilket  

 desværre ikke har været muligt.
 Man har derfor skønnet, at  

 det af hensyn til en hensigtsmæssig drift af anæstesifunktionen er nødvendigt  

 at bringe Deres ansættelsesforhold til ophør som ovenfor anført.
 Man skal endvidere  

 tilkendegive, at man ikke i opsigelsesperioden ønsker at gøre brug af Deres  

 arbejdskraft.
 Forinden afskedigelse finder  

 sted, skal man give såvel Dem som Deres forhandlingsberettigede organisation  

 adgang til at udtale sig, jævnfør § 29, stk. 1, i tjenestemandsregulativet  

 for  

 amtskommuner.
 En eventuel udtalelse skal  

 være Fyns Amt i hænde senest  

  

 tirsdag den  

 19. april 1994, kl. 12.00.
 Det kan vedrørende Deres  

 pensionsmæssige forhold meddeles, at De vil være berettiget til pension i  

 overensstemmelse med kapitel 7 (opsat pension) i pensionsregulativet for  

 amtskommuner.
Kopi af nærværende skrivelse,  

 der er udleveret personligt såvel som fremsendt anbefalet, er tilsendt Dansk  

 Sygeplejeråd." I forbindelse med overrækkelse  

 af brevet blev der afholdt et møde mellem A, chefsygeplejerske B og  

 sygehuschef  

 H.
Af notatet udarbejdet af sygehusledelsen fremgik bl.a. følgende:
 "...
 Begrundelse:
·  

  

 	  

 tiltagende samarbejdsvanskeligheder ·  

  

 	  

 konfliktskabende adfærd ·  

  

 	  

 manglende vilje til at bearbejde  

 problemerne på fælles præmisser ·  

  

 	  

 konstateret manglende tillid til (A) fra  

 både medarbejdere og ledelse ·  

  

 	  

 psykisk dårligt arbejdsmiljø ·  

  

 	  

 forholdene i afdelingen uacceptable og  

 situationen uholdbar ·  

  

 	  

 afdelingens funktion truet ·  

  

 	  

 mulighederne for normalisering udtømte.
* intet at bemærke til (A)'s  

 sygeplejefaglige indsats Handling:
·  

  

 	  

 agter af afskedige (A) på grund af  

 samarbejdsvanskeligheder ·  

  

 	  

 opsigelsesperiode efter  

 tjenestemandsreglerne, 3 måneder fra opsigelsen ·  

  

 	  

 frist for eventuelt at afgive udtalelse  

 efter tjenestemandsreglerne - 19. april 1994 ·  

  

 	  

 fritages for tjeneste straks og i  

 opsigelsesperioden.
 Formalia:
·  

  

 	  

 Fyns Amts brev af dd. udleveret til (A) ·  

  

 	  

 oplyst at ligelydende brev dd. fremsendes  

 anbefalet til (A)'s bopæl ·  

  

 	  

 Aftaler om hjemtagning af eventuelle  

 personlige ejendele og aflevering af sygehusets ejendom træffes med (B) ·  

  

 	  

 oplyst, at husets øvrige medarbejdere  

 orienteres generelt om afgørelsen hurtigst muligt." Henholdsvis den 29. og 30.  

 marts 1994 har førsteassistent på anæstesiafdelingen D og personalet på  

 operationsafdelingen fremsat bemærkninger til sagen. (Disse breve er indsendt  

 af advokat J med brev af 5. marts 1996 og er herfra forelagt for  

 Indenrigsministeriet  

 og Fyns Amt.
Brevene var ikke blandt sagens akter).
 D's brev til sygehusledelsen:
"Jeg har fulgt dette  

 forløb, som 1. ass på anæstesiafdelingen.
Større mangel på loyal ledelse, fra  

 chefsygeplejersken (B), har jeg aldrig oplevet.
Anæstesipersonalet har haft  

 deres daglige gang på hans kontor.
Jeg er aldrig som 1. ass. på  

 anæstesiafdelingen, blevet inddraget.
Jeg har overværet et møde  

 mellem chefsygeplejersken og (A), fordi afd. sygepl. bad mig deltage.  

 Chefsygeplejersken råbte og skreg og kom med den ene trussel og advarsel  

 efter  

 den anden.
Det var helt umuligt at føre en samtale.
Hvorfor gik  

 chefsygeplejersken bag ryggen på afd. sygeplejersken og aftalte et  

 problemmøde  

 med personalet? Hvorfor tillod han på mødet,  

 at tillidsmanden (C) og (F) gik langt over stregen, for almindelige  

 menneskelig  

 opførsel.
Det var personlig chikane og ikke konstruktiv kritik.
I ugerne efter blomstrede (F)  

 og (C), og (A) så mere og mere tynget ud.
Chefsygeplejersken undlod at give  

 (A)  

 information og stressede hende ved at pålægge hende opgaver, som skulle løses  

 til næste dag.
Flere gange brød (A) sammen.  

 Dette skete en dag efter en samtale hos (B). Dette var chefsygeplejersken  

 åbenbart lige glad med.
Han sad på sit kontor og skrev videre. (A) fandt jeg  

 siddende alene i blodbanken, hun kunne ikke længere klare chefsygeplejerskens  

 chikaner.
 Jeg kan se nu at det hele har  

 været en skinproces, for at få (A) til selv at sige op.
Da dette ikke lykkes, blev  

 hun sparket ud.
Efter 11 år som anæstesisygeplejerske på (sygehuset). Ca. 5  

 år  

 som 1. ass. på anæstesiafdelingen.
De sidste 3 år som fælles afd.  

 sygeplejerske  

 for operation og anæstesi.
Hvorfor blev hun fastansat  

 sidste år som tjenestemand? Jeg kan ikke arbejde på et  

 sygehus, hvor sygehusledelsen på grund af egen dårlig ledelse, gør  

 almindelige  

 problemer, til en uløselig konflikt.
 Tillidsmanden, (C) har gjort  

 alt hvad hun kunne for at trappe denne konflikt op, og har ikke været med til  

 at skabe ro i afdelingen. (F)'s chikane kender vi alle fra hverdagen, men  

 ingen  

 af os troede dog det skulle komme så langt.
Som chefsygeplejerske, har du  

 brugt (C) og (F) godt.
Du har opnået det du ville, at få (A) ud.
Faglige  

 dygtige medarbejdere er ikke velset på (sygehuset).
Cheflæge (K) har arbejdet  

 sammen med os i det daglige på operationsgangen.
Er ofte selv blevet  

 chikaneret  

 af (F). Hvorfor han støtter denne afskedigelse, er for mig ubegribeligt.
Det  

 har ikke været (F) eller (C), der er mødt til ekstra arbejde, når der var  

 sygdom eller, når vi skulle åbne en ekstra stue.
 Denne smålighed, misundelse  

 og mangel på format hos ledelsen, gør at jeg ikke længere ønsker at arbejde  

 på  

 (sygehuset).
Jeg siger hermed min stilling  

 op fra den 01-05-94." Personalet på  

 operationsafdelingens brev af 30. marts 1994 til formanden for Fyns Amts  

 Sygehusudvalg:
"Til Fyns Amts  

 Sygehusudvalg  

 (dato) v/formand (Z) Vi, ansatte på  

 behandlingsafsnittet på (sygehuset), skal herved bede Dem gå ind i et forløb  

 og  

 en afskedigelsessag her på sygehuset, der efterlader en stor del af  

 personalet  

 med en følelse af, at al rimelighed og retfærdighed er ophørt.
 To anæstesisygeplejerskers  

 (heraf den ene tillidsmand) målrettede chikane gennem måneder mod vor  

 afdelingssygeplejerske belønnes af sygehusledelsen med en afskedigelse af  

 afdelingssygeplejersken.
 Det er for os, der kender de  

 pågældende og deres motiver, en uretfærdighed så stor, at tillid til den  

 nuværende sygehusledelse næppe vil kunne genoprettes.
 Sygehusledelsen har,  

 personificeret ved sygehuschef (B), her på stedet gentagne gange formået at  

 placere sig som lidenskabelig deltager i konflikter i huset - i stedet for  

 som  

 problemløser.
 Den stedlige sygehusledelses  

 arbejdsmetoder er af en sådan art, så kun vanskeligheder med at sælge bolig  

 og  

 skaffe alternative job, endnu afholder de fleste af os fra at søge bort.
 Grunden til denne henvendelse  

 er netop vores bekymring for sygehusets fortsatte eksistens og funktion, idet  

 ovennævnte sag har medført, at flere af personalet fra behandlerafdelingen  

 efter årtiers ansættelse, har opsagt deres stillinger ved (sygehuset).
 (Vi kender) betydningen af  

 den tryghed det er for lokalbefolkningen at have et velfungerende sygehus med  

 akut funktion.
 Vi har alle grupper, læger,  

 sygeplejersker og sygehjælpere på behandlerafdelingen forsøgt at komme i  

 kontakt med sygehusledelsen under ovennævnte sag, men er alle blevet afvist i  

 hele forløbet.
 Vi ved ikke, hvad vi kan  

 gøre, hvad der kan gøres eller hvem der kan gøre noget, hvorfor vi i  

 desperation henvender os på denne måde i håb om, at noget kan gøres.
En nedbrudt tillid kan være  

 svær at genoprette, men kan en helt urimelig afgørelse ikke ændres centralt  

 fra  

 ? I håb om hurtig hjælp.
Med venlig hilsen Samtlige husassistenter ved  

 opr. afd. (sygehuset) (to underskrifter) Samtlige sygehjælpere ved  

 opr. afd. (sygehuset) (tre underskrifter) Samtlige sygeplejersker ved  

 opr. afd. (sygehuset) (tre underskrifter) Samtlige sygehuslæger ved  

 opr. afd. (sygehuset) (tre underskrifter) Anæstesisygeplejerske  

 (D)" Fyns Amt skrev den 27. maj  

 1994 følgende til A:
 "Ved skrivelse af 28.  

 marts 1994 meddelte man Dem, at man agtede at afskedige Dem fra Deres  

 stilling  

 som afdelingssygeplejerske ved (sygehuset) i medfør af § 26 i  

 tjenestemandsregulativet for amtskommuner, ligesom man anførte baggrunden for  

 den påtænkte afskedigelse.
 ...
 I sagens anledning har der  

 efter anmodning fra Dem og Deres advokat været afholdt to møder, hvor De har  

 haft  

 lejlighed til at redegøre for Deres synspunkter.
 ...
 Deres advokat har på Deres  

 vegne fremkommet med en udtalelse i skrivelse af 27. maj 1994 modtaget i  

 amtet  

 ved telefax s.d. kl. 11.30.
 De i skrivelsen anførte  

 betragtninger er tidligere fremført under de møder der har været afholdt med  

 Dem og Deres advokat.
 Under henvisning til § 26 i  

 tjenestemandsregulativet for amtskommuner skal man herved meddele Dem afsked  

 fra Deres stilling som afdelingssygeplejerske ved (sygehuset).
 ...
 Baggrunden for opsigelsen er  

 anført i amtets skrivelse af 28. marts 1994 og yderligere uddybet af amtets  

 repræsentanter under de to møder, der har været afholdt med Dem og Deres  

 advokat.
..." I et brev af 27. maj 1994 til  

 Fyns Amt skrev advokat J at han ikke - hverken ved sin gennemgang af sagens  

 akter eller under de møder der havde været afholdt mellem ham og amtet - på  

 noget tidspunkt havde kunnet få præciseret hvori de anførte  

 samarbejdsvanskeligheder  

 bestod, og hvorvidt de kunne henføres til hans klient.
Efter advokat J's  

 opfattelse  

 var afskedigelsen af A reelt truffet længe før fristen for at afgive  

 udtalelsen  

 var udløbet.
Efter hans opfattelse ville en eventuel afskedigelse af hans  

 klient således være ugyldig.
 Den 23. juni 1994 klagede  

 advokat J til Indenrigsministeriet.
Indenrigsministeriet bad på  

 den baggrund den 29. juni 1994 Fyns Amt om en udtalelse i sagen.
I udtalelsen  

 af 23. september 1994 skrev amtet bl.a:
 "...
 På telefonisk anmodning fra  

 advokat (J) udsættes fristen for afgivelse af udtalelse i henhold til  

 tjenestemandsregulativet,  

 og der aftales et møde mellem advokaten og amtet den 6. maj 1994.
På advokat (J)'s opfordring  

 udarbejdedes der ikke noget referat fra mødet, idet han ønskede en uformel  

 drøftelse af, hvordan den aktuelle sag kunne løses.
Tilstede ved mødet var  

 advokat (J), afdelingssygeplejerske (A), kontorchef (P), Fyns Amt, og  

 fuldmægtig (X), Fyns Amt.
 På mødet drøftedes  

 situationen på (sygehuset) og amtets begrundelse for afskedigelsen blev  

 uddybet. (A) og advokat (J) fremførte bl.a., at der bag samarbejdsproblemerne  

 lå forskellige personlige problemer, som burde indgå i amtets overvejelser,  

 inden der blev truffet endelig beslutning om afskedigelse.
 Fyns Amt var inden mødet  

 blevet gjort bekendt med, at (A) havde søgt en stilling som  

 anæstesisygeplejerske  

 på (S-sygehus). Da sygehuset ønskede at ansætte (A), tilbød amtet på mødet,  

 at  

 (A) selv opsagde sin stilling på (sygehuset), idet afskedigelsen herefter  

 kunne  

 trækkes tilbage.
Advokaten fandt ikke denne  

 løsning attraktiv for (A), medmindre amtet ville yde økonomisk kompensation  

 for  

 den geografiske afstand og for den lønnedgang, der ville være tale om i den  

 konkrete stilling.
Amtet afviste det af advokaten fremsatte krav.
Advokat (J) foreslog, at  

 sagen eventuelt kunne løses ved, at (A) fratrådte funktionen som leder på  

 (sygehuset) således, at hun fremover blot skulle varetage en stilling som  

 menig  

 anæstesisygeplejerske.
Med henblik på stillingtagen til dette forslag blev  

 der  

 aftalt et nyt møde den 19. maj 1994, således at sygehusledelsen fra  

 (sygehuset)  

 kunne være repræsenteret.
 På dette møde blev det  

 tilkendegivet, at sygehusledelsen ikke kunne acceptere en ordning som  

 foreslået  

 af advokat (J).
 Da amtet herefter ikke fandt  

 grundlag for yderligere drøftelse af sagen, gav advokat (J) udtryk for, at  

 sagen  

 var afgjort på forhånd, og at (A)'s mulighed for at afgive udtalelse var uden  

 betydning.
 Amtet præciserede hertil, at  

 allerede på det tidspunkt Fyns Amt meddeler, at man agter at foretage  

 afskedigelse, betragtes sagen som værende yderst alvorlig, og at amtet  

 forinden  

 denne beslutning træffes har gjort sig overvejelser om, hvorvidt der findes  

 andre muligheder end afskedigelse.
 Advokat (J) anfører i sin  

 udtalelse af 27. maj 1994 til Fyns Amt, som er vedlagt henvendelsen til  

 Indenrigsministeriet, at beslutningen om afskedigelse af (A) var truffet  

 inden  

 (A) fik lejlighed til at udtale sig, idet han henviser til, at stillingen som  

 afdelingssygeplejerske har været opslået i Tidsskrift for Sygeplejersker.
Amtet er ikke enig i denne  

 påstand.
Den endelige beslutning om afskedigelse af (A) var  

  

 ikke  

  

 truffet på dette tidspunkt, idet  

 baggrunden for stillingsopslaget udelukkende var driftsmæssige hensyn med  

 henblik på besættelse af stillingen ved  

  

 eventuel  

  

 ledighed.
 Efter modtagelsen af den  

 nævnte udtalelse fra advokat (J) den 27. maj 1994, meddelte Fyns Amt herefter  

 ved skrivelse af 27. maj 1994 (A) endelig afskedigelse fra stillingen som  

 afdelingssygeplejerske ved (sygehuset) -  

  

 Bilag  

 19.
Fyns Amt finder på baggrund  

 af den ovenfor refererede afskedigelsesprocedure, at hverken  

 forvaltningslovens begrundelseskrav eller forvaltningslovens bestemmelser om  

 partshøring har været tilsidesat ved amtets sagsbehandling under  

 afskedigelsesproceduren." Den 24. juli 1995 afgav  

 Indenrigsministeriet sin udtalelse i sagen.
Ministeriet anførte bl.a.  

 følgende:
 "...
 Det falder således uden for  

 Indenrigsministeriets kompetence at tage stilling til, om de  

 ansættelsesretlige  

 betingelser har været opfyldt i forbindelse med afskedigelsen af (A) fra  

 hendes  

 stilling som afdelingssygeplejerske ved (sygehuset). Ministeriet er derfor  

 afskåret fra at tage stilling til, om de af kommunen anførte  

 samarbejdsvanskeligheder har været af en sådan karakter, at kommunen har haft  

 det fornødne ansættelsesretlige grundlag for at afskedige (A).
Indenrigsministeriet kan dog  

 i sager af i øvrigt privatretlig karakter tage stilling til, om en  

 amtskommune  

 har tilsidesat offentligretlig lovgivning, herunder offentligretlige  

 retsgrundsætninger.
Der kan i den forbindelse henvises til betænkning  

 996/1983  

 om ansvarsplacering og reaktionsmuligheder i kommunestyret, side 73 og 155.
 ...
 Som sagen foreligger oplyst  

 over for Indenrigsministeriet, finder ministeriet ikke grundlag for at  

 antage,  

 at amtskommunen har været i besiddelse af bestemte oplysninger vedrørende  

 sagens faktiske omstændigheder, som (A) ikke kunne antages at være bekendt  

 med.
 Indenrigsministeriet har i  

 den forbindelse lagt til grund, at det på baggrund af de ovenfor omhandlede  

 møder mellem (A) og sygehusledelsen må have stået klart for (A), hvilke  

 faktiske omstændigheder der lå bag amtskommunens beslutning om at indlede  

 afskedigelsesprocedure.
 Indenrigsministeriet finder  

 herefter ikke, at der i sagen er oplyst omstændigheder, der giver grundlag  

 for  

 at formode, at Fyns Amtskommune har tilsidesat forvaltningslovens § 19, stk.  

 1.
 I sager om uansøgt afsked på  

 grund af påstået uegnethed, samarbejdsvanskeligheder m.v. gælder imidlertid  

 en  

 ulovbestemt pligt til partshøring, der går videre end den partshøringspligt,  

 der følger af forvaltningsloven og tjenestemandsloven.
Denne ulovbestemte pligt  

 indebærer en pligt for afskedigelsesmyndigheden til, inden der træffes  

 afgørelse i sagen, i almindelighed at give den ansatte en redegørelse -  

 der efter omstændighederne bør være skriftlig  

 - for myndighedens egen (foreløbige) opfattelse af sagen, herunder den  

 retlige  

 kvalifikation af faktum.
Der kan nærmere henvises til Vestre Landsrets dom  

 refereret i Ugeskrift for Retsvæsen, 1994, s. 198, og 'Forvaltningsret',  

 1994,  

 v/Hans Gammeltoft-Hansen m.fl., s. 164ff.
Formålet med denne  

 partshøring er at give den pågældende part lejlighed til at kommentere de  

 oplysninger om sagens faktiske omstændigheder, som myndigheden vil lade indgå  

 i  

 grundlaget for sin afgørelse.
Parten vil hermed have mulighed for at  

 kommentere, korrigere og supplere de foreliggende oplysninger og vil i det  

 hele  

 taget have mulighed for at redegøre for sit syn på sagen.
Parten skal således  

 have adgang til at kommentere nøjagtig de oplysninger om vedkommendes  

 udøvelse  

 af stillingen, som afskedigelsesmyndigheden har tillagt vægt i forbindelse  

 med  

 beslutningen om at varsle den pågældendes afsked.
Den ansatte skal have  

 mulighed for at kommentere både det faktiske og det retlige grundlag for den  

 påtænkte afskedigelse, før myndigheden træffer afgørelse i sagen.
 Det ovenfor citerede brev af  

 28. marts 1994 fra Fyns Amtskommune til (A) indeholder en meget kortfattet  

 beskrivelse af amtskommunens begrundelse for at være indstillet på at  

 afskedige  

 (A). Brevet indeholder bl.a amtskommunens vurderinger af (A)'s adfærd,  

 herunder  

 bl.a at hun udviser 'konfliktskabende adfærd' og har haft 'tiltagende  

 vanskeligheder ved at samarbejde'. Der er derimod ikke redegjort nærmere for  

 sagens faktiske omstændigheder, herunder hvilke forhold i forbindelse med  

 (A)'s  

 varetagelse af sin stilling, der begrunder amtskommunens opfattelse af, at  

 der  

 foreligger væsentlige samarbejdsvanskeligheder.
Af det ovenfor citerede  

 referat fra sygehusledelsens møde med (A) den 28. marts 1994 fremgår, at der  

 mundtligt er givet en uddybende begrundelse for amtskommunens tilkendegivelse  

 af, at man agtede at foretage afskedigelse.
Indenrigsministeriet har på  

 baggrund  

 af det i referatet anførte lagt til grund, at der på mødet er givet en  

 nærmere  

 beskrivelse af grundlaget for amtskommunens konklusion om, at (A) burde  

 afskediges på grund af samarbejdsvanskeligheder.
Det fremgår imidlertid ikke  

 tydeligt, at der på mødet er redegjort for de faktiske omstændigheder, der lå  

 til grund for amtskommunens vurdering af (A)'s varetagelse af sin stilling.
 Af de i sagen foreliggende  

 oplysninger fremgår, at der i perioden 1994 og frem til brevet af 28. marts  

 1994 blev afholdt en række møder mellem sygehusledelsen og (A). På disse  

 møder  

 har man indgående drøftet samarbejdsvanskelighederne på afdelingen, og i  

 særdeleshed afdelingssygeplejerske (A)'s varetagelse af sine funktioner og  

 sit  

 ansvar i forbindelse hermed, herunder også hendes væremåde og håndtering af  

 de  

 foreliggende problemer.
 Det er på denne baggrund  

 Indenrigsministeriets opfattelse, at Fyns Amtskommune har kunnet lægge til  

 grund, at (A) måtte antages at have været fuldt bekendt med de faktiske  

 omstændigheder, der lå til grund for amtskommunens meddelelse af 28. marts  

 1994  

 om, at man agtede at afskedige hende.
Som anført ovenfor antages  

 det, at myndighedens redegørelse for sagens faktiske og retlige grundlag  

 efter  

 omstændighederne bør være skriftlig.
Der kan efter Indenrigsministeriets  

 opfattelse ikke antages at foreligge et ubetinget krav om skriftlighed i  

 forbindelse med afgivelse af redegørelsen.
Det vil efter ministeriets  

 opfattelse være myndighedens ansvar at vurdere, om der i en konkret sag  

 foreligger  

 omstændigheder, der indebærer, at redegørelsen bør afgives skriftligt.
 Amtskommunen har i brevet af  

 23. september 1994 til Indenrigsministeriet anført, at begrundelsen for  

 afskedigelsen blev drøftet på de møder, der blev afholdt med Dem og (A) de 6.  

 og 19. maj 1994. I Deres brev af 27. maj 1994 har De imidlertid anført, at De  

 såvel ved telefonisk henvendelse som ved de to møder gentagne gange har  

 anmodet  

 om at få oplyst de nærmere faktiske omstændigheder, der lå til grund for  

 amtskommunens intention om at afskedige (A).
 Da De således, uanset hvad  

 amtskommunen måtte have meddelt Dem mundtligt på de afholdte møder, fortsat  

 har  

 givet udtryk for, at De ikke følte Dem tilstrækkelig informeret om sagens  

 faktiske omstændigheder, finder Indenrigsministeriet, at der forelå sådanne  

 omstændigheder, at amtskommunen på det tidspunkt burde have afgivet en  

 skriftlig redegørelse i overensstemmelse med den ulovbestemte, udvidede  

 partshøringspligt.
 Indenrigsministeriet finder  

 på baggrund af det ovenfor anførte ikke grundlag for at antage, at  

 amtskommunen  

 har tilsidesat den ulovbestemte, udvidede partshørinspligt ved uansøgt afsked  

 ved ikke at have givet en samlet redegørelse for sagens faktiske og retlige  

 grundlag i sit brev til (A) af 28. marts 1994 eller på mødet med hende den  

 28.  

 marts 1994.
 Derimod finder  

 Indenrigsministeriet, at Fyns Amtskommune må antages efterfølgende at have  

 tilsidesat det krav om skriftlighed, der efter omstændighederne antages at  

 gælde i forbindelse med den ulovbestemte partshøringspligt ved afskedigelsen  

 af  

 (A).
Indenrigsministeriet har i  

 dag meddelt Fyns Amtskommune dette.
Under hensyn til, at rækkevidden af den  

 ulovbestemte, udvidede partshøringspligt ikke er ganske klar samt under  

 hensyn  

 til, at Deres klient som anført ovenfor må antages at have været orienteret  

 om  

 baggrunden for at afskedige hende, finder ministeriet ikke grundlag for at  

 foretage videre i sagen.
 ...
Kravet om begrundelse gælder  

 efter forvaltningslovens § 22 alene en myndigheds afgørelser.
Ved afgørelser  

 forstås retsakter (forvaltningsakter), d.v.s. udtalelser, der går ud på at  

 fastsætte, hvad der er eller skal være ret i et foreliggende tilfælde.
Der  

 kan  

 nærmere henvises til Forvaltningsloven med kommentarer af John Vogter, 1992,  

 s.  

 44.
 Amtskommunens brev af 28.  

 marts 1994 er efter Indenrigsministeriets opfattelse ikke en afgørelse i  

 forvaltningslovens forstand, men derimod et led i sagens behandling med  

 henblik  

 på, at amtskommunen senere kunne træffe afgørelse om afskedigelse.  

 Begrundelseskravet gælder derfor efter Indenrigsministeriets opfattelse alene  

 amtskommunens brev af 27. maj 1994, hvorved (A) blev meddelt afsked fra sin  

 stilling.
 I amtskommunens brev af 27.  

 maj 1994 er der som begrundelse for afskedigelsen henvist til det, der var  

 anført i amtskommunens brev af 28. marts 1994, og som yderligere blev uddybet  

 i  

 de to møder, der blev afholdt med Dem den 6. og 19. maj 1994. Heri var efter  

 Indenrigsministeriets opfattelse angivet hovedhensynene for amtskommunens  

 afgørelse.
 Amtskommunen har ikke i sit  

 brev af 27. maj 1994 redegjort for de faktiske omstændigheder, som er tillagt  

 væsentlig betydning for afgørelsen.
Ved vurderingen af, om der  

 efter forvaltningslovens § 24, stk. 2, i en konkret sag bør redegøres for  

 myndighedens opfattelse af sagens faktum, er det almindeligt antaget, at der  

 kan lægges vægt på, hvorvidt parten i forvejen må antages at være bekendt med  

 de oplysninger, der er lagt til grund for afgørelsen, f.eks. som følge af, at  

 myndigheden tidligere har foretaget partshøring med hensyn til disse  

 oplysninger eller tidligere har imødekommet en begæring fra den pågældende om  

 aktindsigt.
Der kan nærmere henvises til Forvaltningsloven med kommentarer af  

 John Vogter, 1994, s. 284.
 Da (A) som ovenfor anført  

 efter ministeriets opfattelse som følge af det forløb, der var gået forud for  

 afskedigelsen, måtte antages at være fuldt bekendt med sagens faktiske  

 omstændigheder, og da amtskommunen efterfølgende på to møder med Dem og (A)  

 havde uddybet begrundelsen for amtskommunens intention om at afskedige (A),  

 finder Indenrigsministeriet ikke grundlag for at antage, at Fyns Amtskommune  

 har tilsidesat forvaltningslovens § 24, stk. 2, ved ikke at have medtaget en  

 kort redegørelse for sagens faktiske omstændigheder i begrundelsen for  

 afgørelsen om at afskedige (A).
..." På baggrund af  

 Indenrigsministeriets afgørelse klagede advokat J hertil den 15. september  

 1995. I den anledning blev Indenrigsministeriet bedt om en udtalelse  

 vedrørende  

 spørgsmålet om partshøring samt begrundelse.
Indenrigsministeriet blev  

 samtidig bedt om at indhente en udtalelse fra Fyns Amt vedrørende selve  

 afskedigelsen af A.
Desuden bad jeg om udlån af sagens akter.
 Fyns Amt afgav udtalelse 18.  

 januar 1996 hvor amtet bl.a. skrev følgende:
 "...
I forbindelse med (A)'s  

 tiltræden af stillingen, ydede ledelsen (chefsygeplejersken) i den første tid  

 sædvanlig rådgivning og vejledning med hensyn til udøvelse af funktionen.
Da  

 (A) imidlertid efter chefsygeplejerskens opfattelse ikke til fulde formåede  

 at  

 anlægge en ledelsesmæssig helhedsbetragtning, blev der i '6 måneders  

 udtalelsen' givet udtryk for dette...
 De ledelsesmæssige  

 problemstillinger forstærkedes imidlertid både med hensyn til art og omfang -  

 nu også og hovedsageligt i forhold til driftssituationen på  

 anæstesiafdelingen  

 og dennes personale.
Samarbejdsproblemerne i  

 relation til anæstesiafdelingen manifesterede sig for alvor i løbet af 1993.  

 Sygeplejepersonalet i anæstesiafdelingen forsøgte i sommeren 1993 at få  

 afholdt et personalemøde om samarbejdsproblemerne, hvilket  

 afdelingssygeplejersken  

 ikke fandt grundlag for.
Chefsygeplejersken blev af personalet orienteret om  

 dette, men måtte henvise til ledelsesregulativet, hvorefter det er  

 afdelingssygeplejerskens afgørelse at afholde et sådant møde.
 Da personalet i november 1993  

 atter henvendte sig til chefsygeplejersken og ankede over, at  

 afdelingssygeplejersken fortsat ikke ville afholde personalemøde om de  

 tiltagende samarbejdsproblemer, fandt sygehusledelsen det nødvendigt at  

 foranstalte  

 et møde afholdt.
 ...
 Sygehusledelsen bakkede  

 selvsagt op om den aftalte proces, og tilsagde i denne forbindelse (A) deres  

 fulde støtte, idet (A) samtidig tilkendegav, at hun kunne magte opgaven.  

 Forud  

 havde sygehusledelsen detaljeret præciseret, hvilke krav sygehuset stiller  

 til  

 en afdelingsleder og påtalt, at man ikke fandt hendes optræden loyal, når hun  

 over for andre medarbejdere i huset havde givet udtryk for mistillid til  

 chefsygeplejersken; hun skabte således fronter på sygehuset.
 (A) tilkendegav, at hun ville  

 fortsætte som afdelingssygeplejerske på de således præciserede vilkår.
 ...
Det viste sig i løbet af  

 februar-marts 1994, at processen ikke gav den positive effekt, som var  

 forudsat.
Personalet i anæstesiafdelingen fandt ikke, at (A) var  

 tilstrækkelig  

 positivt indstillet med henblik på at skabe bedre relationer i afdelingen.
 ...
 Det var sygehusledelsens  

 vurdering,  

  

 at  

  

 der var nærliggende  

 fare for, at samarbejdsproblemerne ville medføre, at anæstesifunktionen brød  

 sammen, jfr. det ovenfor anførte om personalets holdning,  

  

 at  

  

 den yderligere negative udvikling i samarbejdsrelationerne under  

 procesforløbet i væsentlig grad kan tilskrives (A)'s adfærd som leder,  

  

 og at  

  

 denne adfærd også var konfliktskabende  

 i forhold til andre afdelinger.
 ...
 Sammenfattende finder Fyns  

 Amt, at afskedigelsesgrundlaget har været tilstrækkeligt, ligesom det er  

 godtgjort, hvilke konkrete samarbejdsvanskeligheder, der har foreligget.
..." Indenrigsministeriet har i  

 udtalelsen af 26. januar 1996 henholdt sig til sin udtalelse af 24. juli  

 1995.
Advokat J indsendte i brev af  

 5. marts 1996 kopi af brevene af 29. og 30. marts 1994 og fremsatte  

 bemærkninger til udtalelserne.
Hans bemærkninger blev forelagt Fyns Amt og  

 Indenrigsministeriet der den 6. maj 1996 meddelte at man ikke havde  

 yderligere bemærkninger til sagen.
Ombudsmandens foreløbige udtalelse af 12. november 1996 "  

  

 Vedrørende Fyns Amts behandling af sagen 1. Det retlige grundlag for afskedigelsen (A) blev den 27. maj 1994 afskediget som afdelingssygeplejerske ved  

 sygehuset.
Afskedigelsen var begrundet med samarbejdsvanskeligheder.
Efter § 26 i tjenestemandsregulativet for Fyns Amtskommune kan en  

 tjenestemand afskediges 'uden ansøgning med 3 måneders varsel' (diskretionær  

 afskedigelse). Der er ikke i regulativet fastsat nærmere bestemmelser om  

 hvilke grunde der kan føre til diskretionær afskedigelse.
Det er dog i den  

 forvaltningsretlige teori og i praksis antaget at der skal foreligge et  

 sagligt grundlag for afskedigelsen.
 Samarbejdsvanskeligheder kan  

 udgøre det fornødne saglige grundlag for en beslutning om afskedigelse.  

 Retssikkerhedsmæssige hensyn kræver dog at samarbejdsproblemer ikke uden  

 nærmere kvalifikation kan påberåbes som grundlag for afskedigelse.
Det kræves for det første at  

 samarbejdsproblemerne har en betydelig negativ indflydelse på udførelsen af  

 opgaverne det pågældende ansættelsessted.
Der skal endvidere foreligge en  

 klar  

 forbindelse mellem samarbejdsproblemerne og den person som søges afskediget,  

 ligesom hovedårsagen til problemernes opståen ikke må kunne tilskrives andre  

 end den som søges afskediget.
Af den almindelige forvaltningsretlige  

 grundsætning om proportionalitet følger yderligere at der fra den  

 afskedigende  

 myndigheds side skal være udfoldet bestræbelser på at løse  

 samarbejdsproblemerne ved mindre vidtgående skridt end afskedigelse.
Afskedigelsesbeslutningens  

 alvorlige karakter tilsiger samtidig at det bevismæssige grundlag for  

 tilstedeværelsen af afskedsbegrundende samarbejdsproblemer er særlig sikkert.  

 Der må således ikke kunne rejses rimelig tvivl om at der rent faktisk har  

 foreligget samarbejdsproblemer af den ovenfor beskrevne art, jf.
Kaj Larsen  

 mfl., Forvaltningsret (1994), s. 169.
 Det følger heraf at  

 samarbejdsproblemerne skal være konkretiseret og sandsynliggjort, hvilket  

 indebærer  

 at der efter omstændighederne må angives faktiske begivenheder som kan tids-  

 og  

 stedfæstes, og som viser hvilke konkrete samarbejdsvanskeligheder der er tale  

 om.
2. Om sagsoplysning Det følger af det  

 forvaltningsretlige officialprincip at det er den enkelte  

 forvaltningsmyndighed  

 der har ansvaret for at en sag er tilstrækkeligt oplyst før der træffes  

 afgørelse.
Til sagsoplysningen hører at oplysningerne om det faktum der må  

 eller skal lægges til grund for en afgørelse, er tilstrækkeligt sikre.
Hvis  

 der  

 er tvivl om holdbarheden af faktum, må denne tvivl søges afklaret - efter  

 omstændighederne ved indhentelse af yderligere oplysninger - således at der  

 kan foretages en forsvarlig bevismæssig vurdering.
Som berørt ovenfor må  

 sagsoplysningen i sager om afskedigelse på grund af sagens alvorlige karakter  

 ske på et særligt omhyggeligt grundlag.
I modsætning til sager om disciplinær  

 afskedigelse (eller andre indgribende personaleretlige beslutninger) er der  

 ikke i sager om diskretionær afskedigelse tale om at der skal anvendes en  

 særlig undersøgelsesform, jf. - på det amtskommunale område - bestemmelserne  

 i  

 tjenestemandsregulativets §§ 18-22 om tjenstligt forhør.
Det forhold at der  

 ikke er fastsat særlige regler om fremgangsmåden for de undersøgelser der  

 skal  

 foretages forud for afgørelser om diskretionær afsked, bevirker ikke at de  

 krav til sagsoplysningen der følger af det almindelige forvaltningsretlige  

 officialprincip, er lempet.
Det almindelige sagsoplysningsprincip gælder  

 således fuldt ud, ligesom dette princip også - medmindre der er fastsat  

 særlige  

 regler - er styrende for den sagsoplysning der skal foretages i en sag forud  

 for en afgørelse om disciplinær afsked.
Det er den afskedigende  

 myndighed der har ansvaret for at sagen er tilstrækkeligt oplyst før der  

 træffes beslutning om afskedigelse.
I et tilfælde som det foreliggende hvor  

 en  

 amtskommune træffer afgørelse efter indstilling fra en af amtskommunens  

 institutioner, må amtskommunen således vurdere om der kan træffes afgørelse  

 på  

 det foreliggende grundlag (indstillingen og den medfølgende dokumentation),  

 eller om det er nødvendigt at tilvejebringe yderligere oplysninger.
Efter min opfattelse rejser  

 sagen først og fremmest det spørgsmål om Fyns Amt har haft de nødvendige  

 faktiske oplysninger som grundlag for afskedigelsesbeslutningen.
Nedenfor  

 under  

 pkt. 3 har jeg på baggrund af oplysningerne i sagen redegjort for min  

 opfattelse af dette spørgsmål.
Jeg har herved lagt til grund  

 at jeg - med de breve af 29. og 30. marts 1994 fra henholdsvis sygeplejerske  

 (D) og personalet på operationsafdelingen som advokat (J) indsendte med brev  

 af  

 5. marts 1996 - har set samtlige relevante akter i sagen.
Jeg går således ud  

 fra at den omfattende dokumentation der er nævnt i Fyns Amts notat af 23.  

 marts 1994, og som blev udleveret ved et møde mellem sygehusledelsen og amtet  

 den 1. marts 1994, er indeholdt i de akter jeg har modtaget fra amtet via  

 Indenrigsministeriet.
3. Fyns Amts oplysning af sagen På baggrund af referatet fra  

 mødet den 29. november 1993 må jeg lægge til grund at der på daværende  

 tidspunkt var et modsætningsforhold på anæstesiafdelingen mellem på den ene  

 side lederen, (A), og hendes førsteassistent og på den anden side de øvrige  

 fire sygeplejersker.
Af konkrete indsigelser mod (A)'s ledelse er nævnt en  

 situation hvor (A) irettesatte tillidsrepræsentanten i overværelse af  

 personale  

 fra andre afdelinger.
I tillidsrepræsentantens brev af 3. januar 1994 til  

 sygehusledelsen  

 er (A) kritiseret for - mere generelt - at have omtalt afdelingens problemer  

 over for andre på en tendentiøs måde.
Der er ikke omtalt mere konkrete  

 eksempler på dette forhold.
Ved mødet den 5. januar 1994  

 blev samarbejdsproblemerne drøftet mellem (A), chefsygeplejerske (B) og  

 sygehuschef (H). Af konkrete forhold der bebrejdedes (A), er nævnt at hun  

 skulle være fremkommet med udtalelser 'der kun kan opfattes som mistillid til  

 (B), hvilket må opfattes som manglende loyalitet overfor en foresat'. Det  

 fremgår ikke nærmere hvilke udtalelser der har været tale om, eller hvad  

 (A)'s  

 kommentarer til forholdet har været.
Derimod benægtede (A) at hun havde  

 medvirket til 'at skabe fronter i huset ved at udbrede egen opfattelse af  

 problemerne, på trods af en aftale med medarbejderne om at holde problemet i  

 egen afdeling'. Det fremgår endvidere at (A) på dette tidspunkt overvejede at  

 fortsætte i en anden stilling uden lederansvar, og at sygehusledelsen oplyste  

 at dette var muligt forudsat at der var en ledig stilling.
Konklusionen på  

 mødet blev  

  

 at  

  

 der skulle ydes afdelingen  

 støtte til en proces til normalisering af forholdene,  

  

 at  

  

 det over for (A) blev indskærpet at ledelsen ikke ville tolerere  

 adfærd af illoyal karakter, og  

  

 at  

  

 ledelsen ville skabe bedre forudsætninger for at (A) kunne udfylde sin  

 lederrolle.
 Det fremgår af Dansk  

 Sygeplejeråds henvendelse af 28. januar 1994 til sygehusledelsen at det efter  

 (A)'s opfattelse ikke havde været muligt at etablere en aftale med  

 chefsygeplejerske (B) om forudsætningerne for det planlagte procesforløb.
Af referatet fra mødet den  

 16. februar 1994, hvori deltog en repræsentant fra Dansk Sygeplejeråd,  

 chefsygeplejerske (B) og sygehuschef (H), fremgår det at det aftalte  

 procesforløb  

 tilsyneladende indtil da havde været dårligt.
Det er således anført 'at de  

 løbende forsøg på at bidrage til en positiv udvikling, hidtil havde været  

 hæmmet af, at afdelingens leder har udviklet et belastet forhold til en række  

 af de interne samarbejdspartnere og ikke i fornøden grad har vist evne til at  

 forholde sig konstruktivt til at indkorporere konkret sparring og  

 ledelsesmæssige meldinger'. Det fremgår ikke af referatet hvorledes  

 problemerne  

 mere konkret udmøntede sig.
Til Dansk Sygeplejeråds repræsentants  

 bemærkninger  

 om at (A) var usikker på sin kompetence, anførte sygehusledelsen at den 'ikke  

 mindst på dette punkt havde gjort sig store anstrengelser for at præcisere  

 opgaver, ansvar og kompetence over for afdelingslederen, senest på møde den  

 5.01.1994, hvorfra der ligger notat, som afdelingslederen er bekendt med'.  

 Jeg  

 må forstå det anførte således at det af referatet fra mødet den 5. januar  

 1994  

 (i det væsentligste gengivet foran, s. 5-6) skulle fremgå hvilke præcise  

 opgaver (A) skulle varetage.
Så vidt jeg kan se, er der i notatet fra mødet  

 den 5. januar 1994 intet præcist angivet herom, jf. f.eks. bemærkningen om  

 'at  

 det er afdelingslederens opgave og ansvar at bearbejde afdelingens  

 problemer/personalemæssige belastninger hen mod en konstruktiv løsning...'.  

 Konklusionen på mødet var da også at der (nu) skulle laves en fælles aftale  

 om  

 hvordan arbejdet skulle foregå.
Af referatet af mødet den 11. marts 1994  

 mellem (A) og sygehusledelsen fremgår endvidere at (A) var usikker på sin  

 rolle i processen, og at sygehusledelsen i den anledning (alene) på ny  

 henviste til mødet den 5. januar 1994 'og den præcisering, der blev givet af  

 (A)'s rolle der'. Som tidligere anført fremgår der så vidt jeg kan se, intet  

 herom af notatet fra mødet.
Det fremgår endvidere af referatet at situationen  

 ifølge tillidsrepræsentanten 'var ved at blive uholdbar'. Det er heller ikke  

 hér nærmere præciseret eller konkretiseret hvilke problemer der har været  

 tale om.
Det fremgår at sygehusledelsen bl.a. har fastslået 'at der senest den 14. april  

 1994 skal kunne konstateres væsentlige fremskridt i form af konkrete  

 resultater  

 (eventuelt målbare i forhold til problemkataloget)' og 'at sygehusledelsen senest om  

 en måned bliver nødt til at overveje det forsvarlige i at beholde (A) i  

 rollen  

 som afdelingsleder, hvis der ikke på dette tidspunkt er opnået konkrete  

 resultater'.
 Jeg bemærker at jeg ikke på  

 baggrund af oplysningerne i sagen er klar over hvilket problemkatalog der  

 henvises til.
Af notaterne af 21. og 22.  

 marts 1994 fremgår bl.a. at situationen på dette tidspunkt var tilspidset  

 yderligere, og at der var risiko for et sammenbrud der ville betyde ophør af  

 operationer.
Det fremgår endvidere at personalet på operationsafdelingen  

 tilsyneladende støttede (A), mens sygeplejerskerne på anæstesiafdelingen  

 støttet af chefsygeplejersken mente at problemerne måtte henføres til (A).  

 Det  

 fremgår ikke af notaterne hvilke konkrete problemer der var tale om.
Heller  

 ikke i vurderingen som Fyns Amt har lagt til grund for skrivelsen den 28.  

 marts  

 1994 om den påtænkte afskedigelse - og som jeg må gå ud fra bygger på de  

 mødereferater, indstillinger mv. der foreligger i sagen - er det angivet  

 hvilke  

 konkrete forhold i forbindelse med (A)'s varetagelse af sin stilling der har  

 ført til problemerne.
Det er sammenfattende min  

 opfattelse at det ikke af akterne er muligt at udlede hvad der konkret er  

 foregået i perioden fra det i starten af januar 1994 blev aftalt at indlede  

 det  

 såkaldte procesforløb.
Oplysningerne om de (alvorlige) problemer på  

 anæstesiafdelingen  

 er - så vidt jeg kan se - i det væsentlige tilgået sygehuschefen fra  

 tillidsrepræsentanten  

 og chefsygeplejersken.
På mødet den 5. januar 1994 blev der nævnt eksempler  

 på  

 problemer der konkret måtte henføres til (A), nemlig illoyalitet over for  

 dels  

 en sygeplejerske (tillidsrepræsentanten), og dels chefsygeplejersken.
Men der  

 er ikke siden anført noget om de konkrete episoder som har ført til den  

 spændte  

 situation.
I førsteassistent på  

 anæstesiafdelingen (D)'s brev af 29. marts 1994 til sygehusledelsen og i  

 operationsafdelingens personales brev af 30. marts 1994 til formanden for  

 amtets sygehusudvalg er der rettet en alvorlig kritik navnlig mod  

 tillidsrepræsentanten og chefsygeplejersken.
Det står mig ikke klart om disse  

 oplysninger er indgået i grundlaget for Fyns Amts beslutning om at afskedige  

 (A). Jeg henviser til at de omtalte breve ikke er blandt de akter jeg via  

 Indenrigsministeriet har modtaget fra Fyns Amt.
 I udtalelsen af 27. maj 1994  

 har advokat (J) anført at han ikke - heller ikke ved drøftelserne på de to  

 møder med sygehusledelsen - har fået konkretiseret hvad  

 samarbejdsvanskelighederne  

 nærmere har bestået i, eller på hvilke konkrete punkter de har kunnet  

 henføres  

 til handlinger eller undladelse fra (A)'s side.
Sammenfattende (foreløbig) vurdering af Fyns Amts oplysning af sagen Jeg må lægge til grund at der  

 var tale om alvorlige samarbejdsproblemer i anæstesiafdelingen.
På baggrund  

 af  

 sagens oplysninger mener jeg derimod ikke at det i fornødent omfang er muligt  

 at se hvori disse samarbejdsvanskeligheder nærmere bestod, hvordan de opstod,  

 hvem der var årsag hertil, og om der var mulighed for at afhjælpe  

 problemerne.  

 Jeg må i denne forbindelse konstatere at der i det foreliggende materiale  

 ikke  

 én gang siden mødet den 5. januar 1994, hvor procesforløbet blev planlagt, er  

 nævnt en konkret episode (der kan tids-og stedfæstes) der viser  

 samarbejdsproblemer som (A) var (med)årsag til.
De oplysninger der ifølge det  

 skriftlige materiale har dannet grundlag for afskedigelsesbeslutningen,  

 består i alt væsentligt i oplysninger fra nogle få personer som (A)  

 tilsyneladende havde et belastet forhold til.
Alene den omstændighed at der  

 ikke ses at være blevet indhentet nærmere oplysninger om det forhold at hele  

 operationsafdelingen støttede (A), er efter min opfattelse i sig selv en  

 mangel  

 ved sagens oplysning.
Det havde således været nærliggende at indhente nærmere  

 forklaringer fra de øvrige medarbejdere på afdelingerne.
Derved havde Fyns  

 Amt  

 på en mere forsvarlig måde kunnet danne sig et indtryk af problemernes  

 karakter  

 og omfang, herunder af hvordan problemerne tilsyneladende kunne accelerere på  

 en sådan måde at sygehusledelsen den 22. marts 1994 fandt det nødvendigt at  

 indstille (A) til afsked mindre end to uger efter at man (den 11. marts 1994)  

 havde fastsat en frist til midten af april 1994 for 'konstaterbare'  

 resultater  

 og overvejelser om fortsat at beholde (A) som afdelingsleder.
Fyns Amt kunne  

 endvidere have fået et bedre grundlag for at vurdere om der var mulighed for  

 en  

 anden placering af (A) - en løsning som både hun selv og advokat (J) havde  

 bragt frem, og som sygehusledelsen tidligere havde været positivt indstillet  

 over for og vel stadig den 11. marts 1994 betragtede som en mulighed.
 På det foreliggende grundlag  

 er det således min opfattelse at sagen ikke var fuldt tilstrækkeligt oplyst  

 da  

 Fyns Amt traf afgørelse om at afskedige (A).
Jeg har forudsat at  

 afgørelsen er truffet på grundlag af oplysninger der fremgår af de akter jeg  

 har haft til gennemsyn.
Jeg har endvidere lagt til grund at Fyns Amt forud  

 for  

 afgørelsen havde kendskab til oplysningerne i de to breve af 29. og 30. marts  

 1994 fra henholdsvis sygeplejerske (D) og personalet på operationsafdelingen  

 som jeg modtog fra advokat (J). Jeg har bedt Fyns Amt om eventuelle  

 bemærkninger til det jeg har forudsat, med henblik på at de kan indgå i min  

 endelige redegørelse." Ombudsmandens endelige redegørelse "  

  

 Sammenfatning af min behandling og vurdering af sagen Med sin udtalelse af 5. februar 1997 til min foreløbige redegørelse sendte  

 Fyns Amt en fuldstændig aktfortegnelse hvoraf fremgik at amtets sag - frem  

 til opsigelsesbrevet af 27. maj 1994 - indeholdt ca. 100 akter, hvoraf jeg -  

 gennem Indenrigsministeriet - tidligere alene havde modtaget 20. Fyns Amt  

 beklagede i brevet af 5. februar 1997 at ministeriet og jeg ikke tidligere  

 havde fået en aktfortegnelse og eventuelt kopi af samtlige akter i sagen.  

 Kopi af alle akter var vedlagt brevet.
 Efter at have gennemgået disse akter og efter yderligere brevveksling,  

 herunder med kommentarer fra Indenrigsministeriet og advokat (J), afholdt jeg  

 et møde med Fyns Amt den 8. december 1997.
På baggrund af det jeg har anført i min foreløbige redegørelse, min  

 gennemgang af sagens fuldstændige  

 bilagsmateriale, de efterfølgende indlæg i sagen fra Fyns Amt og advokat (J)  

 samt drøftelsen på mødet den 8. december 1997, er det min opfattelse at Fyns Amts oplysning af sagen har været mangelfuld idet der bl.a. må  

 anses at have været tvivl om det faktum der er blevet lagt til grund for  

 afgørelsen  

  

 , og at der ikke i fornødent omfang er foretaget partshøring af (A) over de  

 faktiske oplysninger der tilsyneladende er blevet lagt vægt på i forbindelse  

 med afgørelsen.
Jeg mener på den baggrund -  

 hvilket jeg tilkendegav under mødet den 8. december 1997 - at afskedigelsen  

 af  

 afdelingssygeplejerske (A) må anses for ugyldig.
Under mødet henstillede jeg  

 samtidig at sagen blev genoptaget.
 Efter mødet den 8. december  

 1997 oplyste Fyns Amt at man havde indledt forligsforhandlinger med advokat  

 (J) på vegne af (A).
 Af et notat dateret 24.  

 august 1998 og underskrevet den 1. september 1998 fremgår at sagen er forligt  

 til fuld og endelig afgørelse.
 Ved forliget har Fyns Amt  

 givet (A) en uforbeholden beklagelse og tilkendegivet at afskedigelsen har  

 været uberettiget samt at der intet har været at kritisere hos (A).
 Jeg betragter herefter min henstilling til Fyns Amt som fuldt ud  

 imødekommet.
Denne udtalelse vedrører  

 alene Fyns Amts behandling af sagen.
Spørgsmålet om Indenrigsministeriets  

 vurdering af klagen som tilsynsmyndighed er således ikke omfattet af  

 redegørelsen, men jeg har ladet dette spørgsmål indgå i en generel drøftelse  

 jeg har indledt med ministeriet vedrørende tilsynsmyndighedernes behandling  

 af  

 personalesager.
Supplerende sagsfremstilling I mit brev af 12. november  

 1996 til Fyns Amt hvormed jeg sendte min foreløbige redegørelse, skrev jeg  

 bl.a.  

 følgende:
'Jeg henleder særligt Fyns  

 Amts opmærksomhed på at jeg i min foreløbige redegørelse har lagt til grund  

 at  

 oplysningerne i brevene af 29. og 30. marts 1994 fra henholdsvis  

 sygeplejerske  

 (D) og personalet på operationsafdelingen er indgået i grundlaget for  

 afskedigelsen.
Som sagen foreligger, efterlader den imidlertid en vis  

 usikkerhed om hvorvidt dette faktisk er tilfældet, bl.a. fordi jeg ville anse  

 det for ejendommeligt dersom de pågældende breve havde været blandt sagens  

 akter, men ikke var blevet medsendt til mig.
Jeg beder derfor amtet oplyse om  

 brevene - som jeg under sagen modtog i kopi fra advokat (J) - er indgået i  

 amtets sag forud for afgørelsen.
Som det fremgår af min foreløbige  

 redegørelse,  

 må jeg anse brevene for at være relevante for vurderingen af om sagen kunne  

 betragtes som fuldt tilstrækkeligt oplyst.' I en supplerende udtalelse af  

 5. februar 1997 har Fyns Amt bl.a. anført følgende:
 'Indledningsvis bemærkes, at  

 Fyns Amt henholder sig til den beskrivelse af sagsforløbet og den vurdering  

 af  

 afskedigelsesgrundlaget, som er anført i amtets skrivelser af 23. september  

 1994 og 18. januar 1996 til Indenrigsministeriet.
 Fyns Amt skal således  

 understrege, at der forud for afskedigelsen af (A) bestod en voldsomt  

 anspændt  

 situation med alvorlige samarbejdsproblemer på (sygehuset). En situation, som  

 der nødvendigvis måtte tages effektive ledelsesmæssige initiativer overfor,  

 og  

 hvor det var klart for alle, at ledelsen måtte overveje eventuelle  

 ansættelsesmæssige konsekvenser.
 Denne supplerende udtalelse  

 tager således alene sigte på at uddybe og præcisere sagsforløbet på de  

 punkter,  

 hvor der i den foreløbige redegørelse er rejst tvivl vedrørende grundlaget  

 for  

 den skete afskedigelse.
 I forbindelse med  

 gennemgangen af sagen har Fyns Amt udarbejdet vedlagte fuldstændige og  

 kommenterede fortegnelse over sagens akter med angivelse af, om akterne  

 tidligere er blevet udleveret til Indenrigsministeriet (og dermed til  

 ombudsmanden).  

 Samtlige de heri nævnte akter fremsendes vedlagt.
 Udlevering af sagsakter.
Som det fremgår af den  

 vedlagte liste over sagens akter, har Fyns Amt oprindelig fremsendt et udvalg  

 af disse til Indenrigsministeriet.
Set i bakspejlet må det beklages, at  

 ministeriet og ombudsmanden ikke tidligere har fået en aktfortegnelse og  

 eventuelt  

 kopi af samtlige akter i sagen.
 Når dette ikke skete, da Fyns  

 Amt den 23. september 1994 fremsendte sin første udtalelse inkl. bilag til  

 Indenrigsministeriet, var det udelukkende fordi amtet fandt, at de 19 bilag,  

 som blev medsendt til ministeriet, gav et dækkende billede af sagens  

 omstændigheder og forløb.
 Udtalelser fra personalet.
 Ombudsmanden har i sin  

 foreløbige redegørelse angivet usikkerhed om, hvorvidt brevene af 29. og 30.  

 marts 1994 fra henholdsvis 1. assistent (D) og personalet på  

 operationsafdelingen  

 er indgået i grundlaget for afskedigelsen.
 Fyns Amt kan bekræfte, at  

 disse breve er indgået i amtets sagsbehandling.
Disse to breve må ses i  

 sammenhæng med de øvrige henvendelser vedr. afskedigelsen, som fremkom fra  

 samme gruppe af sygehusets medarbejdere (Bilag nr. 6, 18, 56, 57, 59, 67, 79,  

 81, 85, 87 og 96). I disse breve anfører de nævnte medarbejdere, bl.a. på  

 baggrund af aktindsigt i sagen, deres vurderinger og synspunkter.
Disse  

 henvendelser understreger, at konflikten på sygehuset på dette tidspunkt  

 havde  

 delt det involverede personale op i skarpe fronter.
 Opmærksomheden henledes på,  

 at sygehusledelsen løbende har kommenteret udtalelser fra personalet.  

 Sygehusledelsens bemærkninger fremgår af bilagsmaterialet.
 Fyns Amt har i sin sagsbehandling  

 generelt været opmærksom på risikoen for, at de åbenbare personlige  

 konflikter  

 kunne have indflydelse på den ledelsesmæssige vurdering af situationen og de  

 nødvendige initiativer.
I det afsluttende sagsforløb  

 udmøntede dette sig i afholdelse af et møde den 11. maj 1994 med deltagelse  

 af  

 direktør (L), sygehuschef (H) og fuldmægtig Frits Pedersen.
På dette møde  

 blev  

 sygehusets ledelsesmæssige situation drøftet indgående, og man forholdt sig  

 konkret til chefsygeplejerskens ledelsesmæssige håndtering af  

 samarbejdsproblemerne i anæstesiafdelingen.
Konklusionen på mødet var, at man  

 fandt, at sagen mod (A) blev behandlet forsvarligt.
 Fyns Amt har således  

 vurderet, at en uddybning af de ovennævnte breve ved henvendelse til  

 brevskriverne ikke ville have bidraget til yderligere belysning af sagen.
 Beskrivelse af konkrete samarbejdsproblemer.
 I den foreløbige redegørelse  

 anfører ombudsmanden, at han ikke finder, at de forhold, som førte til  

 afskedigelsen af (A), har været konkretiseret i fornødent omfang i amtets  

 sagsbehandling.
 Heroverfor skal Fyns Amt  

 fremhæve, at chefsygeplejerske (B) i sine egne notater under forløbet har  

 noteret de episoder, som i sidste ende gav anledning til sygehusledelsens  

 indstilling om afskedigelse af (A).
 Disse notater, som er vedlagt  

 som bilag, blev på møde den 1. marts 1994 mellem sygehuschef (H),  

 chefsygeplejerske (B) og fuldmægtig (X) udleveret til brug for amtets videre  

 sagsbehandling.
 På mødet skete der i øvrigt  

 en minutiøs gennemgang af sagsforløbet, og sygehusledelsen redegjorde for  

 samtlige aspekter ved sagen.
 Af notaterne fremgår, at (A)  

 løbende er blevet konfronteret med klagepunkterne.
 Der henvises således til  

 indholdet af disse notater, ud fra hvilke følgende forhold særlig kan  

 fremhæves:
 ·  

  

 	  

 (A) har - på trods af pålæg fra  

 sygehusledelsen om et lukket forløb - lækket oplysninger til andet  

 sygehuspersonale, jævnfør chefsygeplejerske (B)'s notater af 10. december  

 1993,  

 13. december 1993 og 17. februar 1994.
 ·  

  

 	  

 (A) har nægtet at forberede/færdiggøre  

 procespunkt 4, som hun havde fået pålæg om fra sygehusledelsen (se  

 arbejdsnotat  

 af møde 1 i procesforløbet, den 20. januar 1994, gruppe 4 vedr. manglende  

 rammer, information m.m.), jævnfør chefsygeplejerske (B)'s notat af 14.  

 februar 1994.
 ·  

  

 	  

 (A) har direkte og indirekte foranlediget,  

 at der blev lagt pres på procesdeltagerne (anæstesisygeplejerskerne), som  

 oplevede dette som stærkt psykisk belastende, jævnfør chefsygeplejerske (B)'s  

 notat af 17. februar 1994.
 ·  

  

 	  

 (A) har forvansket referat fra procesmøde  

 og har demonstreret manglende vilje til at arbejde positivt på en forbedring  

 af samarbejdssituationen, jævnfør chefsygeplejerske (B)'s notat af 21. marts  

 1994.
 ·  

  

 	  

 (A) har generelt vist modvilje mod det  

 aftalte procesforløb og har tilkendegivet denne modvilje i forhold til andre  

 medarbejdere.  

 Det tillægges her afgørende betydning, at hun som leder netop burde have vist  

 vilje og evne til grundigt at bearbejde problemerne, jævnfør f.eks.  

 chefsygeplejerske (B)'s notat af 17. februar 1994.
 Fyns Amt skal desuden  

 fremhæve relevansen af det møde, som blev holdt mellem sygehusledelsen og (A)  

 den 28. marts 1994 i forbindelse med udlevering af 'sindetskrivelsen'. På  

 dette  

 møde fandt der en gennemgang sted af de 8 punkter i begrundelsen for den  

 påtænkte afskedigelse.
 For så vidt angår de to møder  

 med advokat (J) den 6. og 19. maj 1994 er Fyns Amt enig i, at der ikke på  

 disse  

 møder skete en detaljeret gennemgang af de konkrete klager mod (A). Dette  

 skal  

 ses på baggrund af temaet for disse møder, som på opfordring fra advokat (J)  

 dels var (A)'s redegørelse for nogle personlige aspekter i sagen, dels  

 afklaring af mulighederne for at tilbyde (A) anden beskæftigelse som  

 anæstesisygeplejerske (uden ledelsesbeføjelse) inden for Fyns Amts  

 sygehusvæsen.
 Konklusion.
 Fyns Amt finder fortsat, at  

 afskedigelsesgrundlaget i forhold til (A) var tilstrækkeligt, og at kravene  

 til  

 konkretisering og dokumentation af de tilgrundliggende samarbejdsproblemer er  

 opfyldt.
 Fyns Amt finder samtidig -  

 via det beskrevne forløb - at have foretaget sig tilstrækkeligt til at sikre,  

 at (A) blev gjort bekendt med baggrunden for afskedigelsen.
Fyns Amt finder endelig at  

 have taget tilstrækkelige initiativer til at søge problemerne løst - uden at  

 skride til afskedigelse - ved omplacering af (A).' I en kommentar hertil har  

 advokat (J) den 2. juli 1997 anført følgende:
 'Det fremgår af Fyns Amts  

 udtalelse af 5. februar 1997 blandt andet, at 'chefsygeplejerske (B) i sine  

 egne notater under forløbet har noteret de episoder, som i sidste ende gav  

 anledning til sygehusledelsens indstilling som afskedigelse af (A)'.
 Endvidere anføres, at disse  

 notater på et møde den 1. marts 1994 blev udleveret til Amtets videre  

 sagsbehandling, og at der på mødet fandt en minutiøs gennemgang af  

 sagsforløbet  

 sted.
 Af notaterne skulle ifølge  

 Fyns Amt fremgå, at min klient løbende blev konfronteret med klagepunkterne.
 Fyns Amt har herefter i  

 anførte skrivelse side 3 fremhævet en række forhold, som man mener at kunne  

 bebrejde (A).
 Yderligere anfører Fyns  

 Statsamt i skrivelsen, at i forbindelse med udlevering af 'sindetskrivelsen'  

 fandt en gennemgang sted med min klient af de punkter, Fyns Amt gør gældende  

 at  

 have påberåbt sig i begrundelsen for den påtænkte afskedigelse.
 I anledning heraf skal jeg  

 meddele, at undertegnede aldrig under min behandling af sagen har fået  

 oplyst,  

 hvilke konkrete klagepunkter - 8 eller et andet antal - man mente at kunne  

 rette imod afdelingssygeplejerske (A).
Min klient har oplyst overfor  

 undertegnede, at hun heller ikke har fået forelagt konkrete klagepunkter, som  

 man skulle have bebrejdet hende.
Dette har heller ikke fundet sted, da min  

 klient modtog skrivelse af 28. marts 1994.
Jeg finder anledning til  

 stærkt at fremhæve, at undertegnede netop stedse har søgt at få oplyst, hvad  

 det nærmere var for konkrete bebrejdelser, der rettedes mod  

 afdelingssygeplejerske (A), og at min klient naturligvis i forbindelse med  

 min  

 gennemgang af sagen nøje er blevet udspurgt herom, uden at hun for sit  

 vedkommende  

 har været i stand til selv at forstå baggrunden for hensigten om at afskedige  

 hende.
Samme ønske om oplysning om afskedigelsesårsagen er blevet fremsat  

 overfor Fyns Amt på møderne 6. og 19. maj 1994, uden at Fyns Amts  

 repræsentanter overhovedet ønskede at komme ind på afskedigelsens baggrund.
 Det siger sig selv, at  

 formålet med min behandling af sagen naturligvis var at få oplyst baggrunden  

 for afskedigelsen og vurdere holdbarheden og rækkevidden af de kritikpunkter,  

 der måtte være rejst imod afdelingssygeplejerske (A) med henblik på en  

 rådgivning af min klient om dennes reaktionsmuligheder overfor afskedigelsen.  

 Af samme grund har jeg også stedse anmodet Fyns Amt om oplysninger om  

 afskedigelsens baggrund, naturligvis også på de 2 møder den 6. og 19. maj  

 1994.
I den forbindelse finder jeg  

 anledning til at udtrykke forbavselse over Fyns Amts synspunkt om at have  

 undladt at meddele mig en detaljeret gennemgang af de konkrete klager mod min  

 klient, fordi temaet for møderne den 6. og 19. maj 1994 skulle have været et  

 andet.
Det kan ikke betones tilstrækkeligt stærkt, at jeg på møderne anmodede  

 om  

 at få oplyst de konkrete klager mod min klient, og at dette blev afvist.
Undertegnede har heraf draget  

 den konklusion, at der ikke har bestået nogen reel og holdbar  

 afskedigelsesgrund til sagligt at bringe min klients ansættelsesforhold til  

 ophør.
Jeg finder det i hvert fald ejendommeligt, at det aldrig har været  

 muligt at få oplyst afskedigelsesbegrundelsen fra en offentlig arbejdsgiver,  

 der er forpligtet til efter forvaltningsloven at begrunde sin afgørelse.
 Endelig har jeg af Fyns Amts  

 skrivelse noteret mig, at Amtet som følge af den forløbne tid og personskifte  

 i  

 flere stillinger finder det vanskeligt på nuværende tidspunkt detaljeret at  

 redegøre for forløbet af væsentlige møder i sagsforløbet.
Hertil skal jeg bemærke, at  

 hvad angår de møder, jeg har deltaget i med Fyns Amt, er mødeforløbene i  

 hvert  

 fald ikke som beskrevet af Amtet.' Efter yderligere brevveksling  

 afholdt jeg den 8. december 1997 et møde med Fyns Amt om sagen.
Fyns Amt  

 redegjorde under mødet bl.a. for de ganske vanskelige forhold der havde været  

 på (sygehuset), og som efter sygehusledelsens opfattelse havde medført en  

 konflikt der forud for afskedigelsen af (A) betød at sygehusets drift var  

 alvorligt truet.
På baggrund af sagen som den  

 nu forelå for mig, gav jeg under mødet udtryk for at jeg for så vidt havde  

 forståelse for den situation - forårsaget af de meget anspændte forhold på  

 (sygehuset) - som Fyns Amt havde befundet sig i forud for afskedigelsen.
Jeg  

 gav imidlertid samtidig udtryk for at sagen om afskedigelsen af (A) efter min  

 opfattelse led af sådanne sagsbehandlingsmangler - navnlig vedrørende  

 sagsoplysningen og pligten til partshøring - at afgørelsen måtte anses for  

 ugyldig.
 Efter mødet meddelte Fyns Amt  

 at man havde indledt forligsforhandlinger mellem amtet og advokat (J) på  

 vegne  

 (A).
 I brev af 1. september 1998  

 meddelte amtet at man havde genoptaget sagen, og at der var indgået følgende  

 forlig:
 '1. Fyns Amt giver (A) en  

 beklagelse af følgende indhold:
 'Fyns Amt skal herved give  

 (A) en uforbeholden beklagelse af det passerede, idet Fyns Amt tilkendegiver,  

 at afskedigelsen af (A) fra stillingen som afdelingssygeplejerske ved  

 (sygehuset) er uberettiget afgivet.
 Fyns Amt tilkendegiver  

 tillige, at der intet har været at kritisere hos (A)'.
 2. I konsekvens heraf  

 bortfalder den skete afskedigelse af (A), som således uafbrudt har været  

 tjenestemandsansat i Fyns Amt siden 1. februar 1991.
 (A) har med virkning fra 1.  

 september 1994 tjeneste som sygeplejerske ved (S-sygehus).
 (A) stilles lønmæssigt  

 således, at hun i perioden fra 1. september 1994 til 31. august 1998  

 udbetales  

 den konkrete lønforskel mellem stillingerne ved (sygehuset) og (S-sygehus),  

 dog excl. det i 1996 aftalte decentrale ledelsestillæg til stillingen på  

 (sygehuset). Med virkning fra 1. september 1998 aflønnes (A) som en personlig  

 ordning efter skalatrin 36 med et ikke-pensionsgivende tillæg på 4.700 kr.  

 årligt (1. april 1984-niveau).
Pensionsmæssigt i forhold til  

 den forløbne ansættelsestid ved (S-sygehus) vil der for (A) ske fastholdelse  

 af  

 den skete indbetaling til PKA suppleret med indbetaling af pensionsbidrag af  

 den pensionsgivende del af ovennævnte efterbetaling.
Optjening af  

 pensionsalder som tjenestemand betragtes som suspenderet i perioden 1.  

 september 1994 til 31. august 19984.
 3. Herudover ydes en  

 godtgørelse til dækning af økonomiske krav med kr. 50.000, og til dækning af  

 ikke-økonomiske krav, herunder torterstatning, med kr. 50.000.
4. Endelig dækkes  

 advokatomkostninger efter det oplyste kr. 50.000 plus moms.' Ombudsmandens vurdering Fremsendelse af akter til ombudsmanden I mit brev af 7. november  

 1995 til Indenrigsministeriet bad jeg om en udtalelse fra ministeriet efter  

 en  

 forud indhentet erklæring fra Fyns Amtskommune.
Jeg bad desuden om udlån af  

 sagens akter.
 I sit brev til Fyns Amt af  

 13. november 1995 bad Indenrigsministeriet om en udtalelse fra amtet.  

 Ministeriet bad også om at de af sagens akter der ikke allerede var  

 fremsendt,  

 blev indsendt til ministeriet med henblik på videreforsendelse til mig.
 Fyns Amt har i den  

 supplerende udtalelse af 5. februar 1997 beklaget at der alene blev sendt et  

 udvalg af akterne til ministeriet (og derved til mig), men har samtidig  

 anført  

 at amtet mente at udvalget af akter 'gav et dækkende billede af sagens  

 omstændigheder og forløb'.
Jeg bemærker hertil for det  

 første at såvel Indenrigsministeriet som tilsynsmyndighed og ombudsmanden som  

 udgangspunkt skal have alle sagsakter udleveret i forbindelse med vurderingen  

 af en sag.
Hvis det af praktiske grunde ikke er muligt - eller ikke skønnes  

 nødvendigt - at udlevere alle bilag, bør det udtrykkeligt fremgå af  

 udtalelsen.
 For det andet bemærker jeg at  

 jeg ikke er enig med Fyns Amt i at de oprindeligt udleverede bilag giver en  

 dækkende beskrivelse af sagens forløb, jf. videre nedenfor.
 Da amtet har beklaget at man  

 alene udleverede et udvalg af akterne til ministeriet - og derved til mig -  

 foretager jeg mig ikke mere vedrørende dette forhold.
Sagsoplysningen I min foreløbige udtalelse  

 lagde jeg særligt vægt på at amtets grundlag for afskedigelsen tilsyneladende  

 alene byggede på udtalelser fra nogle få personer som (A) havde et belastet  

 forhold til.
Det var således - i de akter Fyns Amt havde henvist til -  

 uomtalt  

 at store dele af det øvrige personale, herunder den samlede lægegruppe,  

 støttede (A). Fyns Amts afgørelse har forudsat at der var det fornødne  

 saglige  

 grundlag for afskedigelse, og amtet har herunder skullet vurdere om  

 samarbejdsvanskelighederne  

 skyldtes (A) eller andre.
Jeg henviser til det jeg har anført i min  

 foreløbige  

 udtalelse.
Efter min opfattelse må oplysningerne om det øvrige  

 sygehuspersonales  

 opfattelse af problemerne anses for en væsentlig del af vurderingsgrundlaget.  

 I  

 udtalelsen af 5. februar 1997 har Fyns Amt selv peget på en lang række bilag  

 i  

 sagen (henvendelser fra det øvrige sygehuspersonale) der i alle tilfælde  

 støtter (A) og peger på at det efter de pågældendes opfattelse er andre der  

 har  

 været årsag til konflikten (samarbejdsproblemerne).
På baggrund af disse  

 oplysninger der bl.a. indeholder stærkt kritiske bemærkninger vedrørende  

 chefsygeplejersken, er det min opfattelse at Fyns Amt ikke uden yderligere  

 sagsoplysning har kunnet lægge en række notater (som hverken (A) eller hendes  

 advokat tilsyneladende blev forelagt) fra chefsygeplejersken til grund for  

 sin  

 afgørelse.
Jeg bemærker at disse notater (fra 10. og 13. december 1993, 14.  

 og  

 17. februar 1994 og 21. marts 1994) efter det oplyste har været centrale for  

 afgørelsen, jf. det amtet har anført om mødet den 1. marts 1994 (hvor (A)  

 ikke  

 deltog).
 Det er således med mit  

 kendskab til alle sagens akter min opfattelse at sagens oplysning har været  

 mangelfuld idet Fyns Amt - med kendskab til (store) dele af det øvrige  

 personales vurdering af problemerne - ikke uden yderligere sagsoplysning har  

 haft et tilstrækkeligt klart og bevissikkert grundlag for afgørelsen.
Partshøring Jeg må lægge til grund at (A)  

 eller hendes advokat ikke er blevet forelagt de i det væsentligste  

 håndskrevne  

 notater fra chefsygeplejersken der har været afgørende for beslutningen om  

 afskedigelsen.
 For så vidt angår det møde  

 der fandt sted den 28. marts 1994 i forbindelse med udlevering af  

 'sindetskrivelsen', har Fyns Amt henvist til et notat med otte punkter som  

 begrundelse for den påtænkte afskedigelse.
 Jeg må lægge til grund at  

 dette notat ikke er blevet udleveret til (A) eller hendes advokat.
 Jeg må også lægge til grund  

 at der er uenighed mellem Fyns Amt og advokat (J) om hvad der passerede ved  

 de  

 to møder den 6. og den 19. maj 1994. Fyns Amt har oplyst at temaet ikke var  

 et  

 forsøg på en gennemgang af de konkrete klager mod (A), mens advokat (J) har  

 understreget at han udtrykkeligt bad om at få oplyst de konkrete klager mod  

 (A), men at dette blev afvist.
Det ligger uden for rammerne  

 af en ombudsmandsundersøgelse at forsøge at afdække uoverensstemmelsen om  

 hvad  

 der fatisk passerede på møderne.
Men jeg må lægge til grund at der rent  

 faktisk  

 ikke blev givet en nærmere begrundelse for de forhold man bebrejdede (A), ved  

 f.eks. at forelægge (A) eller advokat (J) de kritikpunkter mod hende der kan  

 udledes af chefsygeplejerskens notater.
Jeg må på den baggrund samlet  

 vurdere at der ikke er foretaget partshøring af (A) vedrørende væsentlige  

 dele  

 af de faktiske oplysninger (notaterne fra chefsygeplejersken) der  

 tilsyneladende  

 har været afgørende for beslutningen om at afskedige hende.
Kravet om  

 partshøring i forvaltningslovens § 19 er således tilsidesat.
Det bemærkes at  

 jeg ikke herudover har fundet tilstrækkeligt grundlag for at tage stilling  

 til  

 hvorvidt amtet tillige har tilsidesat den videregående pligt til partshøring  

 i  

 sager om uansøgt afsked, jf.
Indenrigsministeriets udtalelse af 24. juli  

 1995.
Sammenfattende er det min  

 opfattelse at afskedigelsen af ovennævnte grunde må anses for ugyldig.
Jeg må  

 lægge til grund at Fyns Amt efterfølgende har tilsluttet sig denne opfattelse  

 og  

 i øvrigt bidraget til at afslutte sagen i overensstemmelse hermed.
