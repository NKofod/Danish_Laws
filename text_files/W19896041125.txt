Styrelsen for Statens Uddannelsesstøtte kan ikke se, at den har  

 modtaget en ansøgning om tilskud fra klager.
Da klager ikke har godtgjort, at  

 han har afleveret en ansøgning inden ansøgningsfristens udløb den 5. januar,  

 tiltræder nævnet, at styrelsen har afvist at tildele tilskud til klager.
 Ankenævnets brev af 6. december 1989:
 I brev af 11. oktober 1989 har De klaget over, at Styrelsen for Statens  

 Uddannelsesstøtte har afvist at tildele Dem tilskud for tilskudsåret 1989/90.  

 Styrelsen har meddelt, at man ikke ser at have modtaget en ansøgning fra Dem  

 om tilskud for tilskudsåret 1989/90.
 Ifølge Undervisningsministeriets bekendtgørelse nr. 676 af 4. november  

 1988 om tilskud til afvikling af statsgaranterede studielån, § 1, skal  

 skemaet med ansøgning om tilskud være Styrelsen for Statens Uddannelsesstøtte  

 i hænde senest den 5. januar forud for tilskudsåret (1. april - 31. marts).  

 Ansøgningsfristen var således for tilskudsåret 1989/90 den 5. januar 1989.
Styrelsen for Statens Uddannelsesstøtte har i brev af 8. november 1989 i  

 anledning af Deres klage afgivet en udtalelse, som De har fået tilsendt i  

 kopi.
Styrelsen anfører, at den ikke har modtaget nogen ansøgning fra Dem, og  

 at en efterfølgende ansøgning ikke kan medtages.
 Ankenævnet skal udtale:
 Da De ikke har godtgjort, at De har afleveret en ansøgning inden  

 ansøgningsfristens udløb den 5. januar 1989, tiltræder ankenævnet, at  

 Styrelsen for Statens Uddannelsesstøtte har afvist at tildele Dem tilskud.
