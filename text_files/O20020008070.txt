Resumé En lektor på et universitet blev ramt af sklerose og havde som  

 følge heraf et erhvervsevnetab på 2/3. Han fik invalidepension af sin  

 pensionskasse, og samtidig hermed blev han deltidsansat på et universitet.
Finansministeriet krævede at lektoren  

 under deltidsansættelsen blev aflønnet efter forskelslønsprincippet.
Dette  

 indebar at lektorens løn skulle reduceres så den svarede til ca. 1/3 af den  

 løn  

 der blev ydet for tilsvarende arbejde.
Kravet blev stillet i medfør af  

 ministeriets ledelsesret (arbejdsgiverkompetence).
Ombudsmanden var enig i at ledelsesretten i et vist omfang kunne  

 give Finansministeriet grundlag for at fastlægge nærmere vilkår for  

 ansættelse  

 i staten når der - som i lektorens sag - var tale om områder som ikke var  

 reguleret ved overenskomst, aftale eller lov.
Imidlertid var en offentlig  

 myndigheds udøvelse af ledelsesretten efter ombudsmandens mening som  

 udgangspunkt også omfattet af de almindelige forvaltningsretlige  

 grundsætninger  

 for offentlig myndighedsudøvelse, herunder legalitetsprincippet,  

 saglighedskravet og proportionalitetsprincippet.
 Ombudsmanden mente ikke at  

 Finansministeriet under de foreliggende omstændigheder havde hjemmel til at  

 kræve at lektoren blev aflønnet efter forskelslønsprincippet.
 Ombudsmanden var enig med ministeriet i  

 at det var stærkt beklageligt at en nyordning af området først havde kunnet  

 tilvejebringes meget lang tid efter ombudsmandens henstilling i den sag som  

 er  

 nævnt i beretningen for 1987, s. 206ff, som også angik  

 forskelslønsprincippet. (J.nr.  

 1999-0702-811).
Manglende hjemmel til at aflønne lektor efter  

 forskelslønsprincippet Scleroseforeningen klagede  

 over at en lektor, L, ved Danmarks Tekniske Universitet (herefter DTU) blev  

 aflønnet efter forskelslønsprincippet.
 Af materialet i sagen fremgik  

 bl.a. at L den 19. august 1994 oplyste Danmarks Ingeniørakademi om at hans  

 erhvervsevne ud fra en lægelig vurdering var nedsat med 2/3 på grund af  

 sygdom  

 (sklerose), og at han derfor med virkning fra den 1. oktober 1994 var  

 tilkendt invalidepension.  

 Han ville dog gerne udnytte sin resterhvervsevne på 1/3 og søgte på den  

 baggrund om ansættelse på nedsat tid svarende hertil.
Den 25. august 1994 svarede  

 Ingeniørakademiet.
Af svaret fremgik:
 Idet man henviser til din  

 ansøgning af 19. august 1994, skal man meddele, at man kan godkende at din  

 arbejdstid fra 1. oktober 1994 nedsættes til 12 timer om ugen.
 Samtidig vil der blive  

 bevilget kr. 40.000,- til medhjælp i faget i de resterende måneder af 1994.
 For så vidt angår timeløn i  

 1995 og fremover, må en sådan bevilling afhænge af den faglige planlægning på  

 DTU.
 Ingeniørakademiet skrev den  

 12. september 1994 til Ingeniørforbundet om sagen.
Af brevet fremgik:
 Ingeniørakademiet er  

 indstillet på at ansætte (L) 12 timer pr. uge, men skal i henhold til  

 overenskomstens § 13 indhente Ingeniørforbundets tilslutning til ansættelsen.
Spørgsmålet om mulighederne  

 for fortsat indbetaling til pensionsordning eller evt. udbetaling af  

 pensionsbidrag vil blive forelagt Finansministeriet. Den 11. november 1994 skrev  

 DTU til Finansministeriet om sagen.
Af brevet fremgik:
 (L) har fået ansættelse på  

 Ingeniørakademiet svarende til 1/3 fuldtidsansættelse fra den 1. oktober  

 1994.
Efter overenskomsten for  

 akademikere i staten, § 6 stk. 1 har DTU og (L) hidtil betalt henholdsvis 10%  

 og 5% i pensionsbidrag.
Efter § 6 stk. 4 har (L) imidlertid ikke yderligere  

 ret  

 til pensionsbidrag.
 (L) har derfor ikke mulighed  

 for som andre lønmodtagere i samme stilling at få udbytte af den i  

 overenskomsten fastsatte pensionsindbetaling.
I den anledning skal man  

 forespørge Finansministeriet, om der vil være mulighed for at fortsætte  

 pensionsindbetalingerne eventuelt i en anden pensionsordning eller om  

 pensionsbidragene eventuelt kan udbetales som løn. Den 24. november 1994 besvarede  

 Ingeniørforbundet Ingeniørakademiets brev af 12. september 1994.  

 Ingeniørforbundet anmodede i den forbindelse om at Ingeniørakademiet  

 overvejede  

 at ansætte L 15 timer pr. uge idet han herved ville være omfattet af  

 overenskomsten.
Ingeniørakademiet skrev den  

 5. december 1994 til Ingeniørforbundet at Ls pensionskasse havde oplyst  

 at det  

 var en forudsætning for medlemmernes ret til at modtage pension at de ikke  

 havde ansættelse på overenskomstmæssige vilkår.
Ingeniørakademiet havde  

 derfor  

 ikke realitetsbehandlet Ingeniørforbundets anmodning af 24. november 1994.
 Den 27. januar 1995 tilkendte  

 Revaliderings- og pensionsnævnet i Københavns Amt L mellemste førtidspension.
 I brev af 28. marts 1995  

 besvarede Finansministeriet DTUs brev af 11. november 1994. Af brevet  

 fremgik:
 Af det foreliggende fremgår,  

 at lektor (L), der er født den ( ) 1937 og uddannet som civilingeniør, pr. 1.  

 oktober 1994 er ansat med en beskæftigelsesbrøk på 1/3.
 Danmarks Tekniske Universitet  

 har telefonisk oplyst, at pågældende fra samme dato modtager invalidepension  

 fra vedkommende pensionskasse, hvortil staten har indbetalt pensionsbidrag  

 under pågældendes hidtidige ansættelse.
 Finansministeriet skal herved  

 meddele, at pågældende ikke er omfattet af overenskomst for akademikere i  

 staten,  

 jf. dennes § 1, stk. 2, nr. 4, hvorfor der  

  

 ikke  

  

 er hjemmel til at ansætte pågældende efter denne overenskomst, herunder at  

 indbetale pensionsbidrag.
 Pågældende vil alene kunne  

 ansættes med aflønning efter forskelslønsprincippet og uden indbetaling af  

 pensionsbidrag.
 Med en ansættelsesbrøk på 1/3  

 indebærer forskelslønsprincippet, at aflønningen beregnes som 1/3 af  

 forskellen  

 mellem 1) nettolønnen i pågældende stilling inklusive faste tillæg og 2)  

 pågældendes egenpension, jf. pkt. 2 i Finansministeriets cirkulære af 14.  

 juli  

 1977 om beskæftigelse og vederlæggelse af førtidspensionerede tjenestemænd i  

 staten, folkeskolen og folkekirken.
 Den 27. juli 1995 skrev DTU  

 til L.
Af brevet fremgik:
 Finansministeriet har  

 meddelt DTU, at der ikke er hjemmel til at indbetale pensionsordning, jf.  

 vedlagte kopi.
Finansministeriet har  

 samtidig gjort opmærksom på, at du alene kan ansættes efter  

 forskelslønsprincippet.
Det betyder, at aflønningen skal beregnes som 1/3 af  

 forskellen mellem nettolønnen incl. faste tillæg og pensionen, jf. vedlagte  

 cirkulære af 14. juli 1977.
 I henhold til cirkulærets  

 ordlyd, omfatter det kun tjenestemænd og ikke personer, der er pensionerede  

 på  

 grund af helbredsbetinget utjenstdygtighed, hvorfor DTU ikke har fundet  

 grundlag for at anvende forskelslønsprincippet ved din ansættelse.
Finansministeriet har  

 imidlertid telefonisk meddelt, at cirkulæret også er gældende for  

 overenskomstansatte og ved pensionering på grund af sygdom.
Grunden til, at  

 det  

 ikke fremgår af cirkulæret, er, at de pågældende organisationer ikke har  

 ønsket  

 at indgå en aftale på området med Finansministeriet, hvorfor bestemmelserne  

 ensidigt er fastsat af Finansministeriet.
 DTU ser sig derfor nødsaget  

 til fremover at følge Finansministeriets bestemmelse og ændre din aflønning  

 til  

 forskelslønsprincippet, men der vil ikke blive foretaget korrektioner for det  

 for meget udbetalte.
 Du bedes derfor snarest  

 fremsende dokumentation til personalekontoret for størrelsen af din pension,  

 hvorefter din løn vil blive korrigeret i overensstemmelse med  

 Finansministeriets retningslinier.
 Din løn vil blive korrigeret  

 fra og med september måned 1995.
 DTUs personalekontor rykkede  

 den 14. september 1995 L for pensionspapirerne idet personalekontoret  

 henviste  

 til sit brev af 27. juli 1995 og til at institutlederen havde givet L besked  

 herom uden at han havde reageret.
Samtidig oplyste DTU L om at  

 personalekontoret ville være nødsaget til at standse hans lønudbetaling pr.  

 31.  

 august 1995 på grund af de manglende pensionspapirer, og at personalekontoret  

 ville åbne hans løn så snart papirerne var modtaget.
 Den 19. september 1995 modtog  

 DTUs personalekontor en følgeskrivelse fra L, dateret den 2. juni 1995.
Med brev af 28. september  

 1995 meddelte personalekontoret L hvordan hans årlige forskelsløn var blevet  

 udregnet.
Af udregningen fremgik bl.a. at Ls nettoløn ved fuld tid pr.  

 1.  

 september 1995 inklusive tillæg udgjorde 348.241,65 kr., og at hans pension  

 pr.  

 samme dato beløb sig til 233.808 kr.
Ls forskelsløn udgjorde ved fuld  

 tid  

 således 114.433,65 kr. og 37.113,62 kr. ved 12 timer pr. uge (12/37 af  

 forskelslønnen på fuld tid). Af brevet fremgik bl.a. også at funktionærloven  

 gjaldt for ansættelsen i øvrigt.
Den 13. november 1995 oplyste  

 Ingeniørforbundet i Danmark Finansministeriet om at forbundet gerne ville  

 have  

 en forhandling med ministeriet om hvilke vilkår der skulle gælde for Ls  

 ansættelse.
Forbundet sendte samtidig en kopi af brevet til bl.a.
DTU og L.
I brev af 5. december 1995  

 svarede Finansministeriet på Ingeniørforbundets anmodning om forhandling.
Af  

 brevet fremgik:
 Det skal her meddeles, at  

 efter sædvanlig praksis anvendes forskelslønprincippet ved ansættelse af alle  

 pensionerede.
 Lønnen for civilingeniør (L)  

 vil derfor skulle fastsættes efter reglerne i Finansministeriets cirkulære af  

 14/7-1977 om beskæftigelse og vederlæggelse af førtidspensionerede  

 tjenestemænd  

 i staten, folkeskolen og folkekirken.
 Finansministeriet orienterede  

 DTU om brevet og om et notat af 27. november 1995 der angik sagen.
Af notatet  

 fremgik:
 IDA ønsker en forhandling med  

 FM om, hvilke vilkår, der skal gælde for hans ansættelse.
I øvrigt mener IDA  

 ikke, at reglerne om forskelsløn gælder, hvilket fremgik af telefonsamtale  

 med  

 (sagsbehandler), IDA.
 Relevante regler og praksis.
Jfr.
Fmst.
Cirk. 14/7-1977 -  

 om beskæftigelse og vederlæggelse af førtidspensionerede tjenestemænd i  

 staten,  

 folkeskolen og folkekirken - er der særlige regler om aflønning af  

 førtidspensionerede tjenestemænd.
Disse regler anvendes i  

 praksis også for andre pensionerede ansat i staten.
Konkret beregnes der en  

 forskelsløn mellem lønnen og pensionen i forhold til det antal timer,  

 pågældende arbejder.
 Vurdering.
På baggrund af sagens  

 oplysninger må de ansættelsesvilkår, der skal gælde for pågældende, finde  

 hjemmel i det omtalte cirkulære.
I andre lignende sager er der ligeledes  

 hentet  

 hjemmel i cirkulæret om forskelsløn.
Pågældende lektor har nedsat  

 erhvervsevne, hvorfor han er ansat på 1/3 tid.
Lønarbejdet udgør således ikke  

 den primære indkomstkilde.
 Indstilling.
Det indstilles, at IDA ved  

 brev orienteres om Finansministeriets stillingtagen, og at Fmst.
Cirk. af  

 14/7-1977 gælder for ansættelsen af pågældende lektor ansat på 1/3 tid ved  

 DTU. Den 20. november 1996 skrev L  

 til Scleroseforeningen om sagen.
Af brevet fremgår:
 Min invalidepension betales  

 af Dansk Ingeniørforenings Pensionskasse, hvortil DTU løbende har indbetalt  

 de  

 overenskomstbestemte 10%, og jeg selv har frivilligt bidraget med mere end de  

 normale 5%. Min arbejdsgiver, staten, blev frigjort for sin  

 pensionsforpligtelse ved indbetaling af pensionsbidraget, og jeg og de øvrige  

 medlemmer af pensionskassen bærer risikoen for, at der er indbetalt  

 tilstrækkeligt til at sikre en varig og stor nok pension.
Jeg mener derfor  

 ikke, at Finansministeriets bemærkning i bilag 5, afsnit 3 [afsnit 4 i den  

 del  

 af Finansministeriets brev af 28. marts 1995 som er citeret ovenfor; min  

 tilføjelse] kan tages til indtægt for ministeriets holdning.
I øvrigt mener jeg, at min  

 aflønning strider mod principperne om samme arbejdsvederlag for samme arbejde  

 og ligebehandling af handicappedes arbejde. I brev af 26. februar 1997  

 oplyste Center for Ligebehandling af Handicappede De Samvirkende  

 Invalideorganisationer (som Scleroseforeningen havde inddraget i sagen) om at  

 centrets bestyrelse havde konkluderet at der kunne ligge et potentielt  

 ligebehandlingsproblem i at L udførte arbejde på almindelige vilkår og ikke  

 fik  

 udbetalt fuld løn for dette arbejde.
Af nærmere angivne grunde måtte centret  

 dog indtil videre henlægge sagen.
 Scleroseforeningen skrev den  

 4. juni 1997 til Finansministeriet om sagen og vedlagde i den forbindelse  

 forskelligt materiale om sagen, herunder brevet af 26. februar 1997 fra  

 Center  

 for Ligebehandling af Handicappede.
Den 18. november 1997 svarede  

 Finansministeriet Scleroseforeningen.
Af svaret fremgik bl.a. at den korrekte  

 aflønningsform for L i overensstemmelse med sædvanlig praksis var  

 forskelslønsprincippet.
Ministeriet henviste i den forbindelse til cirkulæret  

 af 14. juli 1977. Herudover fremgik følgende af svaret:
 Finansministeriet har dog  

 haft aflønningen af pensionerede tjenestemænd m.fl. til generel overvejelse.  

 Der foreligger nu et udkast til et nyt cirkulære.
 Hovedindholdet i dette  

 cirkulære er, at forskelslønordningen ophæves, og at det fremover vil være  

 den  

 enkelte ansættelsesmyndighed, der fastlægger løn- og ansættelsesvilkårene.  

 Endvidere indeholder cirkulæret en overgangsbestemmelse, der viderefører  

 eksisterende ansættelsesaftaler uændrede, indtil andet aftales.
Finansministeriet forventer  

 inden årets udgang at udsende det endelige cirkulære om deregulering af  

 ordningen. I brev af 12. juni 1998  

 henvendte Scleroseforeningen sig til mig om sagen.
Jeg forstod henvendelsen  

 som  

 en klage bl.a. over at L blev aflønnet efter cirkulæret af 14. juli 1977. Den  

 22. juli 1998 sendte jeg klagen over aflønningen af L videre til  

 Forskningsministeriet til besvarelse (mit j.nr. 1998-1715-811).
Den 18. september 1998  

 svarede Forskningsministeriet på klagen.
Af svaret fremgik:
 Forskningsministeriet kan som  

 administrativ rekursmyndighed behandle klagen over Danmarks Tekniske  

 Universitets (DTU) afgørelse om aflønning af (L). I den forbindelse skal  

 ministeriet præcisere, at Forskningsministeriet ikke har mulighed for at tage  

 stilling til Finansministeriets behandling af denne konkrete sag ang.  

 aflønningen af (L), men alene kan tage stilling til DTUs afgørelse om  

 aflønning af (L).
Den fastlæggelse af denne  

 individuelle aflønning af (L), som Finansministeriet foretager i brevet af  

 28.  

 marts 1995, fremtræder ikke som vejledende for institutionen.
Meddelelsen  

 fremtræder i sin form som bindende.
 Forskningsministeriet finder  

 imidlertid ikke anledning til at udtale kritik af DTU for at have fulgt  

 Finansministeriets lønfastsættelse ved DTUs endelige aflønning af (L),  

 således  

 som denne er meddelt (L) i DTUs brev af 27. juli 1995.
Forskningsministeriet finder,  

 at Finansministeriets fastlæggelse i 1995 af lønnen for (L) var i  

 overensstemmelse med praksis for aflønning af bl.a. pensionerede (i dette  

 tilfælde fra en pensionsordning, som det offentlige har givet tilskud til),  

 som  

 tillige ønskede at forblive ansat på deltid. I brev af 8. oktober 1998  

 rettede Scleroseforeningen fornyet henvendelse til mig om sagen.
Foreningen  

 henviste i den forbindelse bl.a. til Ls brev af 7. oktober 1998. Den 2.  

 november 1998 sendte jeg foreningens henvendelse videre til  

 Forskningsministeriet med henblik på at ministeriet fik lejlighed til at tage  

 stilling til det som L havde anført i brevet af 7. oktober 1998 (mit j.nr.  

 1998-2984-811).
 Den 8. februar 1999 besvarede  

 Forskningsministeriet foreningens henvendelse af 8. oktober 1998. Af svaret  

 fremgik:
 Det fremgår af (L)s brev af  

 7. oktober 1998 til foreningen, at (L) finder, at aflønningen efter  

 forskelslønsprincippet ikke har hjemmel i ansættelsesskrivelsen af 25. august  

 1994 fra Dansk Ingeniørakademi (DIA), og at en sådan aflønning efter  

 (L)s  

 opfattelse i øvrigt strider mod retsprincipper om ligeløn og ligebehandling.
For så vidt angår  

 ansættelsesskrivelsen skal Forskningsministeriet bemærke, at der heri er  

 anført, at For så vidt angår timeløn i 1995 og fremover, må en sådan bevilling  

 afhænge af den faglige planlægning på DTU. Det fremgår af sagen, at det  

 ved ansættelsesforholdets start ikke blev aftalt eller fastsat, at  

 forskelslønscirkulæret skulle finde anvendelse.
Det fremgår imidlertid videre  

 af AC-overenskomsten, at (L) efter sin pensionering ved en fortsat ansættelse  

 ikke kunne være omfattet af AC-overenskomsten.
 Forskningsministeriet finder  

 på den baggrund, at anvendelsen af forskelslønsprincippet ikke strider mod  

 indholdet af ansættelsesskrivelsen af 25. august 1994.
 For så vidt angår  

 anbringendet om, at aflønningen af (L) strider mod retsprincipper om ligeløn  

 og  

 ligebehandling har Forskningsministeriet i et brev af 20. november 1998 til  

 Finansministeriet anmodet om en udtalelse om, hvorvidt Finansministeriet  

 finder, at aflønningen af (L) efter forskelslønsprincippet strider mod  

 retsprincipper om ligeløn og ligebehandling.
I et brev af 21. januar 1999  

 har Finansministeriet udtalt, at aflønningen af (L) efter  

 forskelslønscirkulæret  

 er den korrekte aflønningsform, da han som førtidspensionist ikke opfylder  

 betingelserne for at være omfattet af AC-overenskomsten.
Finansministeriet  

 anfører, at forskelslønscirkulæret fra 1977 efter Finansministeriets  

 opfattelse  

 ikke strider mod almindelige principper om ligeløn og ligebehandling.
Det  

 anføres videre, at cirkulæret har baggrund i en generel betragtning om, at  

 offentligt ansatte, der er gået på pension finansieret af det offentlige,  

 ikke  

 samtidig burde kunne oppebære fuld løn.
Finansministeriets kompetence i sager om løn- og andre  

 ansættelsesvilkår Finansministeriet er den  

 centrale myndighed for behandlingen af sager om løn- og andre  

 ansættelsesvilkår  

 for personale i staten og folkekirken mv.
 For overenskomstansatte og andre  

 personalegrupper (bortset fra tjenestemandsområdet, hvor dette følger af  

 bestemmelserne i tjenestemandsloven) blev alle sager under øvrige ministerier  

 vedrørende aftale om samt fastsættelse eller godkendelse af løn- og andre  

 ansættelsesvilkår i 1973 overført til Finansministeriet, jf. Økonomi- og  

 budgetministeriets cirkulæreskrivelse af 19. januar 1973 herom til samtlige  

 ministerier m.v.
 Cirkulæreskrivelsen er  

 udsendt til de øvrige ministerier m.v. med hjemmel i Statsministeriets  

 bekendtgørelse af 11. januar 1973 om ændringer i ministeriernes  

 forretningsområder (visse sager vedrørende løn- og ansættelsesvilkår).
Forskningsministeriets afgørelse Forskningsministeriet skal  

 henholde sig til Finansministeriets udtalelse om, at forskelslønscirkulæret  

 ikke strider mod almindelige principper om ligeløn og ligebehandling.
 På den baggrund skal  

 Forskningsministeriet udtale, at vi fortsat ikke finder anledning til at  

 udtale  

 kritik af DTU for at have fulgt Finansministeriets lønfastsættelse i 1995 ved  

 DTUs endelige aflønning af (L), herunder af, at DTU i et brev af 27.  

 juli 1995  

 meddelte (L), at DTU på baggrund af Finansministeriets brev af 28. marts 1995  

 så sig nødsaget til at følge Finansministeriets afgørelse og ændre  

 aflønningen  

 af (L) til forskelslønsprincippet fra og med september 1995, dvs. med 1  

 måneds  

 varsel.
Finansministeriets brev af  

 21. januar 1999 vedlægges til orientering i kopi. Af Finansministeriets  

 udtalelse af 21. januar 1999 fremgik i øvrigt bl.a. også at cirkulære nr. 145  

 af 14. juli 1977 blev ophævet ved cirkulære nr. 173 af 17. april 1998.  

 Herefter  

 er de enkelte ministerier bemyndiget til at fastlægge regler for og træffe  

 beslutninger om aflønning af personer der ansættes efter at de er blevet  

 pensioneret fra det offentlige.
Den 25. februar 1999 rettede foreningen på ny  

 henvendelse til mig om sagen.
Foreningen henviste i den forbindelse bl.a. til  

 Ls brev af 23. februar 1999 hvori han kommenterede Finansministeriets  

 og  

 Forskningsministeriets breve af henholdsvis 21. januar 1999 og 8. februar  

 1999.  

 L fremførte bl.a. at varslingsforpligtelsen ved ændringen af hans lønvilkår  

 pr.  

 1. september 1995 var tilsidesat hvilket Forskningsministeriet ikke havde  

 kommenteret.
 Den 5. august 1999 bad jeg  

 Forskningsministeriet og DTU om en udtalelse i sagen og om udlån af sagens  

 akter.
I brev af 30. august 1999  

 udtalte DTU sig.
Af udtalelsen fremgik:
 Ved brev af 2. juni 1995  

  

 (Bilag 6)  

  

 anmodede (L) om en beregning  

 af den nye løn.
Det fremgår ikke af sagen, om (L) er kontaktet af  

 Personaleforvaltningen, eller om han har kontaktet Personaleforvaltningen  

 herom.
Men et udarbejdet internt notat af 10. april 1995 skitserer nærmere,  

 hvordan der skal forholdes. (L) har således i perioden 10. april - 1. juni  

 1995  

 fået meddelelse om den nye aflønning, siden han reagerer ved brev  

 af 2. juni  

 1995.
Henvendelse af 2. juni 1995  

 medførte et brev af 27. juli 1995  

  

 (Bilag  

 7)  

  

 , hvori (L) blev oplyst om, at DTU vil følge Finansministeriets  

 bestemmelse om fremtidig aflønning efter forskelslønprincippet, og at der  

 ikke  

 er hjemmel til at indbetale til en pensionsordning.
Han blev ved denne  

 lejlighed anmodet om at fremsende dokumentation til personalekontoret for  

 størrelsen af sin pension, hvorefter lønnen kunne blive korrigeret.
Som det fremgår af denne  

 redegørelse, blev (L) (mundtligt?) varslet om den ændrede aflønning i  

 perioden  

 fra den 10. april 1995 til 1. juni 1995. Dette afstedkom hans henvendelse af  

 2.  

 juni 1995. Personaleforvaltningen anmodede på denne baggrund den 27. juli  

 1995  

 med erindringsbrev af 14. september 1995 (L) om pensionsoplysninger, og den  

 nærmere beregning blev, efter at disse oplysninger var modtaget, meddelt ham  

 ved brev af 28. september 1995. Ændringen i lønudbetalingen havde virkning  

 fra  

 den 1. september 1995. Forskningsministeriet udtalte  

 sig den 30. september 1999. Af udtalelsen fremgik:
 Det er herfra vores  

 opfattelse, at (L) i overensstemmelse med Finansministeriets udtalelse af 28.  

 marts 1995 ikke vil kunne ansættes efter overenskomst for akademikere i  

 staten  

 i henhold til overenskomstens § 1, stk. 2, nr. 4. Vi finder, at (L) på  

 daværende tidspunkt alene ville kunne aflønnes efter forskelslønsprincippet,  

 som det kommer til udtryk i Finansministeriets udtalelse af 28. marts 1995,  

 jf.  

 pkt. 2 i Finansministeriets cirkulære af 14. juli 1977.
I hele den periode, hvor (L)  

 har været ansat på nedsat tid, har (L) således alene været berettiget til at  

 oppebære den løn, som følger af forskelslønsprincippet.
At DTU har aflønnet  

 (L)  

 efter den højere sats, som følger af overenskomst for akademikere i staten i  

 perioden 1. oktober 1994 til 31. august 1995, må derfor betragtes som en  

 fejl.
For så vidt angår  

 varslingspligten ved ændring af løn- og arbejdsvilkår skal de gældende  

 regler,  

 som følger af lovgivningen, herunder af funktionærlovens § 2, stk. 2 og 3,  

 selvsagt overholdes.
Disse lovpligtige varslingsregler finder dog kun  

 anvendelse på forhold, hvor der sker en ændring af de bestående retmæssige  

 vilkår.
Såfremt der er sket en  

 fejlberegning eller fejlfortolkning i forbindelse med lønberegningen finder  

 de  

 førnævnte varslingspligter imidlertid ikke anvendelse.
I sådanne fejltilfælde  

 vil ansættelsesmyndigheden være berettiget til straks at berigtige fejlen med  

 virkning for fremtiden uden varsel.
En lønmodtager, som på fejlagtigt  

 grundlag  

 har fået udbetalt en for høj løn, er således ikke berettiget til at kræve et  

 forudgående varsel før ansættelsesmyndighedens nedsættelse af lønniveauet til  

 det lavere, korrekte niveau.
 Det er således  

 Forskningsministeriets opfattelse, at reguleringen af (L)s løn til  

 aflønning i  

 henhold til forskelslønsprincippet er sket i overensstemmelse med gældende  

 ret.
 Efter vores opfattelse kunne  

 der have været fastsat en ændret lønberegning med virkning allerede fra den  

 1.  

 april 1995 på baggrund af Finansministeriets afgørelse af 28. marts 1995.
På den baggrund finder  

 Forskningsministeriet ikke grundlag for at ændre DTUs afgørelse om at  

 ændre  

 (L)s løn- og øvrige ansættelsesvilkår med 1 måneds varsel.
Afsluttende  

 bemærkes, at den endelige stillingtagen til kravet henhører under domstolene  

 som aftaleretligt.
 Den 12. oktober 1999 sendte  

 jeg Scleroseforeningen udtalelserne med henblik på at foreningen fik  

 lejlighed  

 til at fremkomme med bemærkninger hertil.
I brev af 8. november 1999  

 kommenterede L udtalelserne.
L sendte samtidig bl.a.
Scleroseforeningen en  

 kopi  

 af brevet.
Af brevet af 8. november 1999 fremgik bl.a. at L ikke var bekendt  

 med ændringen af hans lønvilkår før han modtog DTUs brev af 27. juli  

 1995. For  

 så vidt angår følgeskrivelsen af 2. juni 1995, oplyste han at datoen 2.  

 juni  

 1995 var datoen for udarbejdelse af den formular ved hjælp af hvilken  

 følgeskrivelsen var lavet, at personalekontoret ifølge stemplet havde  

 modtaget  

 skrivelsen den 19. september 1995, og at den interne post på DTU normalt var  

 1  

 dag undervejs - ikke 3½ måned.
L formodede at der til følgeskrivelsen var  

 vedlagt pensionspapirer.
 Jeg sendte den 12. november  

 1999 Ls brev til Forskningsministeriet og DTU  

 til eventuelle bemærkninger.
I udtalelse af 8. marts 2000  

 oplyste DTU bl.a. at der med virkning fra den 1. januar 2000 var indgået en  

 aftale mellem DTU og Ingeniørforbundet i Danmark om et fremtidigt jobindhold  

 for (L). DTU vedlagde samtidig en kopi af aftalen.
Af aftalen fremgik:
Aftale om job på særlige vilkår Det aftales herved, at der i  

 henhold til Aftale om lokale aftaler om job på særlige vilkår (socialt  

 kapitel) af 2. juni 1997 indgås en aftale om job på særlige vilkår for lektor (L), ( ), Institut for Anvendt Bygge- og Miljøteknik.
Aftalen indebærer, at (L)  

 ansættes efter AC- overenskomsten.
Dog fraviges overenskomstens bestemmelser  

 for så vidt angår § 10, idet (L)s arbejdstid vil være en gennemsnitlig  

 ugentlig arbejdstid på 12 timer.
 (L)s løn vil herefter  

 udgøre: 12/37 x (AC- lønnen på trin 17 + de tillæg, han hidtil har haft).
 Aftalen var den 23. februar  

 2000 underskrevet af repræsentanter for DTU og Ingeniørforbundet i Danmark.
 Forskningsministeriet udtalte  

 sig den 14. marts 2000.
 Den 6. april 2000 sendte jeg  

 udtalelserne af 8. og 14. marts 2000 til Scleroseforeningen for eventuelle  

 kommentarer.
I et brev af 4. maj 2000  

 fremkom Scleroseforeningen med nogle generelle kommentarer til sagen.  

 Foreningen anførte bl.a. at foreningen ikke mente at praksis vedrørende  

 forskelsløn til tjenestemænd uhjemlet kunne anvendes over for  

 overenskomstansatte som blev pensioneret på grund af sygdom.
For så vidt  

 angår  

 overenskomstens bemærkninger om at pensionerede ikke var omfattet af denne,  

 betød det efter foreningens opfattelse at det kun var efter konkret aftale  

 mellem parterne at en pensioneret person var omfattet af hele eller dele af  

 overenskomsten.
Foreningen anmodede om at disse synspunkter indgik i min  

 behandling af sagen.
 Den 9. august 2000 bad jeg  

 Forskningsministeriet og DTU om eventuelle bemærkninger til foreningens brev  

 af  

 4. maj 2000. Jeg bad samtidig Forskningsministeriet om at indhente en  

 udtalelse  

 fra Finansministeriet om anvendelsen af cirkulæret af 14. juli 1977 i  

 Ls sag.
 DTU og Forskningsministeriet  

 udtalte sig henholdsvis den 24. august 2000 og 25. september 2000. Den 11.  

 september 2000 udtalte Personalestyrelsen sig (Personalestyrelsen har med  

 virkning fra 1. august 2000 varetaget Finansministeriets opgaver på bl.a. det  

 område som denne sag angår). Af udtalelsen af 11. september 2000 fremgik:
 Efter det foreliggende modtog  

 (L) med virkning fra den 1. oktober 1994 invalidepension fra Dansk  

 Ingeniørforenings Pensionskasse, hvortil der under pågældendes hidtidige  

 ansættelse var indbetalt pensionsbidrag i henhold til overenskomsten for  

 akademikere i staten.
 Fra samme tidspunkt var (L)  

 ikke omfattet af overenskomst for akademikere i staten, idet det i  

 overenskomstens § 1, stk. 2, var aftalt, at overenskomsten ikke omfattede -  

 blandt andre - pensionerede, som får egenpension fra en pensionsordning, som  

 det offentlige har ydet tilskud til.
 I overensstemmelse med denne  

 bestemmelse meddelte Finansministeriet ved brev af 28. marts 1995 Danmarks  

 Tekniske Universitet, at der ikke var hjemmel til at ansætte pågældende efter  

 overenskomst for akademikere i staten.
Videre meddelte  

 Finansministeriet, at pågældende alene kunne ansættes med aflønning efter  

 forskelslønsprincippet.
Denne udtalelse om fastsættelsen af aflønningen af  

 (L)  

 var i overensstemmelse med Finansministeriets dagældende, mangeårige praksis  

 for, at forskelslønsprincippet blev anvendt ved fastsættelse af aflønningen  

 af  

 pensionerede, som blev ansat i staten m.v., og som ikke var omfattet af  

 Finansministeriets overenskomster m.v.
 Det bemærkes, at  

 forskelslønsprincippet blev anvendt ved lønfastsættelsen for pensionerede  

 uanset pensionsårsagen og uanset, om vedkommende modtog tjenestemandspension  

 m.v. eller egenpension fra en arbejdsmarkedspensionsordning, som det  

 offentlige  

 havde bidraget til i henhold til overenskomst m.v.
 I den foreliggende sag  

 anvendtes forskelslønsprincippet således i overensstemmelse med den anførte  

 praksis for lønfastsættelse for pensionerede, som ikke var omfattet af  

 Finansministeriets overenskomster m.v.
 Der var ikke tale om  

 anvendelse af Finansministeriets cirkulære nr. 145 af 14. juli 1977 om  

 beskæftigelse og vederlæggelse af førtidspensionerede tjenestemænd i staten,  

 folkeskolen og folkekirken, der alene omfattede førtidspensionerede  

 tjenestemænd, jf. cirkulærets pkt. 1, det vil sige tjenestemænd afskediget  

 med  

 aktuel egenpension på grund af alder før det fyldte 67. år eller før eventuel  

 lavere pligtig pensionsalder.
 DTU beskrev i sin udtalelse  

 bl.a. brevvekslingen med Finansministeriet da det var Finansministeriets  

 regelfortolkning som Scleroseforeningen anfægtede.
Forskningsministeriet  

 henviste i sin udtalelse til DTUs og Finansministeriets udtalelser.  

 Forskningsministeriet vedlagde også Finansministeriets udtalelse af 21.  

 januar  

 1999.
 Den 3. oktober 2000 sendte  

 jeg Scleroseforeningen udtalelserne med henblik på eventuelle bemærkninger.
 I brev af 9. oktober 2000  

 anmodede Scleroseforeningen mig om bl.a. at tage stilling til om  

 Finansministeriets mangeårige - og ensidige - praksis med at anvende  

 forskelslønsprincippet ud over den persongruppe som var nævnt i cirkulæret af  

 14. juli 1977, havde været lovlig.
 Den 9. november 2000 sendte  

 jeg Scleroseforeningens brev til Forskningsministeriet, DTU og  

 Personalestyrelsen til eventuelle bemærkninger.
Den 8. januar 2001 oplyste  

 IT- og Forskningsministeriet mig om at Ls lønsag som følge af  

 ressortændringen  

 mellem Forskningsministeriet og Undervisningsministeriet nu hørte under  

 Undervisningsministeriet.
IT- og Forskningsministeriet havde derfor oversendt  

 sagen til Undervisningsministeriet.
 Henholdsvis den 13. december  

 2000, 29. januar 2001 og 1. februar 2001 udtalte DTU, Personalestyrelsen og  

 Undervisningsministeriet  

 sig.
Med brev af 5. februar 2001  

 sendte jeg udtalelserne til Scleroseforeningen med henblik på eventuelle  

 kommentarer.
Hvis jeg ikke hørte fra foreningen inden 4 uger, ville jeg søge  

 at  

 behandle sagen på det foreliggende grundlag.
Jeg hørte ikke yderligere fra  

 foreningen.
 Den 26. september 2001 afgav  

 jeg en foreløbig redegørelse i sagen hvoraf følgende bl.a. fremgik:
Ombudsmandens foreløbige udtalelse Det grundlæggende spørgsmål i sagen er om Finansministeriet med rette  

 kunne kræve at (L) i perioden fra den 1. september 1995 til den 31. december  

 1999 blev aflønnet efter forskelslønsprincippet.
Som det nærmere fremgår af  

 sagen, indebar det at (L)s løn skulle reduceres så den svarede til ca.  

 1/3 af den løn der blev ydet for tilsvarende arbejde efter AC-overenskomsten.
Efter det oplyste var (L)s deltidsansættelse i perioden fra den 1.  

 september 1995 til den 31. december 1999 ikke omfattet af AC-overenskomsten  

 eller andre kollektive aftaler.
Myndighedernes udtalelser om at ansættelsen i  

 denne periode ikke var omfattet af en kollektiv overenskomst, kan ikke give  

 mig anledning til bemærkninger.
 Når der ses bort fra bestemmelserne i tjenestemandsloven om tjenestemænd på  

 rådighedsløn - som ikke er relevante i den foreliggende sag - er spørgsmålet  

 om forskelsløn ikke reguleret i lovgivningen, og der findes ikke  

 lovbestemmelser der bemyndiger Finansministeriet eller andre myndigheder til  

 at fastsætte almindelige regler  

 herom.
 Som retskilde har  

 Finansministeriet henvist til en mangeårig administrativ praksis som for  

 førtidspensionerede tjenestemænd fremgik af cirkulære nr. 145 af 14. juli  

 1977.  

 Uden for cirkulærets område var praksis ikke udformet i skrevne bestemmelser.
 Finansministeriet har ikke  

 under sagen nærmere redegjort for ministeriets opfattelse af det  

 lovgivningsmæssige hjemmelsgrundlag for praksis.
I Forskningsministeriets  

 afgørelse af 8. februar 1999 - som Finansministeriet har fået kopi af - er  

 det  

 anført at Finansministeriet som den centrale myndighed har kompetence til at  

 behandle sager om løn- og andre ansættelsesvilkår for personale i staten og  

 folkekirken mv.
Jeg går ud fra at der hermed sigtes til den ledelsesret eller  

 arbejdsgiverkompetence som tilkommer Finansministeriet som statslig  

 arbejdsgiver.
For så vidt angår henvisningen i afgørelsen af 8. februar 1999  

 til Statsministeriets bekendtgørelse nr. 21 af 11. januar 1973 hvorefter  

 visse  

 sager vedrørende løn- og ansættelsesvilkår henhører under Finansministeriet,  

 bemærker jeg at denne bekendtgørelse ikke udgør et selvstændigt  

 hjemmelsgrundlag  

 for forvaltningen af personaleområdet.
Jeg henviser til den sag der er omtalt  

 i  

 Folketingets Ombudsmands beretning for året 1987, s. 206ff*.
 Jeg er enig i at  

 ledelsesretten i et vist omfang kan give Finansministeriet grundlag for at  

 fastlægge nærmere vilkår for ansættelse i staten når der er tale om områder  

 som  

 ikke er reguleret ved overenskomst, aftale eller lov.
For offentlige myndigheder  

 gælder der imidlertid visse grænser for udøvelse af ledelsesretten.
Således  

 omfatter de almindelige forvaltningsretlige retsgrundsætninger for offentlig  

 myndighedsudøvelse efter min mening også som udgangspunkt en offentlig  

 myndigheds udøvelse af arbejdsgiverkompetence, herunder legalitetsprincippet,  

 saglighedskravet og proportionalitetsprincippet.
Jeg henviser i den  

 forbindelse  

 til den ovennævnte sag i Folketingets Ombudsmands beretning for året 1987 og  

 til Kaj Larsen mfl. i Forvaltningsret, 1994, s. 119f.
Efter det almindelige  

 forvaltningsretlige legalitetsprincip gælder at byrdefulde indgreb over for  

 borgerne kræver en forholdsvis sikker hjemmel.
Generelt gælder endvidere at  

 praksis og afgørelser skal være begrundet i saglige hensyn, og at  

 forvaltningen  

 ifølge proportionalitetsprincippet ikke må anvende mere indgribende midler  

 hvis  

 målet kan opnås med mindre indgribende midler.
Finansministeriets krav om  

 anvendelse af forskelslønsprincippet under (L)s deltidsansættelse i den  

 omhandlede periode må efter min opfattelse anses som et relativt byrdefuldt  

 vilkår.
Jeg henviser navnlig til at det indebar at (L)s løn skulle  

 fastsættes  

 så den svarede til ca. 1/3 af den løn der sædvanligvis ydes for tilsvarende  

 arbejde, jf.
AC-overenskomsten.
Jeg henviser ligeledes til at med den  

 arbejdsmæssige erfaring og resterhvervsevne som (L) havde, var mulighederne  

 for  

 at (L) på det private arbejdsmarked kunne opnå ansættelse (med bedre løn end  

 forskelsløn), formentlig begrænsede.
Der findes som nævnt ingen  

 lovgivning, aftale eller overenskomst der kan danne grundlag for at anvende  

 forskelslønsprincippet over for (L), idet cirkulære nr. 145 af 14. juli 1977  

 alene angik førtidspensionerede tjenestemænd.
Den praksis hvorefter  

 forskelsløn  

 anvendtes i et tilfælde som (L)s, er efter det oplyste uskreven og ikke  

 almindelig kendt eller tilgængelig.
I den omtalte sag fra beretningen for  

 året  

 1987 henstillede jeg at ministeriet fremskyndede arbejdet med få udformet  

 generelle, offentligt bekendtgjorte regler på området.
Jeg må nu konstatere  

 at  

 denne henstilling ikke blev efterkommet på det område som er aktuelt i den  

 foreliggende sag.
 Sammenfattende mener jeg at  

 det hjemmelsmæssige grundlag for at (L) skulle aflønnes med forskelsløn, er  

 usikkert.
Om sagligheden for anvendelse  

 af forskelslønsprincippet skal jeg bemærke følgende: Det forhold at  

 førtidspensionister med ansættelse i staten i hvert fald indtil den 1. maj  

 1998  

 - fra hvilket tidspunkt cirkulære nr. 145 af 14. juli 1977 blev ophævet -  

 generelt aflønnedes med forskelsløn, har uden tvivl nedsat tilskyndelsen for  

 de  

 pågældende til at udnytte  

 deres  

 resterhvervsevne ved deltidsansættelse i det offentlige.
Dette er ikke i  

 harmoni med den sociale pensionslovgivnings almindelige forudsætninger om at  

 en  

 resterhvervsevne kan og skal udnyttes.
Tilsvarende er det ikke i harmoni med  

 bestræbelserne på at fastholde de medarbejdere som f.eks. på grund af sygdom  

 ikke længere har deres fulde erhvervsevne i behold.
Jeg henviser bl.a. til  

 den  

 folder om DTUs projekt Rumfang som (L) sendte til mig med  

 sit brev af 8.  

 november 1999, samt Finansministeriets cirkulære af 14. juni 1997 om job på  

 særlige vilkår (Socialt kapitel) og (den seneste) vejledning fra oktober 2000  

 om socialt kapitel i staten.
Det harmonerer i øvrigt heller ikke med loven om  

 kompensation til handicappede i erhverv mv. (lovbekendtgørelse nr. 55 af 29.  

 januar 2001) der har til formål at styrke og stimulere handicappede personers  

 muligheder for beskæftigelse således at de får samme muligheder for  

 erhvervsudøvelse som andre.
Jeg mener på den baggrund at det er tvivlsomt om  

 anvendelsen af forskelsløn ud fra en overordnet betragtning kan begrundes i  

 saglige hensyn.
Jeg bemærker at jeg er opmærksom på at hensynet til  

 beskæftigelsen i en situation med f.eks. høj arbejdsløshed kan tale for at  

 begrænse ansættelse af pensionerede.
Af Finansministeriets  

 udtalelse af 21. januar 1999 fremgår at cirkulære nr. 145 af 14. juli 1977 -  

 der jo kun omfattede tjenestemænd - havde baggrund i en generel betragtning  

 om  

 at offentligt ansatte der var gået på pension finansieret af det offentlige,  

 ikke samtidig burde kunne oppebære fuld løn.
Cirkulærets princip om  

 forskelsløn  

 lod Finansministeriet også anvende over for pensionerede der havde været  

 overenskomstansat.
Jeg mener at der i sig selv  

 kan rejses tvivl om hvorvidt det er sagligt også at anvende princippet over  

 for  

 overenskomstansatte.
Jeg henviser til at mens tjenestemandspension  

 finansieres  

 fuldt ud af staten, bidrager staten kun med 2/3 til overenskomstansattes  

 pension - den ansatte betaler selv resten.
Under alle omstændigheder mener  

 jeg  

 at det forhold at overenskomstansattes pension kun finansieres delvis af  

 staten, bevirker at det af Finansministeriet anførte om baggrunden for  

 cirkulæret - og dermed forskelslønsprincippet - må tillægges mindre vægt for  

 så  

 vidt angår overenskomstansatte.
Det skal i den forbindelse ligeledes tages i  

 betragtning at staten frigøres for sin pensionsforpligtelse over for  

 overenskomstansatte ved betaling af pensionsbidraget, og at risikoen for at  

 der  

 i pensionskassen er utilstrækkelige midler til pensionen, hviler på  

 deltagerne  

 i ordningen.
 De mulige saglige grunde for  

 praksis med hensyn til forskelsløn er således efter min opfattelse ikke  

 tilstrækkelig tungtvejende til at de kan begrunde et så relativt byrdefuldt  

 indgreb over for (L) som praksis er udtryk for.
 Sammenfattende er det min  

 foreløbige opfattelse at Finansministeriet ikke har haft hjemmel til at kræve  

 at (L) blev aflønnet efter forskelslønsprincippet i den omhandlede periode.
Jeg er derfor indstillet på  

 at henstille til Personalestyrelsen at styrelsen foranlediger at sagen bliver  

 genoptaget. Bemærkninger til den foreløbige udtalelse Scleroseforeningen  

 kommenterede min foreløbige redegørelse den 4. december 2001.  

 Scleroseforeningen anførte bl.a. at foreningen fandt det nødvendigt at det  

 blev  

 præciseret i hvilke situationer der indtil den 1. maj 1998 var hjemmel til at  

 bruge  

 forskelsløn ved ansættelse i staten.
Foreningen henviste til at det fremgår  

 af  

 cirkulære nr. 145 af 14. juli 1977 om forskelsløn at cirkulæret ikke  

 omfattede  

 tjenestemænd der var pensioneret af helbredsmæssige årsager, og at  

 forskelsløn  

 desuagtet blev anvendt over for personer der var pensioneret af  

 helbredsmæssige  

 grunde.
I brev af 7. december 2001  

 fremkom Personalestyrelsen med sine bemærkninger til den foreløbige  

 redegørelse.
Af brevet fremgik bl.a.:
 Personalestyrelsens bemærkninger 1. Om sagsforløbet Ombudsmandens gennemgang af  

 sagsforløbet (redegørelsens side 1-13) giver ikke Personalestyrelsen  

 anledning  

 til bemærkninger.
2. Om Finansministeriets ledelsesret (arbejdsgiverkompetence) Ombudsmanden kommer i den  

 foreløbige udtalelse ind på Finansministeriets forretningsområde og  

 hjemmelsgrundlag, jf. også beretningen for året 1987, side 206 ff.
Hertil kan  

 knyttes de nedenstående bemærkninger.
Finansministeriets forretningsområde mht. løn- og ansættelsesvilkår Finansministeriet er den  

 centrale myndighed for behandlingen af sager om løn- og andre  

 ansættelsesvilkår  

 for personale i staten og folkekirken mv.
 På tjenestemandsområdet  

 følger dette af tjenestemandsloven af 1969. For overenskomstansatte og andre  

 personalegrupper fremgår Finansministeriets kompetence af Statsministeriets  

 bekendtgørelse nr. 21 af 11. januar 1973 om ændringer i ministeriernes  

 forretningsområder (visse sager vedrørende løn- og ansættelsesvilkår). Ved  

 bekendtgørelsen overførtes alle sager i ministerierne vedrørende løn- og  

 ansættelsesvilkår  

 for personalegrupper, uanset om ansættelsesvilkårene fastsættes ved lov,  

 bekendtgørelse, aftale, kollektiv overenskomst, regulativ, reglement,  

 cirkulære  

 eller lignende.
 Finansministeriet havde dog  

 også før tjenestemandsloven af 1969 og før bekendtgørelsen af 1973 en  

 funktion  

 som central statslig arbejdsgivermyndighed.
 På tjenestemandsområdet kan  

 dette i hvert fald dateres tilbage til den første tjenestemandslov, lov nr.  

 489  

 af 12. september 1919 om statens tjenestemænd - og grundlaget herfor,  

 lønningskommissionen  

 af 1917.
Der har mindst lige så længe  

 som tjenestemændene eksisteret andre personalegrupper i staten.
Oprindeligt  

 var  

 grundlaget enten individuelle ansættelseskontrakter eller - for grupper af  

 ansatte - vilkår fastlagt i regulativer eller cirkulærer fastsat af enten af  

 Finansministeriet eller af de enkelte ressortministerier.
Som eksempel kan  

 nævnes Finansministeriets regulativ af 19. maj 1953 om aflønning af  

 kontormedhjælpere, som ikke er tjenestemænd.
 Også de første kollektive  

 overenskomster for større personalegrupper i staten blev indgået af  

 Finansministeriet (f.eks. overenskomsten for civilingeniører i 1952,  

 overenskomsten for kontorfunktionærer af 1955, der afløste ovennævnte  

 regulativ, og overenskomsten for jurister af 1961).
 De områder, der blev overført  

 til Finansministeriets forretningsområde i 1973, var således i høj grad  

 overenskomster og regulativer for sektorspecifikke grupper i de forskellige  

 ministerier.
Udviklingen på det statslige  

 arbejdsmarked har ført til, at langt den største del af det  

 ikke-tjenestemandsansatte personale er omfattet af kollektive overenskomster  

 med de faglige organisationer.
Der findes dog fortsat personale i staten, som  

 ikke er omfattet af kollektiv overenskomst, og hvis vilkår således beror på  

 regulativer o. lign. eller alene på individuelle ansættelseskontrakter.
Finansministeriets hjemmel til at agere som central myndighed  

 vedrørende løn- og ansættelsesvilkår Personalestyrelsen kan  

 tilslutte sig Ombudsmandens betragtning om, at fordelingen af  

 forretningsområderne  

 mellem ministrene ikke i sig selv tilvejebringer materiel hjemmel for  

 Finansministeriets virksomhed i forhold til borgere mv.
 På tjenestemandsområdet er  

 Finansministeriets opgavevaretagelse baseret på lovgivning og på aftaler  

 mellem  

 Finansministeriet og tjenestemændenes centralorganisationer i henhold til  

 tjenestemandsloven.
 Herudover er det i vidt  

 omfang fastsat i lovgivning om statstilskud til selvejende institutioner, at  

 Finansministeriet aftaler eller fastsætter løn- og ansættelsesvilkår for  

 personalet eller nærmere definerede dele af dette.
 Finansministeriets  

 opgavevaretagelse i sager om løn- og ansættelsesvilkår for  

 ikke-tjenestemandsansat personale i staten er hidtil blevet udøvet uden  

 generel  

 eller specifik lovhjemmel, uanset om det har drejet sig om fastsættelse eller  

 fornyelse af et regulativ/cirkulære, indgåelse af en overenskomst på et nyt  

 område eller fornyelse af et eksisterende overenskomstforhold.
 I forbindelse med den  

 ovennævnte sag i Ombudsmandens beretning af 1987 henviste Finansministeriet  

 til  

 en almindelig, ulovbestemt grundsætning, hvorefter Finansministeriet kan  

 fastsætte løn- og ansættelsesvilkår inden for statens område.
 Personalestyrelsen finder  

 fortsat, at en sådan grundsætning eksisterer som et element i - og en  

 nødvendig  

 forudsætning for - varetagelsen af Finansministeriets opgaver som central  

 statslig myndighed (arbejdsgiverorganisation) og indretningen af  

 det  

 statslige arbejdsmarked efter samme principper som det øvrige arbejdsmarked.
Finansministeriet kan således  

 som central statslig arbejdsgiverpart eksempelvis tage stilling til, om et  

 område, der ikke hidtil har været dækket af kollektiv overenskomst, ønskes  

 omfattet af en kollektiv overenskomst, om det i stedet bør reguleres ved  

 ensidig fastsættelse i form af et regulativ el. lign. (f.eks. i mangel af en  

 repræsentativ faglig organisation), eller om der overhovedet er behov for en  

 central regulering.
Endvidere kan Finansministeriet tage stilling til  

 fornyelse  

 af en allerede indgået overenskomst, om et regulativ bør revideres osv.
Den ovenstående grundsætning  

 kan formentlig formuleres som Finansministeriets ledelsesret eller  

 arbejdsgiverkompetence på statens område, jf.
Ombudsmandens foreløbige  

 udtalelse.
 Finansministeriet finder  

 således, at bl.a. det gældende cirkulære af 17. april 1998 om aflønning af  

 pensionerede har hjemmel heri.
Finansministeriet er enig i,  

 at der for Finansministeriets ledelsesret (arbejdsgiverkompetence) til at  

 fastlægge løn- og ansættelsesvilkår gælder visse begrænsninger i form af  

 forvaltningsretlige retsgrundsætninger, herunder legalitetsprincippet,  

 saglighedskravet og proportionalitetsprincippet.
Finansministeriet lægger  

 endvidere til grund, at der også for indholdet af kollektive aftaler i staten  

 gælder visse begrænsninger af forvaltningsretlig karakter, f. eks. i form af,  

 at der ikke gyldigt kan optages eksklusivklausuler i de statslige aftaler.
3. Om de gældende regler for aflønning af pensionerede Det fremgår typisk af de  

 statslige overenskomster, herunder § 1 i overenskomsten for akademikere i  

 staten, at overenskomsterne ikke omfatter pensionerede tjenestemænd og  

 tjenestemandslignende ansatte og andre pensionerede, der får understøttelse  

 eller egenpension fra en pensionsordning, som det offentlige har ydet tilskud  

 til.
Ved Finansministeriets  

 cirkulære af 17. april 1998 om aflønning af pensionerede afvikledes  

 forskelslønsprincippet.
Ministerierne bemyndigedes til at fastlægge  

 retningslinier for og træffe beslutninger om aflønning af personer, der  

 beskæftiges på ny efter at være blevet pensioneret fra det offentlige.
Cirkulæret forudsætter, at  

 beskæftigelse af pensionerede kun vil ske i begrænset omfang, og kun hvor  

 særlige behov hos ansættelsesmyndigheden taler derfor.
Løn og  

 ansættelsesvilkår  

 fastsættes i ansættelsesaftalen med den pågældende, der kan lade sig bistå af  

 f.eks. den forhandlingsberettigede organisation på området.
 Ved cirkulæret ophævedes  

 cirkulære af 14. juli 1977 om beskæftigelse og vederlæggelse af  

 førtidspensionerede tjenestemænd i staten, folkeskolen og folkekirken samt  

 cirkulære  

 af 10. november 1986 om vilkår for ansættelse af pensionerede tjenestemænd,  

 der  

 har tjenestefrihed uden løn.
4. Om forskelslønsordningen Cirkulære og praksis Forud for det i pkt. 3 nævnte  

 cirkulære af 17. april 1998 anvendte man i staten forskelslønsprincippet  

 (differencelønsprincippet). Princippet havde i 1998 været praktiseret ved  

 ansættelse af pensionerede tjenestemænd mv. i hvert fald i 30-40 år.
1 1977 blev princippet efter  

 forhandling med personaleorganisationerne formuleret i et cirkulære af 14.  

 juli  

 1977 om beskæftigelse og vederlæggelse af førtidspensionerede tjenestemænd i  

 staten, folkeskolen og folkekirken.
Cirkulæret fastslog, at der kunne  

 ansættes  

 førtidspensionerede tjenestemænd til deltidsansættelse.
For at kunne bruge  

 cirkulærets regler for vederlæggelse var det et vilkår, at den pågældende  

 ikke  

 var pensioneret efter særlige bestemmelser om tidligere afgangsalder eller  

 helbredsbetinget utjenstdygtighed, og at ansættelsesforholdet stoppede ved  

 det  

 fyldte 67. år.
Det forudsattes endvidere, at deltidsbeskæftigelsen ikke  

 oversteg halv tid.
 Cirkulæret omfattede kun et  

 hjørne af den hidtidige praksis, som siden blev videreført også  

 uden for  

 cirkulærets område.
Dvs., at pensionen blev  

 modregnet i lønnen, også når det drejede sig om alle andre  

 tjenestemandspensionister, herunder tjenestemænd pensioneret efter pligtig  

 afgangsalder, tjenestemænd med almindelig og kvalificeret svagelighedspension  

 og tjenestemænd afskediget med pension af anden utilregnelig  

 årsag.  

 Princippet blev også anvendt i relation til pensionerede (amts)kommunale  

 tjenestemænd.
Endelig blev det anvendt i forhold til personer med  

 overenskomstpensioner, hvortil staten og/eller (amts)kommuner havde ydet  

 bidrag.
 Det blev også anvendt i  

 forbindelse med tjenestemænd, der oppebar rådighedsløn, indtil der ved  

 bekendtgørelse nr. 604 af 28. juni 1994 blev skabt hjemmel til midlertidigt  

 at  

 standse udbetalingen af rådighedsløn i tilfælde af ansættelse i det  

 offentlige.
Den 10. november 1986  

 udsendtes et cirkulære om vilkår for ansættelse af pensionerede tjenestemænd  

 og  

 af tjenestemænd, der har tjenestefrihed uden løn.
Cirkulæret pålagde  

 ministerierne at forelægge sager i hvert enkelt tilfælde, når personer med  

 tjenestefrihed fra en tjenestemandsstilling eller pensionerede tjenestemænd  

 skulle ansættes.
Baggrunden for ordningen og for dens afvikling Forskelslønsprincippet var  

 begrundet i, at det blev anset for stødende, hvis personer med en  

 pensionsindtægt fra det offentlige også kunne oppebære en fuld løn fra  

 staten,  

 ikke mindst fordi den samlede indtægt fra det offentlige herved i en række  

 tilfælde kunne blive større end lønnen før pensionering.
Ordningen må  

 endvidere  

 anses for et udtryk for, at man i perioder med høj ledighed så vidt muligt  

 har  

 villet reservere ledige stillinger til erhvervsaktive uden  

 pensionsindkomster.
 Baggrunden for afviklingen af  

 ordningen i 1998 var primært følgende:
·  

  

 	  

 Den af Ombudsmanden tidligere formulerede  

 kritik af manglen på generelle, offentligt bekendtgjorte regler på området ·  

  

 	  

 Enkeltsager, hvor anvendelsen af ordningen  

 gav uhensigtsmæssige resultater ·  

  

 	  

 Ordningens rigiditet sammenholdt med den  

 øgede decentralisering og fleksibilitet inden for andre dele af  

 personaleområdet ·  

  

 	  

 Manglende sammenhæng mellem ordningens  

 lønreduktionsmodel og arbejdsmarkedspolitiske og socialpolitiske ordninger  

 fra  

 90erne, herunder det ved overenskomstfornyelsen i 1995 introducerede  

 sociale  

 kapitel ·  

  

 	  

 En udvikling i retning af færre  

 tjenestemænd og flere overenskomstansatte med bidragsfinansierede,  

 forsikringsmæssige pensionsordninger.
5. Om den konkrete sag vedrørende (L) Finansministeriet kan  

 tilslutte sig Ombudsmandens betragtninger i den foreløbige udtalelse side 14,  

 hvorefter hjemmelsgrundlaget for anvendelsen af forskelslønsprincppet i  

 (L)s  

 tilfælde må anses for usikkert.
Finansministeriet har efter  

 Ombudsmandens beretning for året 1987 overvejet forskellige modeller for en  

 regulering af området.
Finansministeriet skal stærkt beklage, at en nyordning  

 først har kunnet tilvejebringes meget lang tid efter Ombudsmandens  

 henstilling  

 i beretningen for året 1987.
 For så vidt angår hensynene  

 bag ordningen og dens anvendelse for overenskomstansatte henvises til pkt. 4  

 om  

 ordningens baggrund og om den stedfundne udvikling, der er blevet tillagt  

 vægt  

 i forbindelse med afskaffelsen.
 I lyset af ovenstående er  

 Finansministeriet indstillet på at følge Ombudsmandens foreløbige konklusion  

 om  

 at henstille til Personalestyrelsen om at foranledige sagen genoptaget.  

 Finansministeriet vil således anmode Ministeriet for Videnskab, Teknologi og  

 Udvikling om at foranledige, at Danmarks Tekniske Universitet foretager en  

 efterbetaling til (L) af differencen mellem forskelslønnen og den  

 overenskomstmæssige løn (ekskl. pensionsbidrag) for den periode, hvor  

 forskelslønsprincippet har været bragt i anvendelse.
 Ombudsmandens endelige udtalelse Jeg er enig med Personalestyrelsen i at det er stærkt beklageligt at en  

 nyordning af området først har kunnet tilvejebringes meget lang tid efter min  

 henstilling i 1987-sagen.
 Jeg har gjort styrelsen bekendt med min opfattelse.
 Det er min endelige opfattelse at Finansministeriet ikke har haft hjemmel til  

 at kræve at (L) blev aflønnet efter forskelslønsprincippet i den omhandlede  

 periode.
Jeg mener at jeg har grundlag for at henstille til Personalestyrelsen at  

 styrelsen foranlediger at sagen om aflønning af (L) bliver genoptaget.
Under  

 henvisning til at styrelsen - som nævnt - er indstillet på at følge  

 konklusionen i min foreløbige udtalelse, foretager jeg mig dog ikke mere i  

 sagen.
Jeg foretager mig således heller ikke noget for så vidt angår det spørgsmål  

 som Scleroseforeningen rejste  

 i brev af 4. december 2001. Jeg har bl.a. lagt vægt på at spørgsmålet ikke  

 foreligger i (L)s sag, og at cirkulæret om forskelsløn som bekendt er  

 ophævet  

 og afløst af cirkulære nr. 173 af 17. april 1998. Jeg henviser til § 16, stk.  

 1, i lov nr. 473 af 12. juni 1996 om Folketingets Ombudsmand.
Heraf fremgår  

 at  

 ombudsmanden afgør om en klage giver tilstrækkelig anledning til  

 undersøgelse. Personalestyrelsen oplyste  

 mig den 7. marts 2002 om at styrelsen samme dag havde anmodet Ministeriet for  

 Videnskab, Teknologi og Udvikling om at foranledige at DTU foretog en  

 efterbetaling til L beregnet som differencen mellem forskelslønnen og den  

 overenskomstmæssige løn for den omhandlede periode.
På baggrund af et brev af  

 8. februar 2002 fra L og efter drøftelse med DTU kunne Personalestyrelsen  

 tilslutte sig at efterbetalingen tillige omfattede et beløb svarende til de  

 overenskomstmæssige pensionsbidrag for den omhandlede periode, forudsat at  

 denne del af efterbetalingen indbetaltes til pensionsformål.
 Jeg meddelte  

 Personalestyrelsen at jeg tog det oplyste til efterretning, og at jeg på det  

 foreliggende grundlag ikke foretog mig mere i sagen.
Jeg modtog senere  

 underretning om at DTU havde udbetalt 328.166,25 kr. efter skat til L.
Dette  

 beløb omfattede ikke pensionsbidrag.
 NOTER: FOB 1987, s. 206.
