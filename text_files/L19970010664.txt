Den 21. oktober 1996 undertegnedes i Luanda følgende overenskomst om udviklingssamarbejde:
OVERENSKOMST OM GENERELLE BETINGELSER OG PROCEDURER FOR  

 OVERGANGSBISTAND OG UDVIKLINGSSAMARBEJDE MELLEM KONGERIGET DANMARKS REGERING  

 OG REPUBLIKKEN ANGOLAS REGERING Kongeriget Danmarks regering (i det følgende benævnt Danmark) og  

 Republikken Angolas regering (i det følgende benævnt Angola), som ønsker at  

 samarbejde om at fremme Angolas økonomiske og sociale udvikling, har indgået  

 følgende overenskomst:
ARTIKEL I Formål Denne overenskomst definerer de generelle vilkår og procedurer for  

 overgangsbistand og udviklingssamarbejde.
ARTIKEL II Kompetence Ved gennemførelse af denne overenskomst er de to landes  

 udenrigsministerier (i det følgende benævnt de kompetente myndigheder)  

 kompetente til at repræsentere parterne.
ARTIKEL III Parternes forpligtelser 1. Danmark stiller overgangsbistand for en 5-årig  

 periode (1996-2000) og bistand inden for miljøsektoren til rådighed for  

 Angola.
Angola sikrer den effektive anvendelse af nævnte støtte.
 2. Om de særlige betingelser og procedurer,  

 indbefattet de to parters finansielle og andre forpligtelser med hensyn til  

 specifikke projekter, programmer og andre aktiviteter under denne  

 overenskomst (i det følgende benævnt programmer), kan parterne i hvert enkelt  

 tilfælde træffe beslutning i særlige overenskomster, herunder overenskomster  

 indgået ved brevveksling (i det følgende benævnt særlige overenskomster)  

 under forudsætning af tydelig henvisning til denne overenskomst.
 3. Opstår der uoverensstemmelser mellem denne  

 overenskomst og den særlige overenskomst, står sidstnævnte ved magt.
ARTIKEL IV Udøvende institutioner 1. I forbindelse med denne overenskomst betyder  

 udtrykket udøvende institutioner enhver udsendt offentlig myndighed og  

 offentlig eller privat virksomhed såvel som enhver organisation enten  

 offentlig eller privat, der er anerkendt af de to regeringer og kontraheret  

 af Danmark til at gennemføre de særlige overenskomster, der henvises til i  

 artikel III, stk. 2, eller hvilken som helst anden overenskomst indgået  

 mellem nævnte udenlandske myndigheder, virksomheder eller organisationer og  

 Angola eller lokale offentlige eller private organisationer anerkendt af  

 Angola.
 2. Hvis intet andet er vedtaget i særlige  

 overenskomster, betaler Danmark de udøvende institutioners honorarer og  

 omkostninger i overensstemmelse med danske regler og forskrifter fraregnet de  

 omkostninger, der dækkes af Angola som foreskrevet i nedennævnte stk. 3.
 3. Angola forpligter sig til følgende med hensyn til  

 de udsendte udøvende virksomheder:
ARTIKEL V Personel 1. På foranledning af Angola kan faglig bistand i  

 henhold til denne overenskomst ydes i form af personel (kortvarige eller  

 langvarige) ansat af det danske Udenrigsministerium eller de udøvende  

 virksomheder.
Assistance fra ovennævnte personel er betinget af, hvorvidt  

 tilstrækkeligt kvalificerede og erfarne personer er til rådighed på det  

 relevante tidspunkt.
2. I forbindelse med hvert program tilsender Angolas  

 kompetente myndighed den danske kompetente myndighed en fuldstændig  

 stillingsbeskrivelse for det personel, der skal ansættes af det danske  

 Udenrigsministerium, og i andre tilfælde efter behov, med behørig angivelse  

 af stillingens opgaver samt væsentlige og ønskede kvalifikationer hos  

 ansøgeren.
Det skal af stillingsbeskrivelsen klart fremgå, hvorvidt  

 personellet skal påtage sig udøvende funktioner.
 3. I forbindelse med hvert program giver den danske  

 kompetente myndighed Angolas kompetente myndighed alle de til vurdering af  

 ansøgerne til ovennævnte stillinger nødvendige oplysninger, herunder  

 oplysninger om uddannelse og tidligere faglige erfaring.
 4. Angolas kompetente myndighed og Danmarks kompetente  

 myndighed træffer i fællesskab beslutning om, i hvilket omfang  

 »counterparts« til personellet, der stilles til rådighed, skal  

 udpeges af Angola, eller hvilke foranstaltninger, der skal tages for at nå de  

 tilsigtede mål.
 5. Personellet er under udførelsen af deres opgaver  

 undergivet anvisninger fra de angolanske myndigheder eller andre  

 organisationer, hvorunder de henhører, og er underlagt Angolas love og  

 forskrifter, medmindre der findes specielle undtagelser i medfør af denne  

 overenskomst eller i en særlig overenskomst.
 6. Angola sikrer, at det udsendte personel og dets  

 ægtefæller og pårørende nyder lovens fulde beskyttelse, og sikrer yderligere,  

 at dette personel og dets ægtefæller og pårørende nyder privilegier, der ikke  

 er mindre fordelagtige end dem, der tilstås personel udsendt til Angola af  

 andre lande eller internationale organisationer.
 7. Såfremt personel udsendt fra Danmark eller dets  

 ægtefæller eller pårørende tilbageholdes eller arresteres - uanset årsagen,  

 eller der rejses straffesag mod dem:
8. Angola er ansvarlig for det udenlandske personels  

 og dets ægtefællers og pårørendes sikkerhed.
I tilfælde af krise, som berører  

 sikkerheden for udlændinge i Angola, skal Angola yde personellet og dets  

 ægtefæller og pårørende hjemsendelsesbetingelser, der svarer til de  

 betingelser, der ydes andre landes diplomatiske personel udstationeret i  

 Angola.
 9. Skulle situationer, som refereret til under stk. 8,  

 opstå, er de to parter forpligtet til at konsultere hinanden og handle i tæt  

 samarbejde for at minimere alle risici eller skader for det udenlandske  

 personel og dets ægtefæller og pårørende eller deres personlige ejendele,  

 samt materiel, udstyr og biler, der har været anvendt i forbindelse med  

 gennemførelse af programmer under denne overenskomst.
10. Af sikkerhedshensyn har Danmark ret til at udstede  

 instruktioner til personellet.
Sådanne instruktioner kan indbefatte ordre til  

 at forlade Angola.
Personel under denne overenskomst er forpligtet til at  

 efterleve instruktioner af denne art eller til at tage andre forholdsregler,  

 som er berettiget under omstændighederne uden dermed at udvise  

 pligtforsømmelse.
11. Angola har ret til at anmode om hjemkaldelse eller  

 udskiftning af enhver blandt personellet, hvis arbejde eller adfærd vurderes  

 som utilfredsstillende.
Før udøvelsen af denne ret forpligter Angola sig til  

 at rådføre sig med det kongelige danske generalkonsulat i Luanda.
Danmark har ret til at hjemkalde enhver blandt personellet.
Før udøvelsen  

 af denne ret, og såfremt dette ikke er utilrådeligt af sikkerhedshensyn, skal  

 Danmark rådføre sig med Angola herom samt om foranstaltninger til sikring af  

 hurtig erstatning af det hjemkaldte personel.
 12. Efter aftale mellem de kompetente myndigheder kan  

 personellet i tjenesteperioden forflyttes fra en stilling eller funktion til  

 en anden.
 13. Danmark betaler gebyrer, lønninger og andre  

 omkostninger vedrørende personellet i henhold til Udenrigsministeriets regler  

 og forskrifter bortset fra omkostninger, der dækkes af Angola i henhold til  

 nedennævnte stk.14.
14. Medmindre andet aftales, stiller Angola kontorer,  

 sekretærassistance og andre faciliteter til rådighed i overensstemmelse med  

 normal praksis over for personel udsendt til Angola af andre lande eller  

 internationale organisationer.
Angola skal tillade fravær på grund af ferie,  

 sygdom, graviditet eller fødsel i overensstemmelse med de respektive  

 ansættelseskontrakter.
15. Angola udsteder uden unødig forsinkelse gratis  

 ind- og udrejsevisa for personellet.
Sådanne visa udstedes også til  

 ægtefæller og pårørende såvel som opholdstilladelse, arbejdstilladelse og  

 andre nødvendige tilladelser for hele kontraktperiodens varighed.
 Angola skal være behjælpelig med udstedelse af nationale kørekort til det  

 udenlandske personel og dets ægtefæller og pårørende, der har gyldigt  

 kørekort udstedt i Danmark eller et andet land og endvidere være behjælpelig  

 med indregistrering af køretøjer til personlig brug for personellet og dets  

 ægtefæller og pårørende.
 16. Angola skal fritage det udsendte personel og dets  

 familier fra militærtjeneste og andre tvungne pligter.
 17. Angola skal fritage det udsendte personel for:
 18. Det udenlandske personel har ret til:
 I tilfælde af tyveri eller beskadigelse af husholdningsudstyr, hvor  

 reparation ikke vil kunne betale sig, kan erstatning for sådant udstyr  

 importeres told- og afgiftsfrit.
 Hvis bilen beskadiges på grund af et uheld, eller stjæles, eller hvis  

 kontraktperioden er mindst 3 år, har personellet ret til at importere en  

 anden bil told- og afgiftsfrit til erstatning for den første.
Ved kontraktophør kan varer importeret under de ovennævnte vilkår sælges  

 til andre personer, der nyder fritagelse fra toldafgifter eller andre  

 afgifter, eller genudføres uden at være underlagt nogen form for toldafgifter  

 eller lignende afgifter.
I tilfælde af at sådanne varer sælges på anden måde  

 skal de relevante toldafgifter og andre afgifter betales.
Salget skal finde  

 sted efter godkendelse af den kompetente angolanske myndighed.
 Udtrykket »husholdningsudstyr« og »personlige  

 ejendele« inkluderer for hvert familiemedlem varer såsom en/to biler,  

 motorbåd, radioer, pladespiller, en cd-afspiller, båndoptager, et TV, en  

 videoafspiller, en parabol-antenne, en computer til personlig brug, en  

 vaskemaskine, en tørretumbler, en opvaskemaskine, en ovn, en mikrobølgeovn,  

 tre airconditioners, et køleskab, en dybfryser og kamera til foto- og  

 filmoptagelser.
 Angola yder assistance i forbindelse med toldgodkendelse af de ovennævnte  

 genstande.
ARTIKEL VI Ansvar og erstatning Angola er ansvarlig for alle risici forbundet med handlinger udført under  

 denne overenskomst.
Navnlig er Angola ansvarlig for behandling af krav, der  

 opstår af eller direkte kan tilskrives handlinger udført under denne  

 overenskomst, som stilles af tredjepart mod Danmark eller den udførende  

 institution eller personellet, der er omfattet af denne overenskomst.
 Angola afholder alle omkostninger og yder alle erstatninger, der måtte  

 fremkomme af tredjeparts berettigede krav.
Undtaget herfra er erstatningskrav på grund af grov uagtsomhed eller  

 fortsæt fra de ovennævnte parter og personel.
I dette tilfælde påhviler  

 ansvaret skadevolderen.
Angola er berettiget til at gennemføre og opkræve værdien af alle krav på  

 eller rettigheder til kompensation, modkrav, bidrag eller garantier som den  

 interesserede part måtte være berettiget til.
Danmark skal yde Angola enhver  

 assistance, der med rimelighed kan kræves til dette formål.
ARTIKEL VII Goder 1. Under denne overenskomst vil udtrykket goder betyde  

 varer, materialer, køretøjer, maskiner, udstyr, reservedele og andre goder,  

 som stilles til rådighed af Danmark eller de udøvende virksomheder, der  

 stilles til rådighed for programmer eller andre goder, som er leveret til  

 Angola under særlige overenskomster.
 2. Såfremt intet andet er bestemt i særlige  

 overenskomster, vil Danmark:
 3. Såfremt intet andet er bestemt i særlige  

 overenskomster, vil Angola:
ARTIKEL VIII Stipendier 1. Stipendier til studier i Danmark eller andre lande  

 stilles med forbehold af Danmarks godkendelse til rådighed for ansøgere, som  

 er behørigt udvalgt og indstillet af Angola.
2. Stipendier til specialstudier ydes alene til  

 ansøgere, der har en grundlæggende uddannelse.
Studieprogrammerne vil normalt  

 blive udfærdiget på engelsk.
Kandidaten skal bestå en sprogtest.
 3. Danmark betaler:
 4. Angola garanterer, at stipendiaten efter  

 fuldførelsen af sit studieprogram kan vende tilbage til sin tidligere  

 stilling i Angola.
 5. Angola betaler den del af stipendiatens løn, der er  

 tillagt ham/hende i henhold til gældende bestemmelser for at han/hun kan  

 opfylde sine økonomiske forpligtelser i Angola i studieperioden.
ARTIKEL IX Vurdering Til opfølgning og vurdering af samarbejdet såvel som til planlægning af  

 fremtidigt samarbejde skal de kompetente myndigheder konsultere hinanden og  

 udveksle information.
ARTIKEL X Uoverensstemmelsers afgørelse Enhver uoverensstemmelse om fortolkningen eller gennemførsel af denne  

 overenskomst skal bilægges ved forhandling mellem parterne.
ARTIKEL XI Ændringer Ved indbyrdes overenskomst herom mellem de kontraherende parter kan denne  

 overenskomst ændres eller suppleres ved brevveksling.
ARTIKEL XII Ikrafttræden og ophør 1. Denne overenskomst træder i kraft på datoen for  

 undertegnelsen.
2. Denne overenskomst er gældende for en periode på  

 fem år.
Dens gyldighed forlænges automatisk for efterfølgende perioder på et  

 år medmindre den opsiges af en af parterne med seks måneders skriftlig varsel  

 til den anden part.
 3. Denne overenskomst dækker programmer, der allerede  

 er påbegyndt ved overenskomstens ikrafttræden.
Udfærdiget i Luanda, den 21. oktober  

 1996 i to originale eksemplarer på engelsk og på portugisisk.
For Kongeriget Danmarks regering Poul Nielson Minister for udviklingsbistand For Republikken Angolas regering Venancio da Silva de Moura Udenrigsminister Overenskomsten trådte i medfør af Artikel XII i kraft ved undertegnelsen  

 den 21. oktober 1996.
