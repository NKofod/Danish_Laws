(Til alle amtsråd og  

 kommunalbestyrelser, skolekommissioner og skolenævn) I medfør af § 58 i lov om tjenestemænd i staten, folkeskolen og  

 folkekirken fastsættes med finansministeriets godkendelse følgende ændringer  

 i cirkulære af 22. juni 1976 om tjenestefrihed og nedsat tjenestetid for  

 folkeskolens tjenestemænd m.fl.:
 1. § 17, stk. 1, formuleres således:
»Bestemmelsen i § 4, stk. 1, finder ikke anvendelse på  

 tjenestemandsansatte børnehaveklasseledere.« 2. § 17, stk. 3, 1. pkt. formuleres således:
»De i §§ 2, 3, 4, stk. 2 og 3, 5-10 og 11, indeholdte bestemmelser  

 finder tilsvarende anvendelse på vakancevikarer.« Efter ovenstående ændringer i tjenestefrihedscirkulæret er  

 børnehaveklasseledere og vakancevikarer omfattet af reglen i cirkulærets § 4,  

 stk. 2, således at de i forbindelse med deltagelse i videre uddannelse, der  

 skønnes at være af betydning for deres virksomhed i børnehaveklassen, kan  

 opnå kommunalbestyrelsens tilladelse til, at deres tjeneste udføres ved  

 vikar.
Undervisningsministeriet, den 26.  

 oktober 1977, P.M.V.
 E.B.
J.
Verner.
