 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 Med henvisning til cirkulæreskrivelse af 2. juni 1986 (K.K. 1258-1986) om  

 attestation vedrørende radioaktivitet meddeles, at grænseværdien fra 1.  

 november 1986 er ændret fra 0,075 microcuril/kg til 0,010 microcurie/kg,  

 således at bagsidetilføjelsen skal formuleres:
 »It is furthermore certified that the meat certified herein does not  

 contain levels of radiation in excess of 0,010 microcurie/kg«.
 På baggrund af de hidtil foretagne målinger kan oplyses, at attestationen  

 kan afgives for alle partier, idet indholdet gennemgående ligger langt under  

 den angivne grænse.
Det kan dog ikke helt udelukkes, at der kan findes oksekød med et indhold,  

 som overstiger grænsen.
Man har ikke oplysning om, hvorvidt et sådant fund  

 vil blive lagt til grund for bedømmelsen og give anledning til, at hele  

 partiet afvises, eller om der i så fald vil blive udtaget yderligere prøver,  

 hvorved risikoen for afvisning i praksis forsvinder.
 Da ændringen som nævnt er sket med virkning fra 1. november 1986 bør  

 certifikater dateret på eller efter denne dato forsynes med den ny  

 formulering.
 Der meddeles herved generel tilladelse til udstedelse af de  

 erstatningscertifikater, som måtte være nødvendige på grund af dette forhold.  

 Kopi af sådanne erstatningscertifikater skal sendes til pågældende  

 veterinærinspektør.
 P.V.V.
