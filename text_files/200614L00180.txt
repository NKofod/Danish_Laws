Betænkning afgivet af Arbejdsmarkedsudvalget den 7. december  

 2006 Betænkning over Forslag  

 til lov om ændring af lov om arbejdsløshedsforsikring m.v., lov om en aktiv  

 beskæftigelsesindsats, integrationsloven og lov om påligningen af  

 indkomstskat  

 til staten (Forhøjelse af efterlønsalderen, mere fleksibel  

 efterlønsordning, fortrydelsesordning, styrkede  

  

 jobmuligheder for personer over 55 år m.v.) [af  

 beskæftigelsesministeren (Claus Hjort Frederiksen)] 1. Ændringsforslag Der er stillet 11 ændringsforslag til lovforslaget.  

 Beskæftigelsesministeren har stillet ændringsforslag nr. 1 og 3-9, og  

 Enhedslistens medlem af udvalget har stillet ændringsforslag nr. 2, 10 og 11.
2. Udvalgsarbejdet Lovforslaget blev fremsat den 3. november 2006 og var til 1.  

 behandling den 14. november 2006. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Sammenhæng med andre lovforslag Lovforslaget er sammen med  

 L  

 60, L  

 61, L  

 62 og L 65 en del af den samlede lovgivning,  

 der udmønter regeringens aftale af 20. juni 2006 med Socialdemokratiet, Dansk  

 Folkeparti og Det Radikale Venstre om fremtidens velfærd.
Lovforslaget skal  

 endvidere ses i sammenhæng med de to lovforslag, der behandles i  

 Socialudvalget,  

 L 57 og L 58, om gradvis forhøjelse af folkepensionsalderen.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 9. oktober 2006 dette udkast  

 til  

 udvalget, jf. alm. del − bilag 8. Den 3. november 2006 sendte  

 beskæftigelsesministeren  

 de indkomne høringssvar og et notat herom til udvalget.
Spørgsmål Udvalget har stillet 2 spørgsmål til beskæftigelsesministeren  

 til skriftlig besvarelse, som denne har besvaret.
Korrektion til lovforslagets bemærkninger Beskæftigelsesministeren har oplyst, at der i lovforslagets  

 bemærkninger er anført de forventede merindtægter ved indbetalinger af  

 efterlønsbidrag i forbindelse med fortrydelsesordningen for efterløn for 2008  

 og frem.
Der forventes imidlertid merindtægter fra og med 2007.  

 Merindtægterne  

 forventes som anført i ny udgave af tabel 2.2.1 nedenfor.
Tabel 2.2.1. Ændrede indbetalinger ved forslag om en  

 fortrydelsesordning Mio. kr. (2007-niveau) 2007 2008 2009 2010 Indtægter 25 50 55 60 3. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og RV) indstiller lovforslaget til  

  

 vedtagelse  

  

 med de af beskæftigelsesministeren stillede  

 ændringsforslag.
 Flertallet udtaler:
I velfærdsforliget er  

 indbygget en indekseringsmekanisme.
Flertallet understreger, at der træffes  

 politisk beslutning første gang i 2015 om, i hvilket omfang  

 tilbagetrækningsalderen øges fra 2025.
 Et  

  

 mindretal  

  

 i udvalget (SF og EL) indstiller lovforslaget til  

  

 forkastelse  

  

 ved 3. behandling, men stemmer for de stillede ændringsforslag.
 Socialistisk Folkepartis og Enhedslistens medlemmer af udvalget stemmer for  

 de af beskæftigelsesministeren stillede ændringsforslag, da de, i større  

 eller mindre grad, retter en smule op på et i øvrigt gennemført asocialt  

 forslag.
 SF støtter endvidere Enhedslistens ændringsforslag om at fjerne den  

 automatiske regulering af efterlønsalderen.
Det er efter Socialistisk Folkepartis og Enhedslistens opfattelse rigelig  

 slemt, at lovforslaget medfører en forhøjelse af efterlønsalderen til 62 år.  

 Men det er dybt forkert og uretfærdigt, at man nu vil fastslå, at  

 efterlønsalderen automatisk skal forhøjes i takt med stigningen i den  

 gennemsnitlige levealder  første gang i 2015. Det betyder, at hele den  

 fremtidige stigning i den gennemsnitlige levealder udelukkende skal bruges  

 til at arbejde længere, og det vil tilmed betyde, at nogle grupper i  

 samfundet, f.eks. lavtuddannede, ikke engang får i gennemsnit 19,5 års  

 gennemsnitlig  

 levetid efter efterlønsalderen.
Det er SF og Enhedslisten imod.
Under førstebehandlingen og udvalgsbehandlingen har Dansk  

 Folkeparti forsøgt at give indtryk af, at de ikke havde godkendt den  

 automatiske regulering i forbindelse med »velfærdsforliget«.
Faktisk gik  

 Dansk  

 Folkeparti så langt som til at forsøge sig med et betænkningsbidrag, hvor de  

 satte spørgsmålstegn ved den automatiske regulering af efterlønsalderen, jf.  

 bilag 7 til lovforslaget.
Det har de siden trukket tilbage.
SF og  

 Enhedslisten  

 er glade for, at det ikke på den måde er muligt at indgå et asocialt forlig  

 og  

 samtidig lade, som om man ikke er med.
Enten støtter man den automatiske  

 regulering af efterlønnen, der kun kan fraviges, hvis den gennemsnitlige  

 levealder falder.
Eller også er man som SF og Enhedslisten imod den  

 automatiske  

 regulering.
Dansk Folkeparti har fremført en ynkværdig forestilling.
Hvis  

 Dansk  

 Folkeparti reelt mener, hvad de siger, om den automatiske forhøjelse af  

 efterlønsalderen, skal de stemme for Enhedslistens ændringsforslag.
Generelt om lovforslaget Lovforslaget er en udmøntning af den forkvaklede  

 tvangstankegang, som lå bag det såkaldte velfærdsforlig fra juni 2006. Ønsket  

 om flere ældre på arbejdsmarkedet angribes fuldstændig bagvendt.
I stedet for  

 at skabe et arbejdsmarked, hvor det er muligt for såvel unge som ældre at  

 begå  

 sig og have et job, som de er glade for, så vælger forligspartierne at tvinge  

 mennesker ved at hæve tilbagetrækningsalderen og ved at skærpe reglerne for  

 ret  

 til ydelser.
I stedet for ordinære job skal de ældre tage til takke med  

 løntilskudsjob, der ikke engang giver mulighed for optjening af dagpenge.  

 Hele  

 ånden bag forslagene fremgår faktisk af begrundelsen for at fjerne den  

 forlængede dagpengeret, hvor der i bemærkningerne til lovforslaget står, at  

 man  

 ikke længere skal kunne »trække sig tilbage« på dagpenge som 55-årig.
Hvis nu  

 beskæftigelsesministeren havde en kontakt til de mennesker i a-kasserne, som  

 bliver ofre for arbejdsgivernes mangel på vilje til at ansætte folk i  

 aldersgruppen fra 55 år til 59 år, så ville han næppe lægge navn til den  

 slags  

 stemplinger af ældre arbejdsløse som en form for snyltere, der bruger  

 dagpengene til en selvvalgt tidligere tilbagetrækning.
Faktisk er det sådan,  

 at  

 det sammen med efterlønsforringelserne med en nærmest kirurgisk præcision er  

 lykkedes at ramme dem med de hårdeste job på arbejdsmarkedet.
Det er et faktum, at en vigtig årsag til såvel fysisk  

 nedslidning som stress er for meget arbejde og for stort arbejdspres.
Det er  

 sammen med arbejdsgivernes manglende eller utilstrækkelige interesse for det  

 grå guld hovedårsagen til, at ældre ikke bliver på arbejdsmarkedet.
Enten kan  

 de ikke komme ind, eller også er det så hårdt, at de må søge ud.
Antallet af  

 anmeldte arbejdsbetingede lidelser er stigende, og antallet af anmeldte  

 arbejdsbetingede psykiske lidelser er næste firdoblet siden 2000.  

  

 Ugebrevet A4 har på baggrund af en undersøgelse  

 med 2.000 danskere konkluderet, at en  

 tredjedel af arbejdsstyrken føler sig mere stressede end for 1 år siden, at  

 næsten halvdelen siger, at arbejdet er blevet hårdere, at næsten en tredjedel  

 arbejder flere timer, og at næsten lige så mange har besvær med at få lov til  

 at afspadsere og afholde fridage. 12 pct. er holdt op eller overvejer at  

 holde  

 op på jobbet.
Intet tyder på, at arbejdsmarkedet skulle være blevet mere  

 tilgængeligt for de ældre.  

  

 Men det er ikke nedslidning, forligspartierne vil gøre op med.
Tværtimod  

 risikerer vi, når efterlønsalderen gradvis sættes op, først til 62 år og  

 derefter trin for trin til 66 år i 2040, at flere og flere bliver slidt ned i  

 længere og længere tid på arbejdsmarkedet.
Den fremskrivning, man har  

 vedtaget  

 med det her forlig, betyder reelt, at de med de hårdeste job kommer til at  

 arbejde en stadig større del af deres liv og får færre og færre år, hvor de  

 kan  

 nyde deres tilværelse, efter at de er holdt op med at arbejde.  

  

 Det er jo sådan, at den fremskrivning, som man har lagt frem i lovforslaget,  

 kan man kun komme uden om ved at melde sig helt ud af forliget.  

 Forligspartierne har bundet sig til, at man vil lade efterlønsalderen stige,  

 ikke til 62 år, men videre til 63, 64, 65 og 66 år.
Ikke blot er det  

 problematisk, at den ekstra tid, hele stigningen i levealder medfører,  

 tvangsmæssigt skal tilbringes på arbejdsmarkedet − undtagen  

 selvfølgelig  

 hvis man er rig nok til bare at forlade det, når det passer en.
Det er  

 dobbelt  

 problematisk, fordi vi kan se, at stigningen i levealder har så voldsom  

 social  

 slagside.
Levealderen for de dårligst uddannede − specialarbejdere,  

 rengøringspersonale og hjemmehjælpere − stiger langt mindre end  

 levealderen for højere funktionærer og direktører.
Faktisk er levealderen for  

 de lavest uddannede kvinder stort set stagnerende.
Samtidig kan vi se, at det  

 i  

 høj grad er de grupper, der benytter sig af den tidlige efterløn med  

 pensionsfradrag og lavere efterlønssats.
Det gør de jo ikke, fordi de absolut  

 vil have mindre at leve af.
Det gør de, fordi de er nedslidte.
Samtidig  

 bliver  

 det endda sværere og dyrere at opnå ret til efterløn, fordi man hæver  

 antallet  

 af år, hvor der skal betales efterlønsbidrag, fra nu 25 år til 30 år i  

 fremtiden.
Den stigning i efterlønsalderen er asocial, den vender den tunge  

 ende nedad, og de velstillede forlader alligevel arbejdsmarkedet, når de har  

 lyst, fordi de har råd.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

  

 beskæftigelsesministeren,  

  

 tiltrådt af  

  

 udvalget:
 1)  

  

 Efter nr. 13 indsættes som nyt  

 nummer:
 »01.  

  

 I  

  

 § 66  

  

 indsættes som  

  

 stk. 3:
»Stk. 3.  

  

 Fuldtidsforsikrede medlemmer, som efter overgang til efterløn alene har ret  

 til  

 efterløn efter §  

 74 l,  

 stk. 3, kan efter anmodning overflyttes til deltidsforsikring ved overgangen  

 til efterløn eller senere.
Overflytningen får tidligst virkning fra den dag,  

 hvor kassen har modtaget medlemmets skriftlige anmodning.«« [Ændring af forsikringsstatus for fuldtidsforsikrede  

 efterlønsmodtagere, som alene kan få efterløn med deltidssatsen] Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (SF):
 2)  

  

 I den under  

  

 nr. 14  

  

 foreslåede affattelse af  

  

 §  

 74  

  

 udgår  

  

 stk. 3  

  

 og  

  

 4.
[Fjernelse af indeksering] Af  

 	  

  

 beskæftigelsesministeren,  

  

 tiltrådt af  

  

 udvalget:
 3)  

  

 I den under  

  

 nr. 14  

  

 foreslåede affattelse af  

  

 §  

 74  

 a, stk. 1, nr.  

 4,  

  

 ændres »stk. 6 og 7« til: »stk. 8 og 9«.
[Korrektion af henvisning] 4)  

  

 I den under  

  

 nr. 14  

  

 foreslåede affattelse af  

  

 §  

 74  

 a, stk. 5,  

  

 indsættes i  

  

 1. pkt.  

  

 efter »stk. 4,«  

 ordene: »1. og 2. pkt.,«, og som  

  

 3. pkt.  

  

 indsættes: »Det samme gælder, hvis et medlem fra det fyldte 35. år har  

 indbetalt efterlønsbidrag i perioden fra den 1. januar 2007 til den 31.  

 december  

 2007.« [Udvidelse af retten til bidragsfri perioder] 5)  

  

 I den under  

  

 nr. 14  

  

 foreslåede affattelse af  

  

 §  

 74  

 a, stk. 7,  

  

 ændres »stk. 2-5« til: »2-4«.
[Korrektion af henvisning] 6)  

  

 I den under  

  

 nr. 14  

  

 foreslåede affattelse af  

  

 §  

 74 b, stk. 1,  

  

 ændres »stk. 1, nr. 6« til: »stk. 1, nr. 5 og 6«.
[Forenkling af kravene for ret til efterlønsbevis] 7)  

  

 I den under  

  

 nr. 14  

  

 foreslåede affattelse af  

  

 §  

 74 e, stk. 3,  

  

 affattes  

  

 1. pkt.  

  

 således:
»Inden for de første 30.000 kroners arbejdsindtægt (2007-niveau)  

 i et kalenderår foretages fradrag for arbejde med kontrollabel arbejdstid,  

 hvor  

 timelønnen ligger under den til enhver tid gældende omregningssats, jf. § 59,  

 stk. 3, for det antal timer, der fremkommer ved at dividere indtægten med den  

 til enhver tid gældende omregningssats.« [Præcisering af bestemmelsen om det lempeligere fradrag for  

 arbejdsindkomst for efterlønsmodtagere med en lav timeløn] 8)  

  

 Efter nr. 16 indsættes som nyt  

 nummer:
»02.  

  

 I  

  

 § 76, stk. 1,  

  

 ændres »§ 77, stk. 9« til:  

 »§ 77, stk. 10« og »§ 77, stk. 2-4« til: »§ 77, stk. 2-5«.« [Konsekvensændringer som følge af ændringsforslag nr. 9] 9)  

  

 Efter nr. 17 indsættes som nye  

 numre:
 »03.  


  

 § 77, stk. 4,  

  

 affattes således:
»Stk. 4.  

  

 Bidrag til  

 efterlønsordningen udgør på årsbasis 7 gange dagpengenes størrelse, jf. §§ 47  

 og 70, jf. dog stk. 5. Bidraget opkræves af alle medlemmer fra det fyldte 30.  

 år, jf. dog stk. 6, som ikke skriftligt har tilkendegivet, at de ønsker at  

 fravælge bidraget.
Bidraget opkræves endvidere af medlemmer under 30 år, som  

 skriftligt har tilkendegivet, at de ønsker at betale bidrag.« 04.  

  

 I  

  

 § 77  

  

 indsættes efter stk. 4 som nyt  

 stykke:
»Stk. 5.  

  

 For  

 fuldtidsforsikrede medlemmer, som ikke inden folkepensionsalderen, jf. lov om  

 social pension, vil kunne opnå ret til efterløn efter §  

 74 l, stk. 1 eller 2, udgør bidrag til  

 efterlønsordningen på årsbasis 7 gange dagpengenes størrelse, jf. § 70.« Stk. 5-10 bliver herefter stk. 6-11.« [Ændring af efterlønsbidraget for fuldtidsforsikrede, der alene  

 vil kunne få efterløn med deltidssatsen og ændring af den automatiske  

 opkrævning af efterlønsbidrag] Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (SF):
 10)  


  

 Nr.  

 29  

  

 udgår.
[Fjernelse af revisionsbestemmelse vedrørende § 74] Til § 5 11)  

  

 I  

  

 stk. 4  

  

 udgår »-4«, og »og denne lovs § 1, nr. 29,«.
[Konsekvens af ændringsforslag nr. 2 og 9] Bemærkninger Til nr. 1 Det foreslås, at  

 fuldtidsforsikrede medlemmer, som er overgået til efterløn, men som ikke har  

 ret til efterløn med fuldtidsatsen, fordi de ikke opfylder kravene til  

 perioden  

 med fuldtidsforsikring ved overgangen, får ret til efter anmodning at blive  

 overflyttet  

 til deltidsforsikring.
Medlemmet skal herefter alene betale medlemsbidrag som  

 deltidsforsikret.
 Baggrunden for ændringsforslaget er, at medlemmer, der kun har  

 ret til efterløn med deltidssatsen, bør have mulighed for at blive  

 overflyttet  

 til deltidsforsikring og dermed alene betale medlemsbidrag i overensstemmelse  

 hermed.
 Ændringsforslaget har kun ubetydelige økonomiske eller administrative  

 konsekvenser.
Til nr. 2 og 10 Det foreslås at fjerne bestemmelserne om indeksering af  

 efterlønsalderen og om revision af § 74.
Til nr. 3 og 5 Forslagene er alene konsekvensrettelser som følge af ændrede  

 stykker i lovforslagets forslag til nyaffattelse af §  

 74 a.
Til nr. 4 Efter forslaget til §  

 74 a,  

 stk. 5, i lovforslaget har medlemmer, som er omfattet af forslaget til §  

 74 a, stk. 4, som er under 35 år pr. 1.  

 januar 2008, og som har indbetalt efterlønsbidrag forud for det fyldte 35.  

 år,  

 ret til et tilsvarende antal bidragsfrie perioder, som kan lægges efter eget  

 valg inden overgangen til efterløn.
Medlemmer, som er fyldt 35 år før den 1. januar 2008, og som  

 efter lovforslagets forslag til §  

 74 a,  

 stk. 4, først skal betale efterlønsbidrag uafbrudt fra den 1. januar 2008,  

 har  

 mulighed for at undlade at betale efterlønsbidrag i 2007, hvis de i øvrigt  

 kan  

 opfylde kravet om at have betalt efterlønsbidrag i mindst 25 år.
De har  

 derimod  

 ikke mulighed for at placere den bidragsfri periode på et andet tidspunkt.
 Det foreslås, at disse medlemmer får mulighed for at vælge,  

 hvornår de ønsker at holde bidragsfrie perioder svarende til indbetalt  

 efterlønsbidrag  

 i året 2007.
 Medlemmer, som efter §  

 74  

 a, stk. 4, skal have betalt efterlønsbidrag uafbrudt  

 siden 1999, vil ikke blive omfattet af udvidelsen, idet de hverken efter de  

 gældende regler eller lovforslaget ville have haft mulighed for at undlade at  

 betale  

 efterlønsbidrag i 2007.
 Baggrunden for ændringsforslaget er, at medlemmer, som først  

 skal indbetale efterlønsbidrag uafbrudt fra den 1. januar 2008, og som kan  

 opfylde kravene for ret til efterløn om at have betalt efterlønsbidrag i i  

 alt  

 25 år, både efter de gældende regler i loven og lovforslaget, har mulighed  

 for  

 at vælge at holde pause med bidragsbetalingen i 2007. Derimod har de efter  

 lovforslaget ikke mulighed for at udskyde pausen til et senere tidspunkt.  

 Forslaget er i overensstemmelse med de intentioner, der lå til grund for  

 aftaleteksten vedrørende bidragsfri perioder for personer, der er under 35 år  

 pr. 1. januar 2008.
 Ændringsforslaget sikrer, at medlemmerne ligesom medlemmer under  

 35 år får mulighed for at holde pausen på et senere tidspunkt.  

 Ændringsforslaget bevirker dermed også en mere smidig administration for  

 a-kasserne, som undgår, at en stor medlemsgruppe fravælger efterlønsbidraget  

 i  

 2007 og tilmelder sig betalingen igen pr. 1. januar 2008.
 Ændringsforslaget medfører ikke økonomiske konsekvenser ud over  

 de i forslaget allerede beskrevne. Ændringsforslaget medfører heller ikke  

 administrative konsekvenser af betydning. Ændringsforslaget vil medføre  

 mindre  

 administrative lettelser for medlemmerne og a-kasserne.
Til nr. 6 Det foreslås, at  

 efterlønsbeviset fremover ikke gøres betinget af, at alle pensionsordninger  

 er  

 indberettet.
 Baggrunden for ændringsforslaget er, at pensionsoplysningerne  

 ikke er en del af indholdet i efterlønsbeviset, hvorfor det er unødvendigt at  

 kræve disse oplysninger som betingelse for den automatiske udstedelse af  

 beviset.
 Ændringsforslaget indebærer, at administrationen i forbindelse  

 med den automatiske udstedelse af efterlønsbevis bliver så hensigtsmæssig og  

 smidig som muligt.
Pensionsselskaberne m.v. vil fortsat skulle indberette  

 pensionsordningerne, og medlemmerne har fortsat pligt til at erklære, om de  

 indberettede oplysninger er fyldestgørende.
Der henvises til lovforslagets  

 forslag  

 til § 74 j, stk. 3 og 4.
 Medlemmerne vil også fortsat kunne bede om en vejledende  

 beregning af det fremtidige pensionsfradrag.
 Ændringsforslaget har ingen økonomiske konsekvenser.  

 Ændringsforslaget vil medføre mindre administrative lettelser for medlemmerne  

 og a-kasserne.
Til nr. 7 Det foreslås at præcisere bestemmelsen, således at intentionen  

 bag aftalen fremgår mere klart af lovteksten.
 Ved opgørelsen af de første 30.000 kroners arbejdsindtægt  

 (2007-niveau) i kalenderåret indgår indtægt fra alt lønarbejde, uanset om  

 arbejdet kan anses for kontrollabelt eller ukontrollabelt, om timelønnen har  

 været over omregningssatsen, eller om der ikke er udbetalt efterløn på grund  

 af  

 mindsteudbetalingsreglen.
 De administrative regler om det lempeligere fradrag udarbejdes  

 med hjemmel i lovforslagets forslag til § 74 i, stk. 1.
 Ændringsforslaget har ingen økonomiske eller administrative  

 konsekvenser.
Til nr. 8 Der er tale om konsekvensændringer af henvisninger som følge af  

 forslaget i ændringsforslag nr. 9 om at indsætte et nyt stk. 5 i lovens § 77.
Til nr. 9 Ad nr. 03 Det foreslås, at a-kasser først skal opkræve efterlønsbidrag  

 automatisk fra det tidspunkt, hvor et medlem fylder 30 år, mens medlemmer  

 under  

 30 år selv skal tilmelde sig bidragsbetalingen skriftligt.
 Baggrunden for ændringsforslaget er et ønske fra a-kasserne, som  

 har anført, at denne procedure for opkrævning af efterlønsbidrag er mere  

 hensigtsmæssig.
 Herudover er der foretaget konsekvensændringer som følge af forslaget  

 i nr. 04.
 Ændringsforslaget har ingen økonomiske eller administrative  

 konsekvenser af betydning.
Ad nr. 04 Det er en betingelse for ret til efterløn med satsen for  

 fuldtidsforsikrede, at et medlem har været fuldtidsforsikret i sammenlagt  

 mindst 10 år inden for de sidste 15 år, heraf mindst 52 uger umiddelbart før  

 overgangen, eller at et medlem, der er  

 født før den 1. juli 1949, har været  

 fuldtidsforsikret uafbrudt fra den 1. juli 1999.
 Det foreslås, at fuldtidsforsikrede medlemmer, som ikke vil  

 kunne opfylde kravene for ret til efterløn med satsen for fuldtidsforsikrede  

 inden  

 folkepensionsalderen, skal betale samme efterlønsbidrag som  

 deltidsforsikrede.
Baggrunden for ændringsforslaget er, at når disse medlemmer  

 aldrig vil kunne opfylde kravene for ret til efterløn med satsen for  

 fuldtidsforsikrede (fuldtidsefterløn), er det ikke rimeligt, at de skal  

 betale  

 efterlønsbidrag med samme beløb som fuldtidsforsikrede.
Det er muligt på  

 tidspunktet for overflytning til fuldtidsforsikring entydigt at afgøre, om  

 medlemmet inden pensionsalderen nogensinde vil kunne opfylde kravene for  

 fuldtidsefterløn.
 Ændringsforslaget vil kræve en justering i a-kassernes  

 opkrævningssystemer og har dermed mindre administrative konsekvenser for  

 a-kasserne.
 Forslaget omfatter kun en meget begrænset medlemsgruppe og  

 ændringsforslaget har i øvrigt ingen økonomiske eller administrative  

 konsekvenser af betydning.
Til nr. 11 Der er tale om en konsekvens af ændringsforslag nr. 2 og 10.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kirsten Brosbøl (S)   

 Jytte Andersen (S)  

  

  nfmd.  

  

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 59 Bilagsnr.
