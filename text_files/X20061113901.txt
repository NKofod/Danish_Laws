Betingelserne for skattefritagelse ikke  

 opfyldt ved frivillig deltagelsei vådområdeprojekt Skatterådet  

 fandt ikke, at en erstatning, som forespørger modtager ved frivillig  

 deltagelse  

 i et vådområdeprojekt, som er en del af Vandmiljøplan II, er omfattet af  

 skattefritagelsesbestemmelsen i § 11, 2. pkt., i  

 ejendomsavancebeskatningsloven.
Spørgsmål Kan en  

 engangserstatning ved deltagelse i vådområdeprojekt X, betragtes som værende  

 skattefri efter ejendomsavancebeskatningslovens § 11? Svar Nej, se  

 indstilling og begrundelse.
Beskrivelse af de faktiske forhold Forespørger ejer  

 ejendommen Y.
 Forespørger  

 overvejer at indgå aftale med Amt B om deltagelse i vådområdeprojekt X,  

 jf. § 2, stk. 2, i Miljø- og Energiministeriets bekendtgørelse nr. 966 af 16.  

 december 1998.
 Vådområdeprojektet  

 er en del af Vandmiljøplan II, april 2001.
 Deltagelse i  

 projektet indebærer indgåelse af en kontrakt, som tinglyses på ejendommen  

 vedrørende  

 nærmere angivne dyrknings- og anvendelsesmæssige begrænsninger på det  

 omhandlede  

 areal.
 For påtagelse af  

 de omtalte indskrænkninger i dyrkningsrettighederne vil forespørger modtage  

 en  

 erstatning til fuld og endelig afgørelse.
 Amtet har til  

 brug for nærværende sag ved brev af 2. maj 2006 bl.a. oplyst følgende:
 "Der er  

 efter naturbeskyttelseslovens § 60 adgang for Amt B til at ekspropriere, hvis  

 en eller få lodsejere forhindrer et projekt, som der ellers er stor  

 lodsejertilslutning til, jf. bemærkningerne til naturbeskyttelsesloven.
Som altovervejende udgangspunkt har Amt B dog besluttet, at  

 vådområdeprojekter  

 efter Vandmiljøplan II skal gennemføres af frivillighedens vej, hvilket  

 derfor  

 også gælder for vådområdeprojektet i X.
Til orientering har alle  

 lodsejere  

 i projektområdet på nær forespørger underskrevet en  

 jordfordelingsoverenskomst  

 eller en vådområdekontrakt med amtet om deltagelse i projektet.
Såfremt  

 forespørger  

 ikke indgår en frivillig aftale med amtet inden for få dage kan projektet med  

 stor sandsynlighed ikke realiseres med risiko for at det henlægges.
 ....
Såfremt  

 forespørger ikke ønsker at indgå aftale med Amt B om deltagelse i projektet  

 inden for få dage, vil spørgsmålet om projektets videre forløb blive forelagt  

 Trafik- og Miljøudvalget den 18. maj 2006, herunder om projektet skal ændres  

 eller henlægges som følge af, at det ikke kan realiseres gennem frivillige  

 aftaler." Det er ikke  

 oplyst over for SKAT, om projektet gennemføres i ændret form.
Spørgers eventuelle opfattelse ifølge anmodningen og bemærkninger til  

 sagsfremstilling Spørger henviser  

 til Landsskatterettens kendelse 2-4-1359 af 8. februar 2005, der er  

 offentliggjort  

 som  


  

 SKM2005.128.LSR  


.
SKATs afgørelse og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst efter ejendomsavancebeskatningsloven.
Dette gælder dog  

 ikke for fortjeneste, der er indvundet ved modtagelse af en erstatningssum i  

 anledning  

 af ekspropriation af fast ejendom.
En sådan fortjeneste er skattefri efter §  

 11, 1. pkt., i ejendomsavancebeskatningsloven (EBL). Reglen om  

 skattefritagelse  

 gælder efter lovens § 11, 2. pkt., også for fortjeneste ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2006-4, afsnit  


  

 E.J.2.8  


.
 Følgende  

 betingelser skal være opfyldt på aftaletidspunktet, for at overdragelsen af  

 en  

 fast ejendom kan anses for sket i en ekspropriationssituation:
 1. Der  

  

 skal  

 på aftaletidspunktet  

  

 være  

 ekspropriationshjemmel i lovgivningen til det  

 pågældende formål.
2. På  

 aftaletidspunktet må det kunne påregnes, at ekspropriation  

  

 vil ske  

 i  

 mangel af frivillig aftale, dvs. at den eksproprierende myndighed skal udvise  

 vilje til at ekspropriere.
Der skal foreligge ekspropriationsrealitet.
 Amt B har  

 oplyst, at hjemlen til at ekspropriere ejendommen findes i § 60 i  

 naturbeskyttelsesloven.
 Herefter gælder,  

 at miljøministeren kan ekspropriere ejendom i landzone eller  

 sommerhusområder,  

 når det er af væsentlig betydning at råde over ejendommen for at gennemføre  

 foranstaltninger på grundlag af en planlægning til fremme af lovens formål,  

 herunder til genopretning af vådområder, som skal medvirke til at forbedre  

 vandmiljøet.
 Efter lovens §  

 60 a  

 kan miljøministeren med henblik på genopretning af  

 vådområde, som skal medvirke til at forbedre vandmiljøet, bemyndige amtsrådet  

 til at udøve de beføjelser, som er tillagt miljøministeren bl.a. i henhold  

 til  

 § 60, stk. 1.
 Betingelse nr. 1  

 om hjemmel til at ekspropriere ejendommen på aftaletidspunktet er således  

 opfyldt i den konkrete sag.
 For så vidt  

 angår betingelse nr. 2 om ekspropriationsvilje, skal SKAT anføre, at det  

 fremgår af bemærkningerne til § 60 i naturbeskyttelsesloven, der blev  

 omformuleret i overensstemmelse med vandmiljøplan II, at genopretningen af  

 vådområderne så vidt mulig skulle ske som frivillige aftaler med lodsejerne.  

 Det var dog i planen forudsat, at der kunne ske ekspropriation med henblik på  

 genopretning af vådområder, hvis en enkelt eller nogle få lodsejere  

 forhindrer et  

 projekt, hvortil der i øvrigt er stor lodsejertilslutning.
 Til brug for afgørelsen af den konkrete sag har  Amt B som nævnt  

 ovenfor oplyst, at det er besluttet, at vådområdeprojekter efter  

 Vandmiljøplan  

 II skal gennemføres ad frivillighedens vej, hvilket derfor også gælder for  

 vådområdeprojektet X.
 På baggrund af  

 amtets udtalelse er det SKATs opfattelse, at betingelsen om  

 ekspropriationsvilje  

 ikke kan anses for opfyldt i den konkrete sag.
 SKAT indstiller  

 derfor, at spørgsmålet besvares med et nej.
SKAT skal  

 bemærke, at Skatteministeriet har indbragt den kendelse, som spørger henviser  

 til, for domstolene.
Ministeriet finder ikke, at det i den dér foreliggende  

 sag  

 var tilstrækkeligt godtgjort, at det på aftaletidspunktet måtte påregnes, at  

 der ville ske ekspropriation, såfremt en frivillig aftale ikke blev indgået.
Skatterådets afgørelse og begrundelse Skatterådet er  

 enig i indstillingen og begrundelsen.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år.
