Maskineri og maskininstallationer 8.100 Almindelige bestemmelser 8.110 Anvendelse.
 .111 Forskrifterne i dette kapitel gælder alle installationer af  

 motoranlæg og maskineri, såfremt de ikke udtrykkeligt er undtaget.
 8.120 Definitioner.
 .121 Følgende definitioner er gældende for dette kapitel:
.1 »Maskinrum« skal regnes for at strække sig fra kølens  

 overkant til nedsænkningslinien og mellem de yderste vandtætte tværskibs  

 hovedskodder, der afgrænser de rum, hvori hoved- og  

 hjælpefremdrivningsmaskineriet samt kedler, der er nødvendige for  

 fremdrivning, og alle faste kulkasser er opstillet.
I tilfælde af mere  

 specielle indretninger kan Søfartsstyrelsen fastlægge grænserne for  

 maskinrummet.
.2 »Kontrolsystem« er det middel, hvorved ordrer overføres fra  

 kommandobroen til styreanlæggets drivanordninger.
Kontrolsystemet for  

 styreanlæg omfatter sender- og modtageapparater, hydrauliske kontrolpumper og  

 dermed forbundne motorer, kontrolapparater, rørledninger og kabler.
 .3 »Hovedstyreanlæg« er maskineriet, roraktivatorerne og de  

 eventuelle kraftenheder for styreanlægget med dertil hørende udrustning samt  

 midler til anvendelse af det fornødne torsionsmoment på rorstammen (f.eks.  

 rorpind eller kvadrant) for bevægelse af roret med henblik på styring af  

 skibet under normale driftsforhold.
 .4 »Drivanordning til styreanlæg« er:
.1 hvor det drejer sig om elektriske styreanlæg, en elektrisk motor med  

 tilhørende elektrisk udstyr; .2 hvor det drejer sig om elektrohydrauliske styreanlæg, en elektrisk  

 motor med tilhørende elektrisk udstyr og tilsluttet pumpe; .3 hvor det drejer sig om andet hydraulisk styreanlæg, en drivmotor med  

 tilsluttet pumpe.
 .5 »Reservestyreanlæg« er det udstyr, der - uden at være en del  

 af hovedstyreanlægget - er nødvendigt for at styre skibet i tilfælde af, at  

 hovedstyreanlægget skulle svigte, men som ikke omfatter rorpind, kvadrant  

 eller komponenter, der tjener samme formål.
 .6 »Normale drifts- og opholdsforhold« er forhold, hvorunder  

 skibet som helhed, maskineriet, anlæg, apparater og hjælpemidler til sikring  

 af fremdriften, styreevne, sikker navigation, sikring mod brand og fyldning,  

 indvendige og udvendige kommunikationer og signaler, udgangsveje og bådspil  

 for både samt indretningen af komfortable opholdsrum er i orden og fungerer  

 normalt.
 .7 »Nødsituation« er en situation, hvor anlæg, der er nødvendige  

 for normale drifts- og opholdsforhold, ikke fungerer som følge af, at den  

 elektriske hovedenergikilde svigter.
 .8 »Elektrisk hovedenergikilde« er en kilde, der skal forsyne  

 hovedstrømtavlen med elektrisk energi til fordeling til alle anlæg, der er  

 nødvendige for at opretholde normale drifts- og opholdsforhold i skibet.
 .9 »Dødt skib« er en situation, hvor hovedfremdrivningsanlægget,  

 kedler og hjælpemaskineri er ude af drift på grund af manglende kraft.
 .10 »Hovedkraftstation« er det rum, hvor den elektriske  

 hovedenergikilde er beliggende.
 .11 »Hovedstrømtavle« er en strømtavle, der drives direkte af en  

 elektriske hovedenergikilde, og som skal fordele elektrisk energi til skibets  

 anlæg.
 .12 »Nødstrømtavle« er en strømtavle, som i tilfælde af, at den  

 elektriske hovedenergikilde skulle svigte, drives direkte af den elektriske  

 nødenergikilde eller den midlertidige nødenergikilde, og som skal fordele  

 elektrisk energi til nødanlæggene.
.13 »Kraftaktiverende system« er det hydrauliske udstyr, der  

 skal levere kraft til drejning af rorstammen, omfattende en eller flere  

 drivanordninger på styreanlægget med tilhørende rørledninger og armatur samt  

 rordriver.
De kraftaktiverende systemer kan dele fælles maskinkomponenter,  

 d.v.s. rorpind, kvadrant, rorstamme eller komponenter, der tjener samme  

 formål.
 .14 »Største fart fremover« er den største fart, som skibet er  

 konstrueret til at opretholde på søen ved største dybgående.
 .15 »Største fart bak« er den fart, som skibet skønnes at kunne  

 opnå med den maksimale bakevne ved største dybgående, som skibet er  

 konstrueret til.
 .16 »Maskinrum« er alle maskinrum af kategori A samt alle andre  

 rum, der indeholder fremdrivningsmaskineri, kedler,  

 brændselsolieinstallationer, dampmaskiner, forbrændingsmotorer, generatorer,  

 større elektriske maskiner, oliefyldningsstationer, kølemaskiner,  

 stabiliseringsanordninger, maskineri til ventilation og luftkonditionering og  

 lignende rum samt trunke til disse rum.
 .17 »Maskinrum af kategori A« er rum, der indeholder maskineri  

 med indvendig forbrænding til fremdrivning eller andet formål, hvor dette  

 maskineri har en samlet ydelse på mindst 375 kW, samt rum, der indeholder  

 oliefyrede kedler eller brændselsolieaggregater.
 .18 »Kontrolrum« er radiorum, navigationsrum, CO2-rum, rum for  

 nødenergianlæg, rum for den centrale brandvisnings- og brandkontrol samt  

 maskinkontrolrum, hvor dette ikke er en del af maskinrummet.
 .19 »Centralvarmekedel« er en kedel til fremstilling af varmt  

 vand til cirkulation.
 .20 »Skibsmaskinchef« er en person, der har sønæringsbevis som  

 skibsmaskinchef.
 8.130 Maskinarrangement.
 .131 Ved installation af maskineri skal der tages rimeligt hensyn til  

 sikkerheden for ombordværende personers liv samt til skibets sikkerhed.  

 Maskinrum skal endvidere være således indrettet, at de personer, der betjener  

 de forskellige anlæg og installationer, kun ved mangel på tilbørlig  

 forsigtighed udsættes for at komme til skade.
 .132 Maskinrum, maskinanlæg og udrustning i maskinrum skal være således  

 konstrueret og tilrettelagt, at der på rimelig måde tages mest muligt hensyn  

 til sundhedstilstanden om bord, de ombordværendes velbefindende og deres  

 beskyttelse mod støj og andre invaliderende eller helbredsnedbrydende  

 påvirkninger.
.133 Alt maskineri samt kedelanlæg m.v. skal være tilgængeligt for pasning  

 og eftersyn.
Bevægende dele skal være afskærmet på betryggende måde, og der  

 skal i fornødent omfang være anbragt solide og forsvarligt sikrede gelændere,  

 håndlister, fodskærme eller lignende.
.134 Dørk og ristværker skal være skridsikre og skal være udført af stål  

 eller andet ikke-brændbart materiale.
Dørkplader skal også i træskibe være af  

 stål, aluminium eller tilsvarende materiale.
Som skridsikker foranstaltning  

 kan godkendes knopper, rifling el. lign.
Som hovedregel accepteres aluminiumsdørk kun på nederste dørk.
Skridsikker  

 maling accepteres ikke i maskinrum som skridsikring.
 .135 Maskineri, kedler og andre trykbeholdere samt de dermed forbundne  

 rørsystemer og tilbehør skal være således udformet og konstrueret, at de er  

 velegnet til den funktion, de er bestemt for.
 .136 Anlæg, der anvender brændstof med et flammepunkt under 60 grader C,  

 må ikke uden Søfartsstyrelsens tilladelse anvendes.
 8.140 Konstruktion af maskineri.
 .141 For anlæg, som er klasset, eller som bygges til optagelse i klasse,  

 anerkendes klassens regler som fyldestgørende på ethvert punkt, om hvilket  

 der i disse forskrifter ikke er fastsat særlige bestemmelser.
 .142 Uanset det i 8.141 anførte kan Søfartsstyrelsen, hvor særlige forhold  

 gør sig gældende, stille strengere krav til et anlæg end foreskrevet ved  

 klassens regler.
 .143 For uklassede maskin- og kedelanlæg m.v. gælder med hensyn til  

 konstruktion, styrke og materialedimensioner i almindelighed, at de regler,  

 som anvendes af et anerkendt klassifikationsselskab, kan anvendes på ethvert  

 punkt, om hvilket der i nærværende forskrifter ikke er fastsat særlige  

 bestemmelser.
 .144 Opmærksomheden skal i særlig grad være henvendt på driftssikkerheden  

 af væsentlige enkeltkomponenter i fremdrivningsanlægget, og Søfartsstyrelsen  

 kan kræve en særskilt energikilde til fremdrivning, der er tilstrækkelig til  

 at give skibet manøvrefart, navnlig i tilfælde af ukonventionelle anlæg.
.145 Der skal forefindes midler, hvorved fremdrivningsmaskineriets normale  

 drift kan opretholdes eller genoprettes, også selv om en af de vigtige  

 hjælpeinstallationer skulle ophøre med at virke.
Opmærksomheden skal i særlig  

 grad være henvendt på funktionsfejl ved:
et generatorsæt, der tjener som elektrisk hovedenergikilde; dampforsyningskilderne; fødevandsanlæggene for kedler; brændselsolieanlæggene for kedler eller motorer; midlerne til at frembringe smøreolietryk; midlerne til at frembringe vandtryk; kondensatpumper og arrangementet til opretholdelse af vacuum i  

 kondensatorerne; den mekaniske lufttilførsel til kedler; luftkonpressorerne og -receiverne for start eller kontrolformål; de hydrauliske, pneumatiske eller elektriske kontrolmidler i  

 hovedfremdrivningsmaskineriet, herunder stilbare propeller.
 Der skal drages omsorg for, at tilfrysning af skibets fløjte eller sirene  

 ikke kan finde sted.
 Elevatorer skal med hensyn til dimensionering, udstyr, indretning,  

 persontal og/eller varemængde opfylde de af Søfartsstyrelsen i hvert tilfælde  

 eller for hver enkel anlægstype fastsatte bestemmelser:
 .1 Installationstegninger og vedligeholdelsesbeskrivelser, herunder  

 bestemmelser om periodiske besigtigelser, skal godkendes af Søfartsstyrelsen.  

 Søfartsstyrelsen skal, forinden de tages i brug, besigtige og godkende  

 anlæggene og derefter udstede godkendelsesattest, som skal opbevares om bord.
 .2 Søfartsstyrelsen kan tillade, at de periodiske besigtigelser foretages  

 af skibets maskinchef, af en af Søfartsstyrelsen udpeget sagkyndig person  

 og/eller af et anerkendt klassifikationsselskab.
 .146 Søfartsstyrelsen kan dog, under hensyntagen til et overordnet  

 sikkerhedshensyn, godkende en delvis reduktion af fremdrivningsevnen.
 .147 Der skal forefindes midler til at sikre, at maskineriet kan starte op  

 igen efter en »dødt skib«-tilstand uden hjælp udefra (f.eks.  

 akkumulatorer, nødkompressor, nødlufttanke etc.).
 .148 Alle kedler, maskindele, dampanlæg, hydrauliske anlæg, trykluftanlæg  

 og alle andre anlæg med dermed forbundet tilbehør, som arbejder under  

 indvendigt tryk, skal underkastes passende prøver, herunder en trykprøve, før  

 de sættes i drift for første gang.
.149 Hovedfremdrivningsanlægget og alle hjælpemaskiner, der er nødvendige  

 for skibets fremdrivning og sikkerhed, skal, således som de er anbragt i  

 skibet, være indrettet til at fungere, når skibet ligger på ret køl, og når  

 det har slagside med en krængningsvinkel til og med 15 grader på en af  

 siderne under statiske forhold og 22,5 grader under dynamiske forhold  

 (rullende) til begge sider og samtidig dynamisk hældende (duvende) 7,5 grader  

 forskibs eller agterskibs.
Søfartsstyrelsen kan tillade afvigelser fra disse  

 vinkler under hensyntagen til skibets type, størrelse og driftsforhold.
 8.150 Almindelige sikkerhedsbestemmelser.
.151 Kranbjælker, kranløbere, kraner og taljer skal være mærket med  

 arbejdsbelastningen.
Kranarrangementer skal være let tilgængelige for  

 eftersyn og skal være afprøvet med 150% af arbejdsbelastningen.
Belastningen  

 må ikke kunne overskride arbejdsbelastningen med mere end 5%, håndtaljer  

 undtaget.
Krankroge skal være konstrueret med sikring mod udhugning.
 .152 Trykmålere udsat for damp- eller lufttryk over 0,2 N/mm2 skal være  

 således konstrueret eller anbragt, at der ikke ved brud i målerens indvendige  

 dele kan opstå risiko for tilskadekomst.
 .153 Damprør skal være isolerede, beklædt med ikke-brændbart materiale og  

 skærmet i det omfang, hensynet til afværgelse af ulykker kræver det.
.154 Der skal være draget omsorg for, at alle udstødsrør og lyddæmpere er  

 tætte, skærmet og isoleret med ikke-brændbart materiale i tilstrækkeligt  

 omfang.
Alle udstødsrør fra maskineri af type med indvendig forbrænding skal  

 være ført særskilt til fri luft, eller der skal være truffet andre af  

 Søfartsstyrelsen godkendte foranstaltninger til forhindring af  

 røggasforgiftning.
.155 Der skal i fornødent omfang være anbragt solide og forsvarligt  

 sikrede gelændere, håndlister, fodskærme eller lignende.
Dørk og ristværker  

 skal være skridsikre og skal være udført af stål eller andet ikke-brændbart  

 materiale.
.156 Drivhjul, transmissioner og andre bevægelige dele på spil, kraner og  

 andet maskineri skal være skærmet på betryggende måde.
Alle spil skal være  

 forsynet med mekanisk bremsemekanisme.
Spilkoblinger og, om nødvendigt,  

 manøvrehåndtag skal have pålidelig låseanordning.
 .157 Hvor der er risiko for maskineriet på grund af for høj  

 omdrejningshastighed, skal der træffes foranstaltninger til at sikre, at den  

 driftssikre omdrejningshastighed ikke overskrides.
 .158 Hvor hoved- eller hjælpemaskineri, herunder trykbeholdere, eller  

 nogen del af sådant maskineri er udsat for indvendigt tryk og kan blive udsat  

 for farligt overtryk, skal der, hvor dette er praktisk muligt, forefindes  

 midler til beskyttelse mod et sådant overtryk.
 8.160 Evakueringsveje fra maskinrum m.v.
.161 Fra ethvert maskinrum, værkstedsrum, overvågningsrum for maskineri  

 (maskinkontrolrum) og rum, der indeholder forbrændingsanlæg/kedler og andre  

 rum, hvor der i længere tid eller jævnligt vil være personer beskæftiget,  

 skal der være sikret betryggende evakueringsmuligheder.
Der skal i  

 almindelighed være mindst 2 af hinanden uafhængige udgange.
.162 Lejdere i maskinrum skal være af stål og skal være skærmet på  

 undersiden.
Træ- og aluminiumslejdere kan dog anvendes i fiskeskibe bygget af  

 træ.
 .163 Lejderne og ristværkerne skal være således placeret, at man hurtigt  

 kan komme op.
.164 Fra ethvert maskinrum af kategori A skal være to  

 evakueringsmuligheder.
Specielt skal følgende bestemmelser være opfyldt:
 .1 Hvor rummet er under skoddæk, skal de to op- og udgangsmuligheder bestå  

 af:
enten to sæt lejdere anbragt så langt fra hinanden som muligt og førende  

 til døre i den øverste del af rummet.
Dørene skal ligeledes være anbragt så  

 langt fra hinanden som muligt, og der skal herfra være adgang til  

 udskibningsdæk.
Den ene af lejderne skal være indskoddet, således at der  

 dannes en brandbeskyttet udgangsvej fra den laveste del af rummet til et  

 sikkert sted uden for rummet; eller en lejder førende til en dør i den øverste del af rummet, hvorfra  

 der er adgang til udskibningsdæk, og i den laveste del af rummet en ståldør,  

 der kan betjenes fra hver side, og fra hvilken der er en sikker  

 evakueringsvej til udskibningsdæk.
.2 Hvor rummet er placeret over skoddæk, skal de to udgangsveje være  

 anbragt så langt fra hinanden som muligt og føre til døre, hvorfra der er  

 adgang til udskibningsdæk.
Hvor der i forbindelse med udgangsvejene fra  

 sådanne rum anvendes lejdere, skal disse være af stål.
 .3 Fra rum for overvågning og betjening af maskineriet samt fra  

 værkstedsrum skal der være mindst 2 udgangsveje, hvorfra den ene skal være  

 uafhængig af maskinrummet og give adgang til udskibningsdæk.
 .4 I skibe under 300 tons vil det stedlige distriktskontor vurdere,  

 hvorvidt evakueringsarrangementet kan anses for forsvarligt, men i princippet  

 skal der altid være 2 udgange.
 .165 Søfartsstyrelsen kan endvidere frafalde kravet om to  

 evakueringsmuligheder fra maskinrum over skoddæk under hensyn til arten og  

 placeringen af rummet samt til, om personer normalt er beskæftiget i dette,  

 alt under forudsætning af, at der ved enten en dør eller en lejder er skabt  

 en sikret udgangsvej til udskibningsdækket.
 8.170 Motorer.
 .171 Der må kun anvendes motorer af type med kompressionstænding.
.172 Forbrændingsmotorer med en cylinderdiameter på 200 mm eller et  

 krumtaphusvolumen på 0,6 m3 og derover skal være forsynet med  

 eksplosionsaflastningsventiler af passende type med tilstrækkeligt  

 udstrømningsareal.
Aflastningsventilerne skal være således anbragt eller være  

 forsynet med sådanne midler, at udstrømning fra dem er således rettet, at der  

 er mindst mulig risiko for, at personalet kan komme til skade.
 .1 Aflastningsventilerne kan være udstyret med fjederbelastede, lette og  

 hurtiglukkende dæksler, der i tilfælde af eksplosion i krumtaphuset aflaster  

 trykket i dette, og det samlede areal af lysningsåbningen ved sådanne dæksler  

 skal være mindst 120 cm2 pr. m3 af krumtaphusets volumen, og  

 afgangsåbningerne skal være således placeret, at personer ikke udsættes for  

 stikflammer i tilfælde af eksplosion.
.2 Startluftledningen skal på passende steder være forsynet med  

 beskyttende sprængdæksler til forhindring af rørsprængning forårsaget af  

 unormalt overtryk i ledningen.
Sprængplader skal lette ved det dobbelte  

 arbejdstryk.
.173 Motorer til fremdrivning samt hjælpemaskineri skal være forsynet med  

 automatisk stop med henblik på tilfælde af svigt, f.eks. af  

 smøreolieforsyningen, hvilket hurtigt ville kunne føre til fuldstændigt  

 sammenbrud, alvorlig beskadigelse eller eksplosion.
Søfartsstyrelsen kan  

 tillade foranstaltninger, der omgår de automatisk virkende stopanordninger.
 8.180 Fremdrivningsmaskineri.
.181 I dette afsnit er der regnet med, at fremdrivningsanlægget udgøres af  

 dieselanlæg.
Anden type fremdrivningsanlæg skal opfylde de af  

 Søfartsstyrelsen i hvert enkelt tilfælde fastsatte bestemmelser.
 .182 Fremdrivningsmotoren skal være en til fremdrivning af skibe egnet  

 type og skal opfylde efterfølgende bestemmelser:
 .1 Ved fremdrivningsmotorer med en effekt større end 100 kW skal  

 leverandøren dokumentere, at den opfylder de regler, der er udstedt af et af  

 de anerkendte klassifikationsselskaber.
 .2 De skal være forsynet med en mærkeplade, der angiver: fabrikant,  

 typebetegnelse, fabrikationsnummer, effekt og omdrejninger.
 .3 Motorophæng skal udføres i henhold til motorleverandørens forskrifter.  

 Hvor der anvendes elastisk ophæng af fremdrivningsmotorer, skal  

 propelleraksel være længere end 40 x diameteren af akslen, såfremt elastisk  

 akselkobling udelades.
 Elastiske koblinger skal være således konstruerede, at nøddrift er mulig.
.183 Igangsætninger og gangskiftning af motorer.
Alle motorer skal være  

 således indrettet, at igangsætningen kan ske på hurtig og betryggende måde i  

 henhold til følgende bestemmelser:
 .1 Benyttes håndsving til igangsætning, skal dette være selvudløsende  

 eller på anden måde betryggende indrettet.
 .2 I skibe, hvor ændring af drivskruens eller drivskruernes virkeretning  

 kun kan ske ved gangskiftning af fremdrivningsmotoren eller -motorerne, skal  

 der findes tilstrækkelig opsamlet energi til mindst 12 på hinanden følgende  

 igangsætninger af hver fremdrivningsmotor uden tilførsel af ny energi.
.3 Er motorerne ikke gangskiftelige, behøver den opsamlede energi kun at  

 være tilstrækkelig til mindst 6 igangsætninger af hver motor.
Såfremt flere  

 motorer virker på samme skrueaksel, kan Søfartsstyrelsen tillade denne  

 energimængde reduceret.
 .4 Hvor der kræves opsamlet energi til start af motorer, der driver  

 nødaggregater, skal mængden af denne opsamlede energi være tilstrækkelig til  

 mindst 6 på hinanden følgende igangsætninger af hver motor uden tilførsel af  

 ny energi.
 .5 Hvor trykluft anvendes til igangsætning og gangskiftning, skal der  

 findes 2 af hinanden uafhængige oppumpningsmidler.
 .6 Overstiger maskineriets ydelse 368 kW, skal mindst det ene af disse  

 midler være en selvstændig maskindrevet kompressor.
 .7 Såfremt de for fremdrivningsmaskineriets eller skibets drift nødvendige  

 hjælpemaskiner drives af motorer, der kræver trykluft til deres igangsætning,  

 skal der til start af disse motorer findes en særskilt trykluftbeholder med  

 tilhørende maskindrevet nødkompressor, der igangsættes og drives uden  

 anvendelse af trykluft.
 .8 Enhver kompressor skal være forsynet med sikkerhedsventil.
 .9 Kompressorers indsugning skal anbringes således, at indsugning af  

 olieholdig luft begrænses.
.10 Hvor igangsætning af fremdrivningsmotorer udelukkende sker ved  

 elektrisk energi, skal der findes mindst 2 af hinanden uafhængige  

 akkumulatorbatterier, der hurtigt og let kan tilsluttes såvel start- som  

 ladearrangement, og som hver især er i stand til uden fornyet opladning at  

 levere energi til de i .2 og .3 anførte antal starter.
Ethvert startbatteri  

 skal kunne oplades fuldstændigt i løbet af 6 timer.
 .11 I skibe med bruttotonnage over 50 skal startbatterier kunne oplades  

 gennem to af hinanden uafhængige lademekanismer, hvoraf den ene, der skal  

 være automatisk virkende, skal strømforsynes fra en af hovedmotoren eller  

 -motorerne trukket ladedynamo, medens den anden skal strømforsynes fra et  

 generatorsæt, der skal kunne sættes i gang og drives uden anvendelse af  

 elektrisk energi.
 .12 Såfremt de for fremdrivningsmaskineriet eller skibets drift nødvendige  

 hjælpemaskiner samt eventuelle nødgeneratorer drives af motorer, der kun kan  

 igangsættes ved elektrisk energi, skal der til start af hver af disse motorer  

 findes et særskilt akkumulatorbatteri med automatisk virkende lademekanisme.  

 Batteriets kapacitet skal være tilstrækkelig til mindst 3 starter - for  

 nødaggregater dog mindst 6 starter - uden fornyet opladning.
 .13 Anvendes et startbatteri til andre formål, skal batterikapaciteten  

 øges tilsvarende, og startsystemets ledningsnet skal holdes fuldstændig  

 adskilt fra andre strømkredse.
 .14 Elektriske startsystemer skal være udført som isoleret 2-ledersystem  

 og i øvrigt opfylde bestemmelserne for elektriske anlæg.
 .184 Kølevandspumper.
Der skal findes såvel hoved- som reservepumpe til både saltvands- og  

 ferskvandssystemer.
Begge pumper til saltvandssystemet skal kunne suge fra 2  

 af hinanden uafhængige søforbindelser, der skal være placeret til  

 Søfartsstyrelsens tilfredshed.
 .1 For maskineri med en ydelse over 368 kW skal mindst en af  

 kølevandspumperne være drevet uafhængigt af fremdrivningsmotoren.
 .2 Reserve for saltvands- og ferskvandspumperne kan udgøres af en og samme  

 pumpe, såfremt dens konstruktion og ydeevne er tilfredsstillende til begge  

 formål, og såfremt arrangementet i øvrigt er således, at man end ikke ved  

 fejlbetjening af ventiler uforvarende kan pumpe saltvand ind på  

 ferskvandssystemet.
 .3 Reserven kan ikke udgøres af en umonteret reservepumpe, f.eks. en  

 reservepumpe medgivet som stores, til montering i nødstilfælde.
 .4 Udgøres fremdrivningsanlægget af to eller flere ens motorer, og hver  

 motor har tvungen trukket kølevandspumpe, kan installationen af en  

 reservepumpe udelades.
 .5 Kølevandspumper og det øvrige kølevandssystem skal være sikret mod  

 skadeligt overtryk.
 .6 Ved kølkølingssystemer skal det sikres, at der kan etableres nødkøling  

 under alle forhold.
 .185 Kølevandsledninger m.v.
Kølevandsledninger skal være af stål i henhold til DVS 15003, kobber eller  

 andet godkendt materiale.
På steder, hvor det godtgøres at være nødvendigt,  

 kan Søfartsstyrelsen tillade korte slangeforbindelser af godkendt materiale  

 anvendt og sikret med 2 spændebånd på hver overgang.
.1 Kølevandssystemet skal være forsynet med de fornødne aftapningsmidler,  

 og der bør være sikret passende afluftning fra systemets højeste punkt.
Der  

 skal ved kølevandsafgangen fra den enkelte motor findes termometre.
 .2 Der skal i sugeledninger til saltvandskølesystemer være filtre, der kan  

 renses, uden at kølevandstilførslen afbrydes.
 .3 Ekspansionsbeholdere hørende til ferskvandskølesystemer skal være  

 fremstillet af stålplade, hvis godstykkelse ikke må være under 3 mm.  

 Beholderne, der skal være fast anbragt og forsynet med afluftningsrør af ikke  

 mindre end 25 mm lysning, skal have renseåbninger eller mandehuller af en  

 sådan størrelse, at rensning og indvendigt eftersyn kan foretages på  

 betryggende måde.
 .186 Smøreoliepumper.
 Alle oliepumper, der kan udvikle et tryk, der er højere end det, hvortil  

 oliesystemet er beregnet, skal på tryksiden være forsynet med fjederbelastet  

 omløbsventil.
 For skibe, hvor fremdrivningsmaskineriets ydelse overstiger 368 kW, gælder  

 følgende:
.1 Der skal findes en maskinelt drevet reservesmøreoliepumpe, der er klar  

 til øjeblikkelig brug.
Udgøres fremdrivningsmaskineriet af to eller flere  

 motorer, og har hver motor en tvungen trukket smøreoliepumpe, kan  

 installationen af en reservesmøreoliepumpe udelades.
 .2 Kan fremdrivningen ikke opretholdes ved svigt af pumpen for vigtige  

 oliesystemer, som f.eks. stempelkøling, revertionsog/eller reduktionsgear,  

 hydrauliske systemer nødvendige for fremdrivningsmaskineriets og skruens  

 sikre drift, skal der forefindes en fast installeret maskinelt dreven  

 reservepumpe.
 .3 Smøreolietrykfiltre i fremdrivningsmaskiners og i vigtige  

 hjælpemaskiners smøresystemer skal være således indrettet, at rensning kan  

 foretages under drift.
 .187 Gear.
 Gear til fremdrivningsmaskineriet skal være konstrueret til de pågældende  

 fremdrivningsmotorer og skal være dimensioneret til anlæggets maksimale  

 drejningsmoment ved alle ydelser.
 .1 Ved reduktionsgear, der er beregnet til at overføre en effekt større  

 end 100 kW, skal leverandøren dokumentere, at den opfylder de regler, der er  

 udstedt af et af de anerkendte klassifikationsselskaber.
 .2 Gear skal være påmærket med fabrikat, typebetegnelse og  

 fabrikationsnummer.
 .3 Hvor gear er beregnet til at overføre en effekt større end 368 kW, skal  

 det være forsynet med en separat reservesmøreoliepumpe.
8.200 Periodisk ubemandede maskinrum 8.210 Almindelige bestemmelser.
 .211 Der skal drages omsorg for, at skibets sikkerhed under alle  

 fartsforhold, herunder manøvrering, svarer til sikkerheden for et skib, hvis  

 maskinrum er bemandet.
 .212 Der skal træffes foranstaltninger, der tilfredsstiller  

 Søfartsstyrelsen, for at sikre, at udrustningen fungerer pålideligt, og at  

 der er tilfredsstillende mulighed for regelmæssige eftersyn og rutinemæssige  

 afprøvninger for til stadighed at sikre en betryggende drift.
 .213 Ved klasset maskinanlæg, hvor klasningen omfatter udstyr m.v. til  

 periodevis ubemandet maskinrum, skal klassifikationsselskabets dokumentation  

 for, at selskabets bestemmelser herom er opfyldt, indsendes til  

 Søfartsstyrelsen.
 Det 1. syn og alle periodiske syn af omhandlede udstyr udføres af det  

 pågældende klassifikationsselskab.
 .214 Ved klassede maskinanlæg, hvor tilsyn m.v. af omhandlede komponenter,  

 udstyr og anlæg ikke er omfattet af klasningen, eller ved uklassede  

 maskinanlæg (uklasset skib) skal komponenter, udstyr og anlæg, der  

 installeres i henhold til bestemmelserne i pkt. 8.200, være godkendt eller  

 typegodkendt af et anerkendt klassifikationsselskab i den udstrækning, der er  

 krav herom, og dokumentation herfor skal indsendes til Søfartsstyrelsen.
 1. syn udføres af Søfartsstyrelsen, som, efter at  

 nævnte syn er afsluttet med tilfredsstillende resultat, udsteder  

 dokumentation for, at bestemmelserne i pkt. 8.200 er konstateret opfyldt.
 8.220 Beskyttelse mod fyldning.
 .221 Lænsebrønde i maskinrum skal være placeret og overvåget på en sådan  

 måde, at ansamling af væsker opdages ved normal trim og krængningsvinkler, og  

 skal være tilstrækkelig store til at optage den normale afdræning i den  

 ubemandede periode.
.222 Hvor lænsepumperne starter automatisk, skal der forefindes midler til  

 angivelse af større væsketilstrømning end pumpekapaciteten, eller når pumpen  

 arbejder hyppigere, end det normalt kunne forventes.
I sådanne tilfælde kan  

 der gives tilladelse til mindre brønde, der skal dække et rimeligt tidsrum.  

 Hvor der findes automatisk styrede eller tvungen trukket lænsepumper, skal  

 opmærksomheden i særlig grad være henledt på kravene til undgåelse af  

 olieforurening.
 .223 Hver enkelt søforbindelse skal kunne betjenes fra et let tilgængeligt  

 sted over maskindørk eller ristværk, hvortil der er uhindret adgang oppefra.  

 Dørk eller ristværk, hvorfra betjeningen af ventilerne skal finde sted, skal  

 være så højt placeret, at vandet i tilfælde af rørbrud ved den største  

 søforbindelse ikke vil nå op i højde med disse inden for 10 minutter fra det  

 tidspunkt, hvor vandfyldningsalarm eller alarm for trykfald i systemet er  

 indgået.
.224 Betjeningshåndtagene skal være forsynet med synlig indikering, der  

 viser, om ventilen er åben eller lukket.
Hvor der måtte herske tvivl om,  

 hvorvidt ventilerne er anbragt tilstrækkeligt højt over tanktoppen, må det  

 ved en beregning af vandindstrømningen kunne påvises, at kravet er opfyldt.
 8.230 Styring af fremdrivningsmaskineriet fra kommandobroen.
 .231 Hver propels hastighed, dens virkeretning og eventuelt dens stigning  

 skal under alle navigationsforhold, herunder manøvreing, kunne styres fuldt  

 ud fra kommandobroen.
 .232 Denne fjernstyring skal kunne foretages ved en enkelt  

 betjeningsanordning for hver selvstændig propel med automatisk udførelse af  

 alle dermed forbundne funktioner, herunder om nødvendigt midler til at hindre  

 overbelastning af fremdrivningsmaskineriet.
 .233 Hovedfremdrivningsmaskineriet skal være forsynet med en  

 nødstopanordning på kommandobroen, som skal være uafhængig af  

 brostyresystemet.
.234 Fjernstyring af fremdrivningsmaskineriet må kun kunne ske fra et  

 område ad gangen.
I sådanne områder er indbyrdes forbundne kontrolsteder  

 tilladt.
På hvert kontrolsted skal der findes en indikator, der viser,  

 hvilket kontrolsted der styrer fremdrivningsmaskineriet.
Omskiftning af  

 styring mellem kommandobroen og maskinrum må kun kunne ske i  

 hovedmaskinrummet eller i hovedmaskineriets kontrolrum.
Systemet skal omfatte  

 midler til at forhindre, at propellers drivtryk ændrer sig væsentligt, når  

 styringen omskiftes fra en position til en anden.
 .235 Det skal være muligt at styre alle maskiner, der er af væsentlig  

 betydning for skibets sikre drift, fra et lokalt sted, også i tilfælde af at  

 dele af anlæggene for automatisk styring eller fjernstyring svigter.
.236 Fjernstyringsanlægget skal være således konstrueret, at der vil blive  

 slået alarm ved svigt.
Den forudindstillede propelhastighed og virkeretning  

 skal opretholdes, indtil den lokale styring er i virksomhed, medmindre  

 Søfartsstyrelsen skønner, at dette ikke lader sig gøre.
 .237 Såfremt fremdrivningsmaskineriets ydelse overstiger 368 kW, skal der  

 installeres indikatorer for:
.1 skruernes omdrejningshastighed og virkeretning i tilfælde af faste  

 skruer; eller .2 skruernes hastighed og stigning frem/bak i tilfælde af stilbare skruer.
.238 Antallet af forgæves på hinanden følgende automatiske startforsøg  

 skal begrænses for at sikre et tilstrækkeligt lufttryk.
Der skal forefindes  

 en alarmgiver til angivelse af lavt lufttryk indstillet på et niveau, der  

 stadig tillader igangsætning af fremdrivningsmaskineriet.
 8.240 Kommunikations- og alarmanlæg.
 Der skal findes et driftsikkert middel til mundtlig kommunikation mellem  

 fremdrivningsmaskineriets kontrolsted og kommandobroen.
 På skibe med en længde på 45 m og derover skal der være 2 separate  

 kommunikationsmidler mellem kommandobroen og fremdrivningsmaskineriets  

 kontrolsted.
 .241 Der skal forefindes et alarmanlæg til angivelse af fejl, der kræver  

 opmærksomhed, og dette anlæg skal:
.1 kunne slå akustisk alarm i hovedmaskineriets kontrolrum eller på  

 fremdrivningsmaskineriets kontrolsted og på et passende sted optisk angive  

 hver enkelt alarmfunktion; .2 gennem en vælgerkontakt kunne omstilles til styrehuset.
Hvor styrehuset  

 i havn m.v. er ubemandet, skal der være omstilling til et sted, hvor et  

 ansvarligt medlem af besætningen opholder sig.
Søfartsstyrelsen kan tillade,  

 at der i særlige tilfælde benyttes en anden tilsvarende ordning; .3 udløse en akustisk og optisk alarm på kommandobroen i enhver situation,  

 der kræver indgreb eller opmærksomhed fra den vagthavende navigatørs side; .4 så vidt muligt være konstrueret efter hvilestrømsprincippet.
 .242 Alarmanlægget skal til stadighed være forsynet med strøm og skal  

 automatisk skifte over til en reserveenergiforsyning i tilfælde af, at den  

 normale energiforsyning skulle svigte.
 .243 Hvis alarmanlæggets normale energiforsyning skulle svigte, skal dette  

 angives ved en alarm.
 .244 Alarmanlægget skal kunne angive mere end een fejl samtidig, og  

 modtagelsen af en alarm må ikke hindre en ny alarm i at indgå.
.245 Modtagelsen af en alarm på det i pkt. 8.241 nævnte anlæg skal angives  

 på dettes indikationssteder.
Alarmer skal vedblive at lyde, indtil der  

 kvitteres, og de optiske angivelser af de enkelte alarmer skal blive stående,  

 indtil fejlen er rettet, hvorefter alarmanlægget automatisk skal føre tilbage  

 til normal drifttilstand.
 8.250 Sikkerhedssystemer.
.251 Der skal være et sikkerhedssystem til at sikre, at en alvorlig  

 funktionsfejl i driften af maskiner eller kedler, der frembyder en  

 øjeblikkelig fare, udløser et automatisk stop af den berørte del af anlægget,  

 og at der slås alarm.
En standsning af fremdrivningsanlægget må ikke udløses  

 automatisk, medmindre det drejer sig om tilfælde, som ville kunne medføre  

 alvorligt havari, fuldstændigt sammenbrud eller eksplosion.
Det manuelt  

 betjente udstyr til at omgå (override) det automatiske stop af  

 hovedfremdrivningsmaskineriet skal være således indrettet, at det udelukker  

 utilsigtet funktion.
Der skal findes optiske midler til angivelse af, hvornår  

 den manuelle nøddriftanordning er sat i gang.
 .252 Hvor skibets manøvreevne er afhængig af elektrisk energi, skal der  

 træffes foranstaltninger til at undgå, at energikilden overbelastes.
 .253 Kontrolsystemet skal være således indrettet, at de nødvendige anlæg  

 for driften af hovedfremdrivningsmaskineriet og dets hjælpemaskiner sikres  

 gennem de fornødne, automatisk virkende anordninger.
 .254 Der skal afgives alarm, når der foregår automatisk omskiftning til  

 reserveenhed (stand by-enhed).
 .255 Der skal forefindes et alarmsystem, der opfylder bestemmelserne i  

 pkt. 8.240 for alle vigtige tryk, temperaturer og væskestande samt andre  

 vigtige parametre.
 .256 Der skal indrettes et kontrolsted på et centralt beliggende sted med  

 de nødvendige alarmtavler og apparater til afgivelse af alarm.
 .257 Følgende sikringsforanstaltninger skal forefindes:
 .1 Hvor der anvendes forbrændingsmotorer med trykluftstart, skal der  

 forefindes midler til automatisk at holde startlufttrykket på det krævede  

 niveau.
 .2 Hvor fremdrivningsmotorens effekt overstiger 1000 kW, skal  

 overvågnings- og sikringssystemet som et minimum omfatte det i pkt. 8.271  

 angivne.
.3 For skibe med en fremdrivningseffekt mindre end 1000 kW finder  

 ovenstående i princippet anvendelse.
Hvor der ikke skal findes  

 reservesmøreoliepumper, jfr. pkt. 8.186, kræves der ikke i medfør af disse  

 bestemmelser installation af ekstra pumper.
 .4 Hvor fremdrivningsanlægget består af en integreret enhed, og motorens  

 omdrejningstal overstiger 1000 omdr./min., og motoren ikke, jfr. pkt. 8.186,  

 skal være forsynet med reservesmøreoliepumpe, kan pkt. 12 og 13 i følgende  

 skemaer erstatte punkterne 3.1, 3.6, 4, 5 og 6 i samme skemaer.
 .258 For andet fremdrivningsanlæg end motoranlæg vil der blive taget  

 stilling i hvert enkelt tilfælde.
 8.260 Automatisk kontrol- og alarmsystem.
 Det skal være muligt manuelt at omgå automatiske stopsystemer på  

 fremdrivningsanlægget.
 .261 Søfartsstyrelsen kan, hvor forholdene taler derfor, stille andre og  

 strengere krav end de i denne regel anførte.
 8.270 Sikringssystemer.
.271 8.300 Styreanlæg og propellerarrangement 8.310 Styreanlæg.
 .311 Ethvert skib, hvor styringen overføres mekanisk fra styreplads til  

 rorstamme, skal være forsynet med et hovedstyreanlæg og et arrangement til  

 reservestyring.
 Styreanlæggene skal være således indrettet, at et svigt i det ene ikke vil  

 sætte det andet ud af drift.
.312 Styremaskinen skal på tydelig og holdbar måde være påmærket fabrikat  

 og type.
Ved hydrauliske anlæg skal arbejdstryk og prøvetryk ligeledes  

 påmærkes.
 .313 De anvendte materialer, rør, slanger og andre komponenter, der  

 anvendes i styreanlægget, skal være hensigtsmæssige og egnede til formålet.
 .314 Konstruktionstrykket for beregninger til bestemmelse af  

 materialedimensioner for de dele af styreanlægget, der er udsat for  

 indvendigt hydraulisk tryk, skal være mindst 1,3 gange det maksimale  

 arbejdstryk, der kan forventes under driftsforhold, der er angivet i pkt. 8.
 .315 Der skal anbringes sikkerhedsventiler af passende størrelse på enhver  

 del af det hydrauliske anlæg, som kan afspærres, og hvor der kan opstå tryk  

 fra energikilden eller fra kræfter udefra.
 Indstillingen af sikkerhedsventilerne må ikke overstige det maksimalt  

 tilladelige arbejdstryk.
.316 Hovedstyreanlægget skal, når skibet går frem med største servicefart  

 og med største tilladte dybgang, kunne lægge roret over fra 35 grader på den  

 ene side til 35 grader på den anden side.
Roret skal under samme betingelser  

 kunne lægges over fra 35 grader på den ene side til 30 grader på den anden  

 side på højst 28 sekunder.
Hovedstyreanlægget skal om fornødent drives  

 maskinelt for at opfylde disse krav.
 .317 Reservestyreanlægget skal have fornøden styrke og være tilstrækkeligt  

 til at styre skibet, når dette gør manøvrefart, og skal være klar til hurtig  

 brug i nødstilfælde.
Reservestyreanlægget skal desuden være i stand til at lægge roret over fra  

 15 grader på den ene side til 15 grader på den anden side på højst 60  

 sekunder, når skibet går frem med det halve af sin maksimumsfart eller 7  

 knob, hvad der end måtte være det højeste.
Reservestyreanlægget skal være  

 maskindrevet, såfremt det er nødvendigt for opfyldelse af disse krav.
 .318 Reservestyreanlæg behøver ikke at blive installeret, hvor  

 hovedstyreanlægget udgøres af 2 eller flere roraktivatorer og kraftenheder  

 (pumpestationer) og følgende betingelser er opfyldt:
 .1 Roret skal manøvreres som krævet i pkt. 8.316 med en kraftenhed og en  

 roraktivator ude af drift.
 .2 Styreevnen skal kunne opretholdes eller hurtigt genvindes, og fejlen  

 skal kunne isoleres ved et enkelt svigt i en af aktivatorerne, kraftenhederne  

 eller deres rørsystem.
 .319 Hvor hovedstyreanlægget er et mekanisk drevet hydraulisk anlæg, må  

 kraftenheden ikke have forbindelse til andre hydrauliksystemer.
 8.320 Styreanlæggets energiforsyning og drift.
 .321 Styreanlæggets energiforsyning skal opfylde følgende bestemmelser:
 .1 Hver kraftenhed skal have særskilt energiforsyning.
 .2 Forsyningsledningerne skal være placeret så langt fra hinanden som  

 muligt.
 .3 Er kraftenhederne elektrisk drevne, skal fødeledningerne udgå separat  

 fra hovedstrømtavlen.
 .4 En af kraftenhederne kan være tvungen trukket af  

 hovedfremdrivningsmaskineriet.
 .322 Ikke-hydrauliske styreanlæg skal opfylde normer, der svarer til  

 kravene i dette afsnit, og som tilfredsstiller Søfartsstyrelsen.
 .323 Hovedstyreanlægget skal kunne sættes i gang fra et sted i styrehuset.
 .324 Ved elektriske og elektrohydrauliske styreanlæg skal der findes:
 .1 Indikator for drift af hver el-motor (kørelys) placeret i styrehuset.
 .2 Kortslutningsbeskyttelse, overbelastningsalarm og alarm for  

 spændingsfejl for strømforsyningskredsløb og motorer.
 .3 Eventuel overstrømsbeskyttelse skal have et sætpunkt, der er mindst 2 x  

 fuldlaststrømmen, og tillade evt. startstrøm.
 .325 Alle maskinelt drevne styreanlæg, f.eks. el-hydrauliske, elektriske,  

 dampdrevne o.s.v., skal kunne betjenes lokalt i styremaskinrummet  

 (nødstyring).
 .326 I skibe, hvor styreanlæg kan betjenes i styremaskinrummet, skal der  

 findes et kommunikationsmiddel mellem styrehus og styremaskinrum.
.327 Rorets vinkelstilling skal angives i styrehuset.
Vinkelangivelsen  

 skal være uafhængig af styremaskinens kontrolsystem.
 .328 Maskinelt drevne hydrauliske styreanlæg skal være forsynet med  

 permanente anordninger til renholdelse af hydraulikolien, som skal kunne  

 renses uden at anlægget drænes, og skal desuden opfylde følgende  

 bestemmelser:
 .1 Anordningen skal være egnet for de olier, der anvendes i anlægget, og  

 skal være dimensioneret for de tryk og det olieflow, der er det pågældende  

 sted.
 .2 Anordningen skal effektivt være i stand til at tilbageholde urenheder  

 af en sådan form og størrelse, at de kan virke forstyrrende på anlæggets  

 drift.
.329 Styremaskinrummet skal være let tilgængeligt.
For at sikre  

 besætningen en risikofri adgang til styremaskineriet og dets betjeningssteder  

 skal bevægelige dele være hensigtsmæssigt afskærmet og dørk være forsynet med  

 skridsikker overflade.
 8.330 Prøver med styreanlæg.
 .331 Styreevnen skal påvises, forinden skibet sættes i drift.
 Afprøvningen skal foretages under prøveturen.
 Afprøvningen af såvel hoved- som reservestyreanlæg kan foretages med  

 skibet nedlastet til dybeste ballastkondition.
 8.340 Propelleraksler.
 .341 Propellerakselsystemer, der ikke er klassede, skal dimensioneres i  

 henhold til de efterfølgende punkter.
 .342 Propelleraksler skal dimensioneres i henhold til motorleverandørens  

 forskrifter, dog skal akseldiameteren mindst være:
 dp = Akseldiameter i mm ved en massiv aksel. (Hvis akslen ikke er massiv,  

 og inderdiameteren af hullet overstiger 0,4 dp, skal akseldiameteren forhøjes  

 således, at dens modstandsmoment ikke er mindre end for en massiv aksel).
 P = Vedvarende max. effekt (kW).
 no = Propellernes omdrejningstal pr. min. ved vedvarende max. effekt.
 GB = Minimum specificeret trækstyrke, se pkt. 8.343.
 K = 122 for propelleraksler, der kører i oliesmurte lejer med godkendte  

 stævnrørspakninger og over en længde af ikke mindre end 4 gange dp målt fra  

 forkant af propellerhovedet.
 K = 116 foran for ovennævnte.
 K = 104 foran for agterpeakskoddet.
 K = 122 for propelleraksler med stævnrør i hele akslens udstrækning.
 .343 Materialet til propelleraksler skal have en brudspænding på mindst  

 430 N/mm2.
 Anvendes et materiale med en større brudspænding GN end 430 N/mm2, kan  

 diameteren korrigeres med faktoren F.
 8.350 Montering af propeller til aksel.
 .351 Konusiteten af akslens konus må ikke være mere end 1:12 af akslens  

 diameter.
 .352 For aksler med en mindre diameter end 200 mm kan der kun tillades en  

 konusitet på 1:10.
 .353 Ruheden på overfladen må ikke være over 3,5  

 (RA), og den forreste kant på propellerhovedets boring skal være vel  

 afrundet.
 .354 Kontaktarealet mellem skrueakslens pasoverflade og propellerens  

 pasoverflade må ikke være mindre end 70%, når propelleren er monteret på  

 skrueakslen.
 .355 Der må ikke være et område i hele propellerhovedets omkreds samt i  

 dens længder, der ikke har kontakt med skrueakslens kontaktareal.
.356 Efter at propelleren er trykket på skrueakslen, skal propelleren  

 sikres af en møtrik på skrueakslen.
Møtrikken skal sikres til skrueakslen.  

 Koefficienten for friktionen både ved tør og våd monteringsmetode skal ikke  

 være større end 0,15 for bronzehoved og 0,17 for et hoved udført i støbejern.  

 Overfladetrykket må ikke være mindre end 20 N/mm2 (ved 15 grader C).
.357 Såfremt der bruges en not, skal dimensionen af feder og not være  

 således, at den er tilstrækkelig til at overføre det maksimale moment i hele  

 motorens omdrejningsområde uden at overskride materialets flydegrænse.
Der  

 skal være mellemrum mellem toppen af feder og udfræsningens bund i  

 propellerhovedet.
Bunden af notgangen i akslen og hovedet skal være parallel.  

 Der må ikke være mellemrum mellem federens sider og notgangen i aksler og  

 propellerhovedet.
Hjørnerne i bunden af notgangene i aksel og  

 propellerhovedet skal have en radius på mindst 18% af dybden på notgangen i  

 dets centre.
Federen skal være boltet til akslen.
Afstanden fra bolthullerne  

 til forkant på federen må ikke være mindre end 1/3 af federens længde.  

 Kanterne på bolthullerne i akslen skal være afrundede.
 8.360 Flangekoblinger.
 Flangernes tykkelse må ikke være mindre end 0,2 gange den krævede diameter  

 af skrueakslen målt umiddelbart foran propellen.
 .361 Diameteren af de monterede bolte i flangekoblingerne må ikke være  

 mindre end:
d = diameteren af akslen i = antal bolte D = delediameteren af boltehuller GB = specificeret minimum trækstyrke (N/mm2) af akselmateriale GBB = specificeret minimum trækstyrke (N/mm2) af boltemateriale.
 .362 Såfremt der skal overføres træk fra skruen ved bakmanøvre, må  

 boltenes diameter ikke være mindre end:
 TA = max. træk ved bakmanøvre (N).
 8.370 Spændekoblinger på skrueaksler.
 .371 Spændekoblinger skal have en torsionsstyrke (vridningsstyrke) med  

 hensyn til både udmatning og flydespænding, der opfylder reglerne for  

 beregning af skrueaksler.
 Det aksiale friktionstræk, der kan overføres, skal være mindst 3 gange det  

 maksimale træk i aksler, koblinger og bolte, der kan opstå ved en bakmanøvre,  

 uden at materialepåvirkningerne overstiger 80% af flydespændingen.
 Spændekoblinger skal forsynes med notgang og feder.
 8.380 Stævnrør og lejer.
 .381 For oliesmurte stævnrør med hvidt metalleje må lejernes bredde ikke  

 være mindre end:
 dp = krævede akseldiameter iflg. pkt. 8.342.
 d = aktuel akseldiameter.
Stævnrøret skal forsynes med tilstrækkelig udfræsning for at akkumulere  

 luft og forekommende urenheder.
Der skal være rør og ventiler for supplering  

 og dræning af olie såvel som luft.
 .382 For vandsmurte stævnrørslejer af pokkenholt eller lign. må længden af  

 det agterste leje ikke være mindre end 4 gange diameteren af den krævede  

 akseldiameter.
 .383 Stævnrøret skal trykprøves med et hydraulisk tryk på 1,5 bar  

 overtryk.
 8.390 Propellere.
 .391 Propellere skal opfylde gældende regler fra et af de anerkendte  

 klassifikationsselskaber.
8.400 Installationer for brændselsolie, smøreolie og andre brændbare olier 8.410 Brændselsolieinstallationer, generelt.
 .411 Medmindre andet er tilladt efter bestemmelserne i dette stykke, må  

 der ikke anvendes brændselsolie med et flammepunkt på under 60 grader C.
 .412 I nødgeneratorer kan der anvendes brændselsolie med et flammepunkt på  

 mindst 43 grader C.
 .413 Under iagttagelse af sådanne yderligere forholdsregler, som måtte  

 anses for nødvendige, og på betingelse af, at den omgivende temperatur i det  

 rum, hvori brændselsolien opbevares eller anvendes, ikke stiger mere end til  

 10 grader C under brændselsoliens flammepunkt, kan Søfartsstyrelsen dog  

 tillade almindelig brug af brændselsolie, der har et flammepunkt på mindst 43  

 grader C.
.414 I fiskeskibe kan det tillades at anvende brændsel, der har et lavere  

 flammepunkt end anført i andre bestemmelser i dette stykke, f.eks. råolie,  

 forudsat at dette brændstof ikke er lagret i et maskinrum, og at  

 Søfartsstyrelsen har godkendt hele installationen.
Oliers flammepunkt skal  

 bestemmes ved en godkendt metode for prøve i lukket apparat.
 .415 I et skib, hvor der bruges brændselsolie, skal installationerne for  

 lagring, fordeling og brug af brændselsolie frembyde sikkerhed for skibet og  

 de ombordværende personer og skal som minimum opfylde følgende bestemmelser:
.416 De dele af brændselsolieanlægget, som indeholder opvarmet olie med et  

 tryk, der overstiger 0,18 N pr. mm2, må såvidt muligt ikke være placeret  

 tildækket, således at fejl og lækager ikke let kan opdages.
Maskinrummene  

 skal ved disse dele af brændselsolieinstallationen være tilstrækkeligt  

 oplyst.
Ved forvarmet olie forstås olie, hvis temperatur efter forvarmeren er  

 højere end 60 grader C eller højere end oliens aktuelle flammepunkt, hvis  

 dette er lavere.
.417 I lagertanke må olie ikke forvarmes til højere temperatur end 50  

 grader C.
Der skal forefindes et fastmonteret og godkendt arrangement til  

 måling af oliens temperatur i hver enkelt tank.
 .418 Ventilationen i maskinrummene skal være tilstrækkelig til under alle  

 normale forhold at forhindre ansamling af oliedampe.
.419 Brændselsolietanke skal så vidt muligt være indbygget i skibets  

 skrogkonstruktion og skal være anbragt uden for maskinrum af kategori A.
Når  

 det er nødvendigt at placere brændselsolietanke, bortset fra  

 dobbeltbundtanke, ved siden af eller i maskinrum af kategori A, skal mindst  

 en af deres lodrette sider støde op til maskinrummets afgrænsninger og skal  

 fortrinsvis have fælles afgrænsning med dobbeltbundtankene, og den del af  

 deres afgrænsning, som er fælles med maskinrummene, skal være så lille som  

 muligt.
Hvor disse tanke er beliggende inden for afgrænsningerne af maskinrum  

 af kategori A, må de ikke indeholde brændselsolie, der har et flammepunkt på  

 under 60 grader C.
I almindelighed skal man undgå brug af fritstående  

 brændselsolietanke.
Når sådanne tanke anvendes, skal de være anbragt i en  

 meget stor, olietæt spildbakke med et passende afløbsrør, der fører til en  

 spildolietank af passende størrelse.
 8.420 Frit opstillede brændselsolietanke.
 .421 Alle brændselsolietanke, der ikke indgår i skibets konstruktion, skal  

 opfylde de i pkt. 8.440 til og med 8.460 fastsatte forskrifter, for så vidt  

 disse efter deres natur kan komme til anvendelse.
 .422 Sådanne tanke skal være fast anbragt og være udført som svejste  

 konstruktioner.
 .423 Tankene skal være konstrueret med fornødne skvalpeplader og indvendig  

 afstivning, således at pladesamlingerne ikke kan blive udsat for skadelige  

 bøjningspåvirkninger.
 .424 Løse brændstoftanke af stål, rustfrit stål samt aluminium i skibe  

 bygget af aluminium, hvor styrkemæssige hensyn ikke kræver større tykkelser,  

 skal med hensyn til dimensioner og materialer mindst være i overensstemmelse  

 med værdierne i det efterfølgende skema:
 .425 Løse brændstoftanke af stål, rustfrit stål og aluminium skal være  

 udført som fuldsvejste konstruktioner.
.426 I stålskibe skal anvendelse af frit opstillede brændselsolietanke så  

 vidt muligt undgås, og sådanne tanke må ikke være anbragt i maskinrum af  

 kategori A.
Frit opstillede settlingseller servicetanke skal være  

 tilgængelige for observation og skal, hvis de ikke er placeret i særligt  

 dertil bestemte rum, være opstillet i olietætte kofferdamme eller  

 spildbakker.
.427 Frit opstillede tanke, centrifuger, oliefyringsaggregater, pumper,  

 forvarmere m,v, skal være forsynet med kofferdamme eller passende  

 spildbakker, hvorfra udsivet eller spildt olie gennem drænrør kan ledes til  

 en passende dimensioneret tank, der er forsynet med alarm for højt niveau,  

 overflodsrør til slamtank eller andet luftrør ført til frit dæk.
Spildbakker  

 ved småtanke og andet, hvor oliemængden vil være af ringe omfang, kan  

 tillades udført uden afløb til dræntank, men med anden hensigtsmæssig  

 mulighed for afdræning.
.428 En olietank må aldrig være anbragt på et sted, hvor udstrømning fra  

 tanken eller utætheder i denne kan udgøre en brandrisiko, hvis brændstoffer  

 løber ned på en hed overflade.
Der skal træffes forholdsregler for at hindre,  

 at olie, der lækker under tryk, kommer i berøring med ophedede overflader.
 8.430 Brændselsolietanke af GRP.
.431 Fast indbyggede brændstoftanke af glasfiberarmeret polyester kan  

 accepteres, såfremt disse er bundtanke eller »ikke-bundtanke«, idet  

 overkanten af sidstnævnte type ikke må ligge over vandlinien.
Ved en  

 ikke-bundtank forstås i denne forbindelse en tank, der indgår i skibets  

 konstruktion og har karakter som sidetank eller lign.
Ved bundtank forstås en  

 i bunden af skibet fast indbygget tank, hvis topbegrænsning ikke har  

 recesser, der overstiger 100 mm i dybden, og som i siderne begrænses af  

 skibets sideklædning samt enderne af det pågældende rums endeskodder.
.432 Såfremt der forefindes ikke-bundtanke i maskinrummet, skal disse  

 udvendig isoleres på de dele, som ikke afgrænses af en skibsside.
Isoleringen  

 skal være udført med 15 mm hård mineraluldsplade, som skal afdækkes vand- og  

 olietæt med glasfiberarmeret polyester af en maksimaltykkelse på 2 mm.
 .433 Ikke-bundtanke anbragt uden for maskinrum skal isoleres på samme  

 måde, såfremt de ved deres placering nær kabys, oliefyringsinstallation eller  

 lignende kan blive udsat for ydre varmepåvirkning af tilsvarende karakter,  

 som hvis de var anbragt i et maskinrum.
 8.440 Tankarrangement og brændselsolieledninger.
.441 Enhver tank skal være forsynet med fornødne mandehuller,  

 rensedæksler, effektive pejlearrangementer, luftrør og fylderør, indrettet og  

 placeret på en sådan måde, at spild af olie kun kan forekomme i tilfælde af  

 lækage.
Fylderørets diameter skal være mindst 38 mm.
Luftrør, pejlerør og  

 fylderør skal være tydeligt mærket ved deres udmunding.
Påfyldningsrøret kan  

 også benyttes som pejlerør.
Der skal være anbragt en stødplade under  

 pejlerøret.
 .442 Alle på tankene anbragte haner, ventiler, rensedæksler og lignende  

 skal være udført af stål, og pakningsmateriale skal være oliemodstandsdygtigt  

 og anbragt således, at det i tilfælde af brand ikke kan blive beskadiget i en  

 sådan grad, at der opstår væsentlige lækager.
 .443 Såfremt tankene skal være forsynet med bundaftapning, og denne  

 bundaftapning er en hane eller ventil, skal denne være selvlukkende.
 .444 Enhver brændselsolieledning, som i beskadiget stand kan forårsage, at  

 der slipper olie ud fra en lagertank, forbrugstank eller servicetank  

 beliggende over dobbeltbunden, skal direkte på tanken være forsynet med en  

 ventil, som kan lukkes fra et sikkert sted uden for det pågældende rum i  

 tilfælde af, at der opstår brand i det rum, hvor sådanne tanke befinder sig.
.445 I det særlige tilfælde, hvor højtanke er beliggende i en aksel eller  

 rørtunnel eller lignende sted, skal tankene være forsynet med  

 afspærringsventiler, men afspærring af tankene skal i tilfælde af brand kunne  

 ske ved hjælp af en ekstra ventil på rørledningen eller rørledningerne uden  

 for tunnellen eller lignende rum.
Hvis en sådan ekstra ventil er anbragt i  

 maskinrummet, skal denne kunne betjenes fra et sted uden for dette rum.
 .446 Der skal såvel ved hanen eller ventilen som ved dens betjeningssted  

 uden for rummet være mærkeplader, der angiver, hvortil den hører.
 8.450 Pejlearrangementer.
.451 Der skal tilvejebringes sikre og effektive midler til konstatering af  

 oliemængden i enhver brændselsolietank.
Pejlerør må ikke slutte i et rum,  

 hvor der kan opstå risiko for antændelse af spild fra pejlerøret.
Specielt må  

 de ikke slutte i passagereller mandskabsrum.
.452 Andre midler til konstatering af mængden af brændselsolie i en  

 brændselsolietank kan tillades, forudsat at der ikke vil slippe brændselsolie  

 ud, hvis disse midler skulle svigte eller tankene overfyldes.
Det er forbudt  

 at anvende cylindriske oliestandsglas.
Søfartsstyrelsen kan tillade brugen af  

 godkendte oliehøjdemålere med flade glas og selvlukkende ventiler mellem  

 målerne og olietankene.
 Sådanne alternative midler skal være til Søfartsstyrelsens tilfredshed og  

 skal vedligeholdes for at sikre, at de fortsat fungerer korrekt under  

 sejladsen.
.453 Pejlerør skal normalt udgå fra det højeste sted på tankene og skal  

 være anbragt i forsvarlig afstand fra fylderør.
De skal med de i pkt. 8.455  

 og 8.456 nævnte undtagelser være ført til et let tilgængeligt sted over  

 skoddækket og må ikke udmunde i aptering, maskinrum eller  

 akkumulatorbatterirum.
Udmunder de i andre indelukkede rum, skal de være  

 forsynet med selvlukkende haner eller aflåselige olietætte dæksler.
.454 Korte pejlerør til dobbeltbundtanke kan anvendes i tunneller og  

 lignende rum, såfremt de anbringes på let tilgængelige steder og på en sådan  

 måde, at overflod eller sprøjt af olie fra pejlerøret ikke frembyder  

 umiddelbar fare for brands opståen.
Sådanne korte pejlerør skal være forsynet  

 med selvlukkende, fodbetjente haner.
 .455 Korte pejlerør med selvlukkende, fodbetjente haner kan anvendes til  

 tanke for oliedræn, centrifugeslam, olieholdigt lastvand etc., såfremt den  

 pågældemde tank ikke kan sættes under tryk - herunder pumpetryk.
 .456 Andre midler til kontrol af oliestanden skal være godkendte.
 8.460 Luftrør.
.461 Der skal træffes foranstaltninger til at forhindre overtryk i en  

 olietank eller i nogen del af brændselsolieinstallationen, herunder  

 påfyldningsrørene.
Eventuelle sikkerhedsventiler og lufteller overløbsrør  

 skal have afløb på et sted, som Søfartsstyrelsen anser for sikkert.
.462 Enhver brændselsolietank skal være forsynet med luftrør, der skal  

 være ført til fri luft, dog kan luftrør fra flere tanke være tilsluttet  

 fælles afgangsrør med fornøden lysning.
Luftrørs udmunding skal være  

 indrettet således, at indtrængen af vand forhindres.
Udluftningsrørets  

 diameter skal være mindst 12 mm, se dog kapitel III, pkt. 3.525, som gælder  

 alle tanke.
 .463 I skibe, hvor Søfartsstyrelsens tilladelse til anvendelse af  

 brændselsolie med lavere flammepunkt end 43 grader C foreligger, jfr. pkt.  

 8.414, skal luftrørenes udmunding være forsynet med sikkerhedsnet, som let  

 kan rengøres og udskiftes, og udmundingerne skal have et areal, der er det  

 dobbelte af luftrørenes.
 .464 Eventuelle settlingstanke og/eller servicetanke skal foruden luftrør  

 være forsynet med overflodsrør ført til en tilstrækkelig stor bund- eller  

 overflodstank.
.465 Ethvert overflodsrør fra tanke, bortset fra dobbeltbundtanke, skal  

 være forsynet med skueglas, og der skal forefindes alarmudstyr, der alarmerer  

 enten ved eller umiddelbart før overløb.
Alarmudstyr kan udelades, såfremt  

 automatisk stop for pumper forefindes.
.466 Fylderør til tanke, bortset fra dobbeltbundtanke, skal være ført til  

 tanktop eller dennes umiddelbare nærhed.
Såfremt dette ikke er praktisk  

 muligt, skal de være forsynet med ventiler eller haner som foreskrevet i pkt.  

 8.444.
.467 Fylderør, der udmunder i dækket, skal slutte tæt til dette, og  

 ethvert fylderør skal være således indrettet, at eventuelt oliespild under  

 fyldning ikke kan løbe til skibets indre.
Pejlerør, fylderør og luftrør skal  

 være beskyttet mod mekanisk overlast og skal udmunde på et efter  

 Søfartsstyrelsens skøn sikkert sted.
 8.470 Trykprøvning.
 .471 Frit opstillede nye brændstoftanke skal trykprøves til mindst det  

 tryk, de under brugen udsættes for, dog ikke under 0,025 N/mm2.
 .472 De til brændselsolieinstallationerne hørende brændselsoliepumper samt  

 trykolieledninger med forvarmere og filtre skal efter endt opstilling om bord  

 trykprøves til det dobbelte af belastningen for sikkerhedsventilerne på  

 brændselsoliepumpernes trykside, dog ikke under 2,8 N/mm2.
 .473 Trykprøve af tankene ved de periodiske hovedsyn skal kun foretages,  

 for så vidt Søfartsstyrelsen anser det for nødvendigt, dog mindst hvert 12.  

 år.
 .474 De i nærværende afsnit omhandlede trykprøver skal udføres som enten  

 væske-trykprøver eller med luft og U-rørsmanometer.
 8.480 Komponenter og materialer.
.481 Ventiler og andet tilbehør samt filtre og forvarmere skal være af  

 stål eller andet godkendt materiale, dog er en begrænset anvendelse af  

 fleksible slanger tilladt på steder, hvor Søfartsstyrelsen finder det  

 godtgjort, at de er nødvendige.
Sådanne fleksible slanger med tilbehør skal  

 være af godkendte, brandsikre materialer af tilstrækkelig styrke og skal være  

 konstrueret på en måde, som Søfartsstyrelsen finder tilfredsstillende.
.482 Brændstofledninger skal være udført af stål- eller kobberrør.  

 Samlingerne skal være udført enten som svejste samlinger, flangesamlinger  

 samlet med egnede af Søfartsstyrelsen accepterede fittings eller med  

 hårdlodning, d.v.s. lodning udført ved en arbejdstemperatur på 450 grader C  

 eller derover.
Rør med en diameter på 50 mm og derover må ikke samles med  

 gevindfittings eller gevindflanger.
 Brændstofrør skal være oplagt eller skærmet, således at en eventuel lækage  

 ikke kan forårsage, at olie drypper på varme dele.
.483 Filtre, vandudskillere og lignende, som ikke kan renses under  

 motorens drift, skal være forsynet med by-pass mulighed.
Filterarrangementer  

 skal være indrettet således, at de ikke suges tomme, når afspærringsmidlet på  

 brændstoftanken lukkes.
 Måleudstyr og lignende, som er indskudt i systemet, skal være forsynet med  

 en by-pass mulighed.
.484 Det skal over for Søfartsstyrelsen påvises, at komponenter/dele, som  

 ikke er fremstillet af stål, er modstandsdygtige over for brand.
Dele af  

 måleudstyr, filtre og udskillere kan evt. udføres af aluminium, forudsat at  

 dette er af en sej kortspånet type og med tykvægget gods samt har et  

 smeltepunkt på ikke under 400 grader C.
 .485 Elektrisk udstyr monteret på brændstofsystemet, og som ved lækage på  

 gennemføringer eller andre steder kan komme i forbindelse med brændstoffet,  

 skal være af eksplosionssikker udførelse.
 .486 Der skal forefindes tilstrækkelige midler til udskilning af vand og  

 andre urenheder fra brændselsolien.
 .487 Oppumpning af brændselsolie til settlings- og/eller servicetanke skal  

 kunne foretages ved hjælp af mindst to af hinanden uafhængige midler.
 .488 Der skal forefindes betjeningsmidler for standsning af  

 brændselsolietransferpumper, oliefyringsaggregater og andre lignende  

 brændstofpumper.
 .489 De påbudte betjeningsmidler skal være anbragt uden for det pågældende  

 rum, hvor adgangen til dem ikke vil blive afskåret i tilfælde af brand i det  

 rum, de betjener.
 8.490 Installationer for smøreolie og andre brændbare olier.
.491 De foranstaltninger, der er truffet for lagring, fordeling og brug af  

 olie, der anvendes i tryksmøreanlæg, skal være af en sådan art, at de ikke  

 udsætter skibet og de ombordværende personer for fare, og sådanne  

 installationer i maskinrum af kategori A og, om muligt, i andre maskinrum  

 skal som minimum opfylde bestemmelserne i pkt. 8.420-8.428, 8.444-8.446 og  

 8.450-8.480; dette udelukker dog ikke brugen af skueglas med dråbeviser i  

 smøreanlæg, forudsat at de ved afprøvning har vist sig at være tilstrækkeligt  

 brandsikre.
Endvidere gælder relevante bestemmelser i pkt. 8.400, der efter  

 sin natur finder anvendelse.
.492 De foranstaltninger, der er truffet for lagring, fordeling og brug af  

 andre brændbare olier, som anvendes under tryk i kraftoverføringsanlæg,  

 kontrol- og aktiveringsanlæg samt i opvarmningsanlæg, skal være af en sådan  

 art, at de ikke udsætter skibet og de ombordværende personer for fare.
På  

 steder, hvor der består mulighed for antændelse, skal disse installationer  

 som minimum opfylde bestemmelserne i pkt. 8.440-.443, 8.451-.453 og  

 8.461-.493 hvad angår styrke og konstruktion.
 .493 Installationer for opbevaring, fordeling og brug af andre brændbare  

 olier end brændselsolier og smøreolier, f.eks. olie under tryk i  

 tryktransmissionssystemer, kontrol- og aktiviseringssystemer, varmesystemer  

 og lignende, skal opfylde følgende bestemmelser:
Mindre brugstanke på 1 m3 eller derunder, der kun er indrettet for manuel  

 påfyldning af olie direkte ved tanken, skal være indrettet og placeret på en  

 sådan måde, at spild af olie kun kan forekomme i tilfælde af lækage.
Alle  

 rørledninger skal være af stål eller andet godkendt materiale og skal være  

 beregnet for arbejdstrykket, dog mindst 1,4 N/mm2.
.494 Rørledninger til brændsels- og smøreolie skal, om nødvendigt, være  

 afskærmet eller på anden måde passende beskyttet for så vidt muligt at undgå  

 oliesprøjt eller olielækager på hede overflader eller ind i maskinernes  

 luftindsugninger.
Antallet af samlinger i disse rørsystemer skal holdes på et  

 minimum.
Oliespild fra lækager på højtryksbrændselsolierør skal så vidt  

 muligt samles, og der skal træffes foranstaltninger til afgivelse af alarm.
 .495 Hvor servicetanke til oliebrændsel fyldes automatisk eller ved  

 fjernstyring, skal der forefindes midler til undgåelse af overløbsspild.  

 Andet udstyr til automatisk behandling af brændbare væsker, f.eks.  

 brændselsoliecentrifuger, der om muligt skal være installeret i et særligt  

 rum, der er forbeholdt centrifuger og deres forvarmere, skal være udstyret  

 med anordninger, der forhindrer overløbsspild.
 .496 Hvor servicetanke til oliebrændsel eller forbrugstanke er udstyret  

 med opvarmningsmidler, skal der forefindes en alarm for høj temperatur, hvis  

 brændselsoliens flammepunt kan overskrides.
8.500 Dampkedler og kedelfødesystemer 8.510 Dampkedler.
.511 Enhver dampkedel og enhver ufyret dampgenerator skal være forsynet  

 med mindst to sikkerhedsventiler af tilstrækkelig kapacitet.
Under  

 hensyntagen til ydelsen eller andre særlige omstændigheder ved en kedel eller  

 ufyret dampgenerator kan Søfartsstyrelsen dog tillade, at der kun anbringes  

 en sikkerhedsventil, hvis det findes godtgjort, at der derved er tilvejebragt  

 tilstrækkelig beskyttelse mod overtryk.
 .512 På enhver kedel skal kedeltrykket, prøvetrykket, fabrikantens mærke,  

 kedlens byggeår samt løbenummer eller andet mærke, hvorved kedlens identitet  

 kan godtgøres, være tydeligt angivet enten ved indhugning i selve kedlen  

 eller på en til denne befæstet metalplade.
 .513 Ved en dampkedels fordamperhedeflade forstås den overflade af kedlens  

 vægge, kanaler og rør, hvorigennem ilden eller forbrændingsprodukterne  

 afgiver varme til fordampning af kedelvandet.
 8.520 Sikkerhedsventiler og sikkerhedsudstyr.
.521 Enhver dampkedel og dampomformer skal være forsynet med  

 sikkerhedsventil.
Overstiger kedlens fordamperhedeflade 9,3 m2, skal der  

 findes to sikkerhedsventiler.
De til samme kedel hørende sikkerhedsventiler kan anbringes i et fælles  

 ventilhus, der ikke må stå i forbindelse med andre ventiler, og skal være  

 anbragt direkte på kedelhalsen mellem hus og flange og skal være så kort som  

 muligt.
Ventilhuset skal anbringes så højt på damprummet som muligt, og det  

 skal til bortledning af fortætningsvand have drænledning uden  

 afspærringsmiddel med en lysning af mindst 12,5 mm.
.522 Sikkerhedsventiler med fjedre skal være indskærmet og i øvrigt  

 således indrettet, at dampen i intet tilfælde kan afkaste ventilerne, selv om  

 midlerne til deres belastning skulle ophøre at virke.
Ventilerne skal, når de  

 er indspændt, kunne drejes rundt på deres sæder, og ventilsæderne skal være  

 effektivt fastgjort.
 .523 For hver kedel skal sikkerhedsventilernes samlede  

 gennemstrømningsareal have mindst det areal i mm2, der udledes af  

 nedenstående formel; dog skal, hvor dobbelte sikkerhedsventiler anvendes,  

 diameteren af deres lysning være mindst 38 mm og ved enkelte  

 sikkerhedsventiler mindst 50 mm.
 Overhedet damp: A2 = A1 (1 + 0,0018T), hvor:
A1 = sikkerhedsventilernes samlede gennemstrømningsareal i mm2, A2 = nettoarealet ved fuld-løft ventiler efter fradrag for styr og andre  

 hindringer for dampen, når ventilerne er åbne, H = kedlens fordamperhedeflade i m2, F = den beregnede dampudvikling i kg pr. time pr. m2 fordamperhedeflade;  

 dog kan F ikke ansættes lavere end 29 for kuleller oliefyrede kedler, og ikke  

 lavere end 14,5 for kedler eller dele af kedler, der udelukkende opvarmes af  

 udstødsgas, p = kedlens arbejdstryk i N/mm2, T = temperaturforskellen mellem den overhedede og den mættede damp ved  

 arbejdstrykket, K = 21 for ventiler af almindelig konstruktion, 14 for høj-løft ventiler,  

 10,5 for »forbedrede« høj-løft ventiler og 5,25 for fuld-løft  

 ventiler.
I tilfælde, hvor sådanne ventilers kapacitet er bestemt ved forsøg,  

 kan det tillades at anvende lavere K-værdi.
 .524 Sikkerhedsventilerne skal være således indstillet og anbragt, at der  

 for at hindre beskadigelse af overhederen tilføres denne tilstrækkelig damp,  

 når ventilerne åbner.
.525 Samtlige til en kedel hørende sikkerhedsventiler skal være forsynet  

 med et letteapparat af tilstrækkelig styrke til, at man fra fyrpladsen eller  

 maskinrummets manøvreplads kan løfte alle til den enkelte kedel hørende  

 sikkerhedsventiler samtidig.
Letteapparatet må ikke udøve noget tryk på  

 ventilerne.
.526 Der skal ved anbringelse af stoppere eller på anden måde være draget  

 omsorg for, at belastningen af en sikkerhedsventil ikke af uvedkommende kan  

 forøges udover det tryk, hvortil ventilen er indstillet.
Fjedrene må aldrig  

 kunne spændes så meget, at ventilerne ikke løftes før eller ved kedlens  

 prøvetryk.
 .527 Afgangsrør fra sikkerhedsventiler til fri luft må på intet sted have  

 mindre lysning end sikkerhedsventilernes samlede, af formlen udledte  

 gennemstrømningsareal med et tillæg af 10%. Anvendes fuld-løft ventiler, skal  

 afgangsrøret have et gennemstrømningsareal på mindst to gange ventilernes  

 samlede areal og mindst 3 gange dette areal, hvis K ansættes mindre end 5,25.
 .528 Sikkerhedsventilernes samlede gennemstrømningsareal skal på alle  

 kedler være så stort, at trykket i kedlen ikke stiger mere end højst 10% over  

 kedeltrykket under 15 minutters fyring ved røgrørskedler og 7 minutters  

 fyring ved vandrørskedler, når stopventilerne er lukkede, de til rådighed  

 værende trækmidler benyttes, og der ikke tilføres mere fødevand end  

 tilstrækkeligt til at holde vandstanden vedlige.
 Sikkerhedsventiler skal indstilles med kedlen under damp, og de skal åbne  

 ved tryk, der ikke overstiger kedeltrykket med mere end 3%.
 .529 Følgende sikringsudstyr skal forefindes:
 .1 Enhver oliefyret kedel, der er beregnet til at virke uden manuelt  

 tilsyn, skal være forsynet med sikkerhedsanordninger, som lukker af for  

 brændselstilførslen og afgiver alarm i tilfælde af lav og høj vandstand,  

 lufttilførselssvigt og flammesvigt.
.2 Ved anlæg med automatisk tænding skal sikringsudstyret være således  

 indrettet, at blokering af fyret finder sted efter et gentændingsforsøg af  

 højst 20 sekunders varighed.
Fornyet tænding må først kunne ske efter manuel  

 tilbagestilling og efter grundig udluftning af fyrrummet.
 .3 Udtag til automatisk styring af kedeltryk og sikring imod utilsigtet  

 overtryk må ikke kombineres med udtag til andre funktioner.
 8.530 Fødevandssystemer.
.531 Ethvert dampudviklingsanlæg, der er af væsentlig betydning for  

 skibets sikkerhed, eller som ville kunne frembyde fare, hvis dets  

 fødevandsforsyning skulle svigte, skal være forsynet med mindst to af  

 hinanden uafhængige fødevandssystemer fra og med fødepumperne, dog bemærkes,  

 at en enkelt åbning i kedelbeholderen kan godkendes.
Medmindre overtryk  

 forebygges ved pumpens karakteristik, skal der tilvejebringes midler, der  

 forhindrer overtryk i nogen del af anlæggene.
 .532 Alle kedler skal være tilsluttet mindst 2 af hinanden uafhængige  

 fødevandssystemer.
.533 Der skal findes to fødepumper, hvoraf mindst den ene skal være  

 særkilt drevet, og hver pumpe skal have tilstrækkelig kapacitet til under  

 fuld dampudvikling og fuldt kedeltryk at hæve vandstanden i kedlerne.
Er der  

 installeret mere end to fødepumper, skal det være muligt under fuld  

 dampudvikling og fuldt kedeltryk at hæve vandstanden i kedlerne med en  

 hvilken som helst af pumperne ude af funktion.
.534 Der skal findes to kondensatpumper, hvoraf mindst den ene skal være  

 særskilt drevet.
Såfremt det er muligt med en særskilt drevet fødepumpe at  

 suge fortætningsvandet direkte fra kondensatorer og trykke det til fødetank,  

 kan en sådan fødepumpe erstatte en af nævnte kondensatpumper.
.535 Medmindre der findes tilstrækkelig store fødevandstanke samt en  

 evaporator af tilstrækkelig kapacitet, skal en af de særskilt drevne  

 fødepumper kunne suge direkte fra søen.
For vandrørskedler skal  

 fødevandstanke og evaporator altid findes.
 .536 Enhver fødepumpe skal være forsynet med afspærringsmidler anbragt  

 således, at hver enkelt pumpe kan åbnes for eftersyn, medens de andre pumper  

 er i drift.
.537 Hver fødeventil skal bestå af en afspærringsventil og en indstillelig  

 kontraventil.
Hvor det er nødvendigt at anvende fælles tilgangsrør til en  

 fødevandsforvarmer for begge fødevandssystemer, skal et sådant tilgangsrør  

 være så kort som muligt, og fødeventilerne skal være således arrangeret, at  

 hver af fødeledningerne kan afspærres fuldstændigt, uden at  

 fødevandsforsyningen til kedlen derved forhindres.
Fødeventilerne skal kunne  

 betjenes fra fyrplads eller andet let tilgængeligt sted, eventuelt ved  

 anvendelsen af et forsvarligt geararrangement.
 .1 Såfremt fødepumperne er i stand til at frembringe et højere tryk i  

 fødevandssystemerne end det, hvortil disse er beregnet, skal pumpernes  

 ventilhuse være forsynet med passende sikkerhedsventiler.
 .2 Mindst et af fødevandssystemerne til vandrørskedler skal være forsynet  

 med en automatisk fødevandsregulator.
 .3 Der skal forefindes passende anordninger for så vidt muligt at  

 udelukke, at der trænger olie eller andre forurenede stoffer ind i kedler, og  

 som vil kunne have en uheldig indvirkning på disse.
.538 Der skal på enhver kedel være anbragt mindst een ventil beregnet til  

 aftapning af kedelvand.
Sådanne ventiler skal anbringes direkte på hver kedel  

 og må ikke være anbragt på vandstandsarmatur eller på ledninger hertil.
 8.540 Skum- og bundudblæsning samt armaturer m.v.
 .541 Enhver kedel skal være forsynet med en ventil til udblæsning af  

 bundvand og skal, dersom mulighed for olieforurening af kedelvandet er til  

 stede, også være forsynet med en skumventil.
.542 Bundudblæsningsventiler skal være anbragt direkte på kedlen.
Hvor  

 dette ikke er praktisk muligt, kan ventilen anbringes umiddelbart uden for  

 kedlens klædningsplade ved anvendelse af et tilstrækkeligt stærkt mellemrør  

 af stål.
Såvel rør som ventil skal være forsvarligt understøttet, og hvert  

 rør, der er udsat for direkte varme fra kedlens fyr, skal beskyttes på  

 passende måde.
 .543 Bundudblæsnings- og skumventiler samt deres forbindelsesrør til  

 afgangshane eller -ventil på skibssiden skal have en lysning på mindst 25 mm.  

 Såfremt sådanne ventiler fra flere kedler har fælles afgangsrør på  

 skibssiden, skal ventilerne på hver kedel være afspærrelige kontraventiler.  

 Afgangsrøret skal udmunde under skibets vandlinie.
.544 Enhver fra en dampkedel udgående rørledning skal kunne afspærres fra  

 kedlen ved et så vidt muligt direkte på denne anbragt afspærringsmiddel.
Hvor  

 overhedere, fødevandsforvarmere eller lignende kan anses for at udgøre en del  

 af kedlen, kan ovennævnte afspærringsmiddel anbringes ved rørtilslutningen  

 til sådant kedeltilbehør.
 .545 Alle ventil- og hanehuse samt T-stykker og lignende, der fører damp  

 eller vand med højere temperatur end 220 grader C, skal være udført af stål.  

 Hvor temperaturen ikke overstiger 220 grader C, kan bronze anvendes.
 .546 Alle på kedler anbragte ventiler og haner skal være således  

 indrettet, at man let kan se, om de er åbne eller lukkede.
.547 Ventiler med en lysning på 38 mm og derunder kan være forsynet med  

 skruedæksel, der er forsvarligt sikret mod løsskruning.
Alle andre ventiler  

 skal have ventilspidsens gevind uden for ventildækslet, og dette skal være  

 fastgjort til huset med bolte eller tappe.
Haner skal være således indrettet,  

 at tolden ikke kan presses ud ved trykket fra kedlen, selv om stopbøsningens  

 skruetappe eller lignende skulle briste.
 .548 Alle ventiler skal lukke ved en højregående bevægelse af deres  

 håndhjul og skal såvidt muligt lukke imod kedeltrykket.
 8.550 Vandstandsvisning.
.551 Enhver kedel, som er konstrueret til at indeholde vand i en nærmere  

 bestemt højde, skal være forsynet med mindst to midler til angivelse af  

 vandstanden, hvoraf mindst det ene skal være et vandstandsglas til direkte  

 aflæsning.
Det andet eller de øvrige kan være andet godkendt middel, f.eks.  

 prøvehaner eller -ventiler.
Dersom vand- eller dampbeholderen ligger  

 tværskibs, og dens længde overstiger 4 m, skal der være anbragt et  

 vandstandsglas ved eller i nærheden af hver beholderende.
.552 Den laveste vandstand, ved hvilken en kedel selv ved stærk fyring er  

 sikret mod at blive udsat for skadelig opvarmning, skal være angivet ved et  

 tydeligt, så vidt muligt direkte på kedlen, anbragt mærke, der skal være  

 synligt, selv om kedlen i øvrigt er beklædt.
Den normale vandstand skal være  

 angivet ved en mod vandstandsglasset pegende viser.
 .553 I skibe, der under almindelig drift er udsat for stærk vekslende  

 trim, skal der være truffet følgende særlige foranstaltninger til kontrol af  

 vandstande.
 .1 Alle røgrørskedler med et arbejdstryk over 0,85 N/mm2 eller med en  

 indvendig diameter på 1,8 m eller derover og alle vandrørskedler skal have to  

 af hinanden uafhængige vandstandsglas.
 .2 Røgrørskedlers vandstandsglas skal være således anbragt, at der er  

 mindst 5 cm vand over fordamperhedefladens øverste del, når vandet netop er  

 synligt i glassene.
 .3 På vandrørskedler skal vandstandsglassene være anbragt således, at  

 vandstanden er tilstrækkelig til sikker drift af kedlen, når vandet med kold  

 kedel netop er synligt i glassene.
.4 På kedler, hvor der kun kræves eet vandstandsglas, skal dette være  

 anbragt inden for den midterste tredjedel af kedlens vandlinie.
Kan  

 vandstandsglasset ikke anbringes således, skal der anbringes et  

 vandstandsglas i hver side.
.5 Skotske marinekedler skal være forsynet med et vandstandsglas i  

 midtlinien og et i den ene side.
Er det ikke muligt at anbringe et glas i  

 midtlinien, skal der være et i hver side.
 .554 Vandstandsglas skal være forsynet med fornødent afspærrings- og  

 gennemblæsningsarmatur og i kedler med et tilladt arbejdstryk af 1,3 N/mm2  

 eller derover tillige med solide beskyttelsesskærme, medmindre der anvendes  

 vandstandsglas af særlig solid konstruktion.
 .555 Såfremt afspærringsarmatur for vandstandsglas ikke er af selvlukkende  

 type, skal det være forsynet med træk til hurtig lukning, medmindre det  

 bekvemt og farefrit kan lukke direkte fra fyrplads eller platform.
.556 Et sæt prøvehaner eller prøveventiler skal bestå af mindst to haner  

 eller ventiler, der så vidt muligt skal være anbragt direkte på kedlen.
Den  

 underste af hanerne eller ventilerne skal være anbragt i en højde af mindst 5  

 cm over fordamperhedefladens øverste del.
.557 Såfremt vandstandsglas ikke er anbragt direkte på kedlen, men på  

 standrør, der enten er fastgjort til selve kedlen eller forbundet ved  

 rørledninger til kedlens vand- og damprum, skal disse standrør være særlig  

 solide.
Efter kedlens størrelse skal mindste lysning af standrør og disses  

 tildelinger være som følger:
.1 Tilledninger til standrør skal udmunde på et roligt sted i kedlen og  

 skal direkte på denne have afspærringsmidler.
Tilledninger skal være således  

 anbragt, at standrøret er så nær kedlens bund som muligt.
 .2 Tilledninger fra damprummet skal være således anbragt, at ansamling af  

 fortætningsvand i dem er udelukket, ligesom de ikke må være ført gennem  

 optræk, medmindre de her lægges i rør med rimelig adgang for luftcirkulation.  

 Tilledninger fra vandrummet skal forneden være forsynet med en aftapningshane  

 eller -ventil.
.558 I alle ventiler, der anvendes i forbindelse med vandstandsbeslag,  

 skal ventillegeme og ventilspindel være særlig solidt forbundet, eventuelt  

 udført i eet stykke, og særskilt indsatte ventilsæder skal være omhyggeligt  

 sikret mod at løsne sig.
Ventilerne skal være således indrettet, at man let  

 kan se, om de er åbne eller lukkede.
 .559 Midler til kontrol af vandstanden skal være let tilgængelige og  

 således anbragt og belyst, at vandstanden let kan iagttages.
 8.560 Stopventiler og trykmålere.
 .561 Enhver dampkedel skal være forsynet med en hovedstopventil anbragt  

 direkte på kedlen eller så tæt ved denne som praktisk muligt.
 .562 Hvor to eller flere kedler er forbundet, skal alle stopventiler være  

 afspærrelige kontraventiler.
 .563 Enhver kedel og enhver overheder skal være forsynet med mindst en  

 trykmåler, der skal være anbragt på et vel belyst sted og således, at trykket  

 let kan aflæses.
.564 Enhver trykmåler skal kunne afspærres fra kedlen ved en hane eller en  

 ventil på denne, og der skal findes midler til gennemblæsning af  

 forbindelsesrøret mellem kedel og trykmåler.
Udtag til trykmålere må ikke  

 kunne kombineres med udtag til andre funktioner og skal i øvrigt opfylde  

 følgende:
 .1 Kedeltrykket skal på trykmåleren være angivet ved en rød streg, og  

 trykmålerens skala skal fortsætte mindst 25% af kedeltrykket ud over dette  

 mærke.
 .2 Såfremt trykket i kedlerne ikke bekvemt kan aflæses fra maskinrummet,  

 skal der tillige ved manøvrepladsen findes en trykmåler, der angiver trykket.  

 Denne trykmåler kan være tilsluttet hoveddamprøret.
.565 På enhver kedel skal der til anbringelse af kontroltrykmåler findes  

 en hane med flange af 5 mm tykkelse og 38 mm i tværmål.
Flangen kan være  

 anbragt ved trykmåleren.
.566 Kedler, dampbeholdere og lignende skal, så vidt det er praktisk  

 muligt, være tilgængelige for indvendige eftersyn.
Tillader deres bygning  

 eller størrelse ikke anbringelse af mandehuller, skal de være forsynet med så  

 mange rensehuller, at eftersyn og effektiv rensning kan foretages gennem  

 disse.
Mandehuller skal som regel have en størrelse af 300 x 400 mm.
Dæksler  

 til mande- og rensehuller skal være at stål.
 8.570 Damprørsystemer m.v.
 .571 Ethvert damprør med tilhørende armatur, gennem hvilket der kan  

 passere damp, skal være således udformet, konstrueret og installeret, at det  

 kan modstå de maksimale arbejdsbelastninger, som det kan blive udsat for.
 .572 Damprør skal være udført af stål, kobber eller andet godkendt  

 materiale.
Ved højere tryk end 12,7 N/mm2 må kobberrør med en indvendig diameter over  

 125 mm ikke anvendes.
I maskin- og kedelrum må kobberrør ikke anvendes i  

 forbindelse med overhedet damp.
Kobberdamprør skal være sømløse.
 .573 Damprør skal være fastspændt i et tilstrækkeligt antal kraftige  

 bøjler, og de skal være sikret fornødne ekspansionsmuligheder, således at  

 skadelige spændinger i rørene eller i tilsluttet maskineri ikke kan  

 forekomme.
 .574 Damprør må ikke være ført i nærheden af opgange, medmindre rørene er  

 omgivet af beskyttelsesrør eller skærme, således at damp i tilfælde af lækage  

 ikke hindrer passage.
 .575 Der skal være midler til at dræne ethvert damprør, hvori der ellers  

 ville kunne forekomme farlige vandslag.
.576 Hvis et damprør eller et tilbehør dertil kan modtage damp fra en  

 kilde med et højere tryk end det tryk, det er konstrueret til, skal der  

 monteres en passende reduktionsventil og umiddelbart herefter en  

 sikkerhedsventil og trykmåler.
Disse ventiler skal være indstillet til det  

 reducerede damptryk.
 .577 Såfremt damp af lavere tryk end kedeltrykket gennem trykformindskere  

 ledes til dampsystemer eller apparater, der ikke er beregnet for det fulde  

 kedeltryk, skal der umiddelbart efter trykformindskeren være anbragt en  

 tilstrækkelig stor sikkerhedsventil, der er indstillet for det reducerede  

 tryk.
 8.580 Fyringsanlæg m.v.
 .581 I skibe med oliefyrede hovedkedelanlæg skal der findes mindst to af  

 hinanden uafhængige oliefyringspumper, der hver for sig skal have  

 tilstrækkelig ydeevne til at vedligeholde dampforbruget ved normal manøvre.
.582 Oliefyringspumperne skal være tilsluttet mindst 2 forvarmere samt  

 suge- og trykfiltre, afspærringsventiler og nødvendige termometre og  

 trykmålere.
Ved trykforstøvningsanlæg skal der på pumpernes afgangsside være  

 anbragt sikkerhedsventiler, hvis afgange gennem omløb skal føres tilbage til  

 pumpernes sugeside.
 .583 Oliefyringsanlægget skal være således indrettet, at kedlen eller  

 kedlerne kan opfyres ved hjælp af skibets egne energikilder.
 .584 Oliefyringsaggregaters olierørledninger må kun have forbindelse med  

 brændselsoliesystemer.
.585 På olierørledninger i forbindelse med oliefyringssystemer kan  

 ventiler med en lysning på 19 mm og derunder være forsynet med skruedæksel,  

 der er forsynet med forsvarlig sikring mod løsskruning.
Alle andre ventiler  

 skal have ventilspindlens gevind uden for ventildækslet, og dette skal være  

 fastgjort til huset med bolte eller tappe.
Haner skal være således indrettet,  

 at tolden ikke kan presses ud ved trykket i systemet, selv om stopbøsningens  

 skruetappe eller lignende skulle briste.
 .586 Alle ventiler skal lukke ved en højregående bevægelse af deres  

 håndhjul og skal så vidt muligt lukke imod trykket i systemet.
 .587 Oliebrænderens fastholdelsesmekanisme skal være således konstrueret,  

 at en brænder ikke kan udtages, medmindre der er lukket for olietilførslen.  

 Afspærringsmidlet skal være forsvarligt sikret i lukket stilling og må ikke  

 kunne åbnes, før brænderen er indsat og fastspændt.
 .588 Under oliebrændere skal der være anbragt spildbakker.
 8.590 Forskellige bestemmelser.
.591 Dampkedler skal i nærheden af olietanke være varmeisoleret for at  

 undgå uforsvarlig opvarmning af olien.
Hvor kedler er anbragt over bundtanke,  

 der benyttes som olietanke, skal afstanden mellem tanktop og  

 forbrændingsrummets bund være mindst 750 mm.
 .592 Røgkamre med døre samt optræk skal være udført så tætte som praktisk  

 muligt.
 .593 Såfremt der i skorsten eller optræk anvendes spjæld, må disse ikke  

 være tætlukkende, og de skal være således indrettet, at de med sikkerhed kan  

 holdes fuldt åbne.
 .594 Til vejledning for maskinpersonalet skal der om bord findes en  

 fuldstændig plan over oliefyringsanlægget med tilhørende beskrivelse og  

 betjeningsregler.
 .595 Oliefyrede hjælpekedler skal med hensyn til konstruktion, indretning  

 og udstyr opfylde de for hovedkedler fastsatte bestemmelser, dog behøver  

 kedler, der ikke er nødvendige for skibets sikre drift, ikke at være  

 tilsluttet to fødevandssystemer og ej heller at være forsynet med to  

 oliefyringsaggregater.
 .596 Udstødskedler, dampomformere, forvarmere, evaporatorer og lignende,  

 hvori vand opvarmes under tryk højere end 0,2 N/mm2, skal opfylde de for  

 dampkedler givne forskrifter med hensyn til styrke og forsyning med ventiler  

 og armatur, så vidt disse bestemmelser efter deres natur kan komme til  

 anvendelse.
 .597 Undersøgelse og trykprøvning.
 Alle skibets kedler med tilhørende kedelbeslag, dampbeholdere, overhedere  

 o.lign. skal efter stedfunden rensning efterses ind- og udvendigt hvert 5.  

 år.
 Såfremt en kedels bund eller bagendebund er utilgængelig for udvendigt  

 eftersyn, skal der mindst hvert 8. år træffes sådanne foranstaltninger, at de  

 nævnte områder kan efterses i henhold til det efterfølgende:
.1 Ved det indvendige og udvendige eftersyn skal alle kedlens indre og  

 ydre overflader samt afstivninger undersøges for gruber, rust og anden  

 tæring, alle samlinger efterses, og den del af kedlen, som er udsat for  

 ildens eller røgens umiddelbare påvirkning, undersøges omhyggeligt for buler,  

 blærer o.lign.
Kedelbeklædningen behøver man kun at fjerne, dersom man har  

 formodning om, at samlinger el.lign. under den er læk.
 .2 Hvis der i kedlen findes væsentlig tæring eller anden svækkelse, skal  

 godstykkelserne eftermåles.
 .3 I tilslutning til hovedsynet skal alle sikkerhedsventiler og trykmålere  

 kontrolleres ved sammenligning med en kontrolmåler, medens kedlerne er under  

 damp.
.598 Nye kedler skal trykprøves forinden indsættelsen og forinden de  

 forsynes med beklædning.
Kedler, der er undergået hovedreparation, skal  

 trykprøves, inden de atter tages i brug.
Kan en kedel ikke underkastes  

 betryggende ind- eller udvendigt eftersyn, skal den, hvis det skønnes  

 fornødent, trykprøves, når syn finder sted, ligesom enhver kedel vil være at  

 trykprøve, dersom den ved synet viser sig at være i en sådan tilstand, at den  

 fortsatte brug skønnes at være forbundet med fare.
Prøvetrykket er for nye kedler med et kedeltryk på 0,7 N/mm2 og derunder 2  

 gange kedeltrykket.
Overstiger kedeltrykket 0,7 N/mm2, fastsættes  

 prøvetrykket til 1,5 gange kedeltrykket + 0,35 N/mm2. Ved efterfølgende  

 trykprøver fastsættes prøvetrykket i hvert enkelt tilfælde under hensyntagen  

 til kedlens alder, omfanget af en evnetuel reparation m.v.
 .599 Undersøgelser og trykprøver af damprør.
Alle nye ledninger til kraftdamp skal trykprøves, forinden de forsynes med  

 beklædning.
Hoveddamprør og hjælpedamprør, de sidste dog kun for så vidt de  

 har en indvendig diameter af over 75 mm, skal desuden underkastes periodiske  

 trykprøver med følgende mellemrum; Kobberrør med loddede langsømme hvert 5. år.
 Trukne kobberrør samt stålrør hvert 8. år.
 .1 Prøvetrykket ved såvel første som efterfølgende trykprøver fastsættes  

 til 2 gange kedeltrykket.
.2 Ved periodiske trykprøver fjernes beklædningen nærmest flangerne samt  

 på de af Søfartsstyrelsen anviste steder.
I de tilfælde, hvor ledningen ved  

 trykprøven ikke fuldstændig afklædes, skal prøvetrykket blive stående i  

 mindst 10 minutter.
 .3 Kobberledninger til kraftdamp, der under brugen udsættes for  

 bøjepåvirkninger, skal udglødes forinden trykprøven.
 .4 Ethvert damprør skal i øvrigt trykprøves, såfremt Søfartsstyrelsen  

 anser det for nødvendigt.
8.600 Trykluftsystemer 8.610 Generelt.
.611 I ethvert skib skal der findes midler til forhindring af overtryk i  

 nogen del af trykluftanlæg og alle steder, hvor kølekapper eller casinger på  

 kompressorer og luftkølere kan blive udsat for farligt overtryk som følge af  

 indsivning fra trykluftsdele.
Systemerne skal være forsynet med passende  

 sikkerhedsventilarrangementer.
 .612 De vigtigste startluftarrangementer for forbrændingsmotorer til  

 hovedfremdrivning skal være tilstrækkeligt beskyttet mod virkningerne af  

 tilbageslag og indvendig eksplosion i startluftrørene.
 .613 Alle afgangsrør fra startluftkompressorer skal føre direkte til  

 startluftbeholderne, og alle startrørene fra luftbeholderne til hoved- eller  

 hjælpemaskiner skal være helt adskilt fra kompressorernes afgangsrørsystem.
 .614 Der skal drages omsorg for, at der trænger mindst mulig olie ind i  

 trykluftanlæggene, og at disse anlæg drænes.
 8.620 Trykluftbeholdere og trykluftledninger m.v.
 .621 Trykluft skal være opsamlet i en eller flere dertil indrettede  

 trykluftbeholdere, der skal være fremstillet af trukne stålrør eller af  

 dampkedelplade (certifikatplade) og samlet ved nitning eller svejsning.  

 Sådanne beholdere skal med hensyn til konstruktion, styrke og  

 materialedimensioner opfylde de af Søfartsstyrelsen fastsatte eller  

 anerkendte regler, dog må godstykkelsen ikke være under 5 mm.
 .622 På enhver beholder skal arbejdstrykket, prøvetrykket, fabrikantens  

 eller leverandørens navn, beholderens byggeår samt løbenummer eller andet  

 mærke, hvorved beholderens identitet kan godtgøres, være angivet på solid og  

 iøjnefaldende måde, enten ved indhugning i selve beholderen eller på en til  

 denne befæstet metalplade.
.623 Beholderne skal være fast anbragt og tilgængelige for udvendigt  

 eftersyn i hele deres udstrækning.
De skal som hovedregel være forsynet med  

 afspærringsventil, bundaftapningshane eller -ventil, trykmåler og fornødne  

 renseåbninger og skal desuden være forsynet med sikkerhedsventil.  

 Startluftbeholdere skal endvidere være forsynet med smelteprop, der smelter  

 ved en temperatur af ikke over 100 grader C.
Beholdere med en indvendig  

 diameter over 150 mm skal være forsynet med renseåbninger af en sådan  

 størrelse, at rensning og indvendigt eftersyn kan foretages på betryggende  

 måde.
Sådanne renseåbninger må i intet tilfælde have mindre diameter end 75  

 mm.
 Er beholderens længde 2,5 m eller derover, skal den, medmindre den er  

 forsynet med mandehul, have en renseåbning i hver ende.
.624 Trykluftledninger skal være udført af stål- eller kobberrør.
Hvor  

 opladning sker ved trykrøgluft, skal længden af laderørsledningen mellem  

 motorcylinder og beholder være mindst 1,5 m.
 .625 Afspærringsventiler på trykluftledninger fra beholdere til  

 gangskiftelige fremdrivningsmotorers igangsætningsventiler skal være let  

 tilgængelige.
.626 På steder, hvor det godtgøres at være nødvendigt, kan  

 Søfartsstyrelsen tillade korte slangeforbindelser af godkendt materiale  

 anvendt.
Hvor Søfartsstyrelsen finder, at den i trykluftbeholderen opsamlede  

 luftmængde i forhold til rummets størrelse vil medføre særlig risiko i  

 tilfælde af brand, skal såvel smeltepropper som sikkerhedsventiler monteret  

 på beholderne være omsluttet af et tilstrækkeligt dimensioneret  

 afblæsningsrør, der er ført til frit dæk.
 .627 Sikkerhedsventiler kan udelades, hvor opladning af beholderne kun  

 sker ved trykrøgluft fra motorcylindre, hvori kompressionstrykket ikke  

 overstiger 1,5 N/mm2. Sådanne trykrøgluftbeholdere skal dog være forsynet med  

 smeltepropper som omhandlet i pkt. 8.623.
 .628 Aftapning af fortætningsvand og olie skal kunne ske fra beholderens  

 laveste sted.
 .629 Arbejdstrykket skal på trykmåleren være angivet ved en rød streg, og  

 inddeling skal være fortsat mindst 25% af arbejdstrykket ud over dette.
 8.630 Trykprøvning og eftersyn m.v.
 .631 Alle nye trykbeholdere til opbevaring af atmosfærisk luft eller andre  

 luftarter under tryk skal trykprøves så vidt muligt inden anbringelse om  

 bord.
 .632 Trykbeholdere, der ikke er tilgængelige for en betryggende indvendig  

 besigtigelse, skal underkastes periodisk trykprøve hvert femte år, ligesom  

 det til fremstilling, overføring samt opbevaring af trykluft hørende materiel  

 i øvrigt trykprøves, såfremt det ved eftersynet viser sig at være i en sådan  

 tilstand, at den fortsatte brug skønnes at være forbundet med fare.
.633 Prøvetrykket skal være 1,3 gange arbejdstrykket ved såvel første som  

 ved efterfølgende trykprøver.
På beholderen skal arbejdstrykket,  

 prøvetrykket, fabrikantens eller leverandørens navn, beholderens byggeår samt  

 løbenummer eller andet mærke, hvorved beholderens identitet kan godtgøres,  

 være angivet på solid og iøjnefaldende måde, enten ved indhugning i selve  

 beholderen eller på en til denne fæstet metalplade.
 .634 Søfartsstyrelsens trykprøve eller undersøgelse kan bortfalde, for så  

 vidt der foreligger attest fra et godkendt firma eller fra en godkendt person  

 om, at den omhandlede trykprøve eller undersøgelse er foretaget med  

 tilfredsstillende resultat.
8.700 Ventilationssystemer i maskinrum 8.710 Generelt.
.711 Af hensyn til personalets sikkerhed og velbefindende samt maskinernes  

 drift skal maskinrum af kategori A være tilstrækkeligt ventileret for at  

 sikre, at der opretholdes en tilstrækkelig lufttilførsel til rummene, både  

 når maskineri og kedler i disse rum arbejder på fuld kraft under alle  

 vejrforhold, herunder hårdt vejr, og når maskineriet ligger stille, som  

 f.eks. i havn.
Ethvert andet maskinrum skal være tilstrækkeligt ventileret  

 under hensyntagen til dets anvendelse.
.712 Mekanisk ventilation af maskinrum og maskinkontrolrum skal kunne  

 standses fra et let tilgængeligt sted uden for det rum, der ventileres.  

 Adgangen til dette sted bør ikke let kunne afskæres i tilfælde af brand i de  

 betjente rum.
Midlerne til standsning af den mekaniske ventilation af  

 maskinrummene skal være helt adskilt fra de midler, der forefindes til  

 standsning af ventilationen af andre rum.
8.800 Køleanlæg 8.810 Almindelige bestemmelser.
 .811 Ved køleanlæg forstås ethvert køleanlæg - bortset fra  

 husholdningskøleskabe og -frysebokse - hvori der som kølemiddel indgår væsker  

 eller fordråbede luftarter, hvis damptryk ved +30 grader C overstiger  

 atmosfærens tryk.
 8.820 Kølemidler.
 .821 Som kølemiddel i skibe kan anvendes fluorerede kulbrinter (freon,  

 arcton, frigen etc.) samt ammoniak.
 .822 Andre kølemidler må kun anvendes efter indhentet tilladelse fra  

 Søfartsstyrelsen.
 8.830 Materialer.
 .831 Alle materialer anvendt i forbindelse med køleanlæg skal være  

 modstandsdygtige og korrosionsbestandige over for såvel det anvendte  

 kølemiddel som den anvendte smøreolie eller blandinger heraf.
 .832 Til anlæg, hvor normale arbejdstryk overstiger 0,2 N/mm2, skal alle  

 beholdere (absorbere, receivere, kondensatorer, olieudskillere m.v.) være  

 fremstillet af certifikatplade.
 .833 Sikkerhedsventiler m.v.
 .834 Enhver kompressor skal på tryksiden mellem kompressoren og dennes  

 afgangsventil være forsynet med sikkerhedsventil og/eller sprængplade,  

 hvorfra afgangsrør skal være ført til kompressorens sugeside.
 .835 Alle øvrige til et køleanlæg hørende komponenter, der kan blive udsat  

 for skadelige overtryk, skal være forsynet med sikkerhedsventil eller  

 sprængplade.
 .836 Enhver i et kølesystem anvendt beholder skal, såfremt der er mulighed  

 for væskefyldning, og såfremt den kan afspærres fra systemet, være forsynet  

 med sikkerhedsventil og/eller sprængplade, hvorfra afgangsrør er ført til et  

 efter Søfartsstyrelsens skøn sikkert sted.
 8.840 Trykmålere.
 .841 Køleanlæg skal være forsynet med de for sikker overvågning nødvendige  

 trykmålere.
 8.850 Væskestandsmålere.
 .851 På beholdere til kølemidler skal eventuelle væskestandsmålere,  

 bortset fra solide flade skueglas indbygget i selve beholdervæggen, være  

 forsynet med afspærringsarmatur, der lukker i tilfælde af rørbrud.
 8.860 Rum for kompressorer, receivere og lignende.
 .861 Rum, hvor kompressorer, receivere og lignende er opstillet, skal være  

 velventilerede, og udgange fra sådanne rum skal være let tilgængelige.
.862 Maskineri for ammoniakkøleanlæg skal være anbragt i særskilt rum, der  

 skal være adskilt fra den øvrige del af skibet ved skodder og selvlukkende  

 døre udført så tætte som praktisk muligt.
Dørene, der skal åbnes udad, skal  

 let og hurtigt kunne udløses fra åbentstående stilling.
.863 I rum, som i pkt. 8.862 omhandlet, skal der være installeret enten et  

 anlæg til finfordråbning af vand under tryk eller et  

 katastrofeventilationsanlæg.
Sådanne anlæg skal opfylde følgende  

 bestemmelser:
.1 Et finfordråbningsanlæg skal dække hele rummet.
Anlægget skal  

 umiddelbart foran betjeningsventilen eller -ventilerne holdes under det  

 nødvendige tryk, og pumpen, der forsyner anlægget med vand, skal automatisk  

 træde i virksomhed ved trykfald i anlæggets rørledningssystem.
.2 Et katastrofeventilationsanlæg skal være adskilt fra skibets øvrige  

 ventilationssystem og skal for køleanlæg med en fyldning på 500 kg eller  

 derunder have en kapacitet på mindst 6 m3 luft/min. for hver 50 kg  

 kølemiddel.
For større anlæg skal ventilationsanlæggets kapacitet øges med  

 yderligere 2,5 m3 luft/min. for hver 50 kg ammoniak over 500 kg.
 Anlæggene skal kunne igangsættes fra to steder uden for rummet, hvoraf det  

 ene skal være i nærheden af døren til rummet, og det andet i sikker afstand  

 fra dette.
 8.870 Sikkerhedsforanstaltninger.
 .871 Døre til alle køle-, fryse- og blæserrum, i hvilke personer kan  

 opholde sig, skal åbne udad, og dørenes lukke- og låsemekanismer skal,  

 uafhængigt af de forekommende temperaturer og temperaturforskelle, kunne  

 fungere let og sikkert ved betjening indefra, også i låst tilstand.
 .872 Ethvert køle- og fryserum, i hvilke personer kan opholde sig, skal  

 være forsynet med fast installeret elektrisk lys.
 Der skal desuden være følgende til rådighed:
.1 Ved køleanlæg, der anvender fluorerede kulbrinter som kølemiddel, og i  

 hvilke fyldningen overstiger 75 kg, skal der findes et beskyttelsesudstyr  

 bestående af et indåndingsapparat med komprimeret luft samt en livline af  

 tilstrækkelig længde og styrke og ved alle ammoniakkøleanlæg yderligere  

 øjenbeskyttelsesmidler samt handsker af læder eller gummi.
Overstiger et  

 anlægs fyldning uanset kølemidlets art 400 kg, skal der findes et yderligere  

 beskyttelsesudstyr som ovenfor omhandlet.
.2 Indåndingsapparater skal opbevares beskyttet mod støv, fugtighed og  

 varme, og de skal sammen med det øvrige beskyttelsesudstyr opbevares klar til  

 brug på passende steder uden for de rum, hvor de skal benyttes.
De under .1  

 og .2 nævnte indåndingsapparater medregnes ikke i skibets brandudrustning.
 .873 For køle- og fryseanlæg gælder endvidere følgende:
 .1 Afbryderen for lyset skal være anbragt inde i rummet, og ved lysets  

 tænding skal en rød kontrollampe, anbragt umiddelbart uden for  

 kølerumsafdelingen eller på et andet af Søfartsstyrelsen godkendt sted,  

 samtidig tændes.
.2 Foruden ovennævnte kontrollampe skal der være installeret et elektrisk  

 alarmanlæg med akustisk signalgiver anbragt på et hensigtsmæssigt sted,  

 f.eks. i kabyssen, og betjeningskontakter for anlægget skal være umiddelbart  

 inden for dørene i de enkelte kølerum.
Signalgiveren må kun kunne afstilles  

 fra den kontakt, hvorfra den er startet, og skal være tilsluttet en anden  

 gruppe end lysinstallationen i rummet eller rummene.
For nye skibe skal denne  

 gruppe være en nødlysgruppe.
 Ved anlæg med fluorerede kulbrinter som kølemiddel skal der på et  

 iøjnefaldende sted være anbragt advarselsskilt mærket »Tobaksrygning  

 medfører forgiftningsfare«.
 8.880 Beskrivelse og mærkning m.v.
 .881 Til vejledning for maskinpersonalet skal der om bord findes en  

 fuldstændig plan over køleanlægget med tilhørende beskrivelse og  

 betjeningsvejledning.
 .882 Køleanlæggets forskellige trykkomponenter skal kunne identificeres,  

 og med hensyn til mærkning af trykbeholdere finder de i regel 25 fastsatte  

 bestemmelser tilsvarende anvendelse.
 8.890 Undersøgelser og trykprøver af køleanlæg.
 .891 Ethvert nyt køleanlæg skal, forinden det tages i brug, underkastes  

 såvel en væsketrykprøve som en lufttrykprøve i overensstemmelse med  

 nedenstående regler:
 .1 Ammoniak- og freon 22-anlæg (NH3 og CHF2CL):
Alle kompressorers cylindre/cylinderforinger, topstykker og stopventiler  

 m.v. skal prøves med et væsketryk på 4,2 N/mm2 og derefter med 2,1 N/mm2  

 nedsænket i vand.
Krumtaphuse, som udsættes for kølemidlets gastryk, skal  

 prøves med et væsketryk på 2,1 N/mm2 og derefter med luft ved 1,05 N/mm2  

 nedsænket i vand.
 Fordamperrør skal prøves med et væsketryk på 10,5 N/mm2 og derefter med  

 luft ved 3,5 N/mm2 nedsænket i vand.
 Kondensatorer, svejste beholdere og andre dele af anlægget, der er udsat  

 for kølemidlets gastryk, skal prøves med et væsketryk på 3,5 N/mm2 og  

 derefter med luft ved 1,75 N/mm2 nedsænket i vand.
 .2 Anlæg for andre fluorerede kulbrinter end freon 22:
 Alle dele, der er udsat for kølemidlets gastryk, prøves med et væsketryk  

 på 2 gange damptrykket af kølemidlet ved +50 grader C og derefter med luft  

 ved et gastryk svarende til kølemidlets tryk ved +50 grader C nedsænket i  

 vand.
.892 Såfremt det er vanskeligt at prøve større maskindele ved nedsænkning  

 i vand, kan sådanne dele pumpes op med luft og dampe hidrørende fra anlæggets  

 kølemiddel og prøves ved hjælp af lakmus eller svovlpinde, henholdsvis  

 prøvelampe, alt efter om prøven er udført med ammoniak eller fluorerede  

 kulbrinter.
Prøverne kan efter omstændighederne foretages med sæbevand.
 .893 Prøvetryk for andre kølemidler end de ovenfor angivne fastsættes i  

 hvert enkelt tilfælde af Søfartsstyrelsen.
 .894 Forinden et køleanlæg som nyt eller efter ombygning eller større  

 reparationer tages i brug, skal det have bestået en tæthedsprøve med luft  

 og/eller kølemiddeldamp under tryk ved +50 grader C.
 .895 Søfartsstyrelsens undersøgelse og prøver kan bortfalde, for så vidt  

 der foreligger attest fra et af Søfartsstyrelsen godkendt firma og/eller et  

 anerkendt klassifikationsselskab om, at de omhandlede undersøgelser og prøver  

 er foretaget med tilfredsstillende resultat.
