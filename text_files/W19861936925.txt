Ved beregningen af betaling for ophold i plejehjem for en mand, hvis  

 hustru var uden indtægter, afsattes et forsørgelsesbeløb på 100.000 kr. til  

 hustruen.
Der fandtes ikke grundlag for at forhøje det afsatte  

 forsørgelsesbeløb med udgiften til en rateforsikring på 313.366 kr. årlig  

 (1984 præmien) REDEGØRELSE FOR SAGEN:
En mand, der ikke var pensionist, fik ophold på et plejehjem.
Det sociale  

 udvalg beregnede i april 1985 opholdsbetalingen på grundlag af den seneste  

 skattepligtige årsopgørelse for 1983. Ved beregningen afsatte det sociale  

 udvalg et forsørgelsesbeløb på 100.000 kr. til hustruen, der var uden  

 indtægter.
Beløbet svarede til 2/3 af mandens seneste skattepligtige indtægt.
Det sociale udvalg medtog ikke udgiften til en rateforsikring, tegnet i  

 hustruens navn.
Præmien udgjorde i 1984 313.366 kr.
På grund af hustruens  

 manglende indtægter var udgiften i 1983 overført som underskud på mandens  

 selvangivelse.
Opholdsbetalingen blev herefter beregnet til 11.574 kr. pr. måned svarende  

 til 100% af den beregnede indtægt.
Opholdsbetalingen ville blive nedsat til  

 60%, såfremt manden fik tillagt førtidspension.
 AFGØRELSEN, DER KLAGES OVER:
Amtsankenævnet tiltrådte det sociale udvalgs beregning af  

 opholdsbetalingen.
Nævnet fandt det - på baggrund af de foreliggende  

 økonomiske oplysninger - hensigtsmæssigt, at opholdsbetalingen blev fastsat  

 på grundlag af den seneste skattemæssige slutopgørelse for 1983 og kommunens  

 beregning af betalingen som ikke-pensionist og som pensionist fandtes  

 korrekt.
 Nævnet fandt endvidere, at det fastsatte forsørgelsesbeløb på 100.000 kr.  

 til hustruen, uanset eventuel beskatning, kunne dække det fornødne underhold  

 og øvrige udgifter i betragtning af, at de fleste boligudgifter indtil videre  

 indgik i mandens driftregnskab i rimeligt omfang.
 Nævnet lagde herved vægt på, at betaling af husturens rateforsikring,  

 bortset fra dennes pensionsopsparing med skattemæssige fordele, måtte anses  

 at have nedsat ægtefællernes hidtidige levevilkår.
 Nævnet fandt således, at der, efter det oplyste om de økonomiske forhold  

 sammenholdt med, at der efter opholdsbetaling på 60% af den anden indtægt  

 resterede indkomst på ca. 33.000 kr., ikke skete en forringelse af hustruens  

 levevilkår.
 KLAGEN TIL ANKESTYRELSEN:
Sagen blev anket af hustruens revisor på hendes vegne.
Han fandt, at der  

 til hustruens forsørgelsesbeløb på 100.000 kr. måtte lægges udgiften til  

 rateforsikringen på 313.336 kr.
Revisoren henviste til, at det efter  

 sociallovgivningens målsigte ikke kan være rimeligt at kræve rateforsikringen  

 ophævet og herved ændre familiens langsigtede planlægning på dette punkt.  

 Revisoren henviste endvidere til, at hustruens levevilkår ville blive  

 yderligere forringet i de følgende år grundet de skattemæssige regler for  

 gifte, ikke samlevende ægtefæller.
 SUPPLERENDE OPLYSNINGER EFTER ANKEN:
Forsikringsselskabet oplyste, at rateforsikringen blev tegnet i 1979 med  

 en aftalt præmie på 200.000 kr. pr. år, der var pristalsreguleret til 1984.  

 Præmien skulle betales i 10 år.
Forsikringen ville komme til udbetaling fra  

 1. december 1989 med en månedlig løbende ydelse i 10 år.
 Revaliderings- og pensionsnævnet tilkendte den 30. december 1985 manden  

 mellemste førtidspension med virkning fra 1. maj 1985.
 LOVGRUNDLAG:
 Bistandslovens §§ 84 og 85, stk. 2.
 ANKESTYRELSENS AFGØRELSE:
 Ankestyrelsen forudsatte ved sin afgørelse, at manden på tidspunktet for  

 beregningen af opholdsbetalingen (optagelsen i plejehjem) stadig havde den i  

 selvangivelsen for 1983 anførte store A- indkomst.
 Ankestyrelsen tiltrådte med denne bemærkning amtsankenævnets afgørelse.
