 I henhold til § 7, stk. 3, i lov om friskoler og private grundskoler m.v.,  

 jf. lovbekendtgørelse nr. 677 af 3. oktober 1986 fastsættes:
§ 1.  Anmeldelsen skal ske til Direktoratet for  

 Folkeoplysning, Frie Grundskoler m.v. (direktoratet) og skal være  

 direktoratet i hænde inden 31. juli året forud for det skoleår, for hvilket  

 skolen ønsker tilskud.
Anmeldelsen skal omfatte:
 § 2.  Snarest efter anmeldelsen og senest den 30.  

 april forud for det skoleår, for hvilket skolen ønsker tilskud, skal udkast  

 til vedtægter være forelagt direktoratet til godkendelse.
 § 3.  Snarest efter anmeldelsen og senest den 31. juli  

 forud for det skoleår, for hvilket skolen ønsker tilskud skal følgende  

 materiale foreligge i direktoratet:
 § 4.  Er det indsendte materiale mangelfuldt, eller  

 giver det anledning til usikkerhed om skolens økonomiske grundlag, kan  

 direktoratet indkalde anmelderne til en drøftelse.
§ 5.  Der kan ikke udbetales tilskud eller forskud på  

 tilskud, med mindre den i § 1 omhandlede anmeldelse er rettidigt indsendt, og  

 det i § 2 og § 3 omhandlede materiale foreligger.
Udbetaling af tilskud eller  

 forskud på tilskud til leje- og renteudgifter forudsætter, at disse udgifter  

 er godkendt med virkning for tilskudsgrundlaget.
 § 6.  Bekendtgørelsen træder i kraft den 21. januar  

 1989.
 Stk. 2.  Bekendtgørelse nr. 514 af 2. november 1983 om  

 fremgangsmåden ved oprettelse af en friskole eller en privat grundskole, som  

 søger statstilskud, ophæves.
 Stk. 3.  Bestemmelserne om anmeldelsesfrister i §§ 1, 2  

 og 3 finder anvendelse på skoler, der har sendt en anmeldelse til  

 direktoratet efter den i stk. 1, nævnte ikrafttrædelse.
