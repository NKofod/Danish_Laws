 Under henvisning til finansministeriets cirkulære om lov om begrænsning af  

 løn under sygdom samt direktoratets skrivelse af 15. marts 1983, gives herved  

 nærmere retningslinier vedrørende udformningen af sygemeldinger m.v. i  

 forbindelse med karensdage.
 Sygemeldinger.
 Ved sygdomsfravær, skal tjenestestedet straks have meddelelse om den 1.  

 hele fraværsdag skal noteres som:
 1. Karensdag.
 2. Tilbagefald af samme sygdom (jfr. ovennævnte  

 cirkulære punkt 9.1.).
 3. Tilskadekomst i tjenesten (jfr. cirkulærets punkt  

 9.3.).
 4. Sygdom, hvorom der er indgået § 12-aftale.
 5. Fravær på grund af barns 1.sygedag.
I de tilfælde hvor fraværet noteres som karensdag skal det tillige  

 oplyses, hvorledes karensdagen ønskes afviklet.
Hvis man vælger, at afvikle  

 karensdagen med restferie eller afspadsering, er det en betingelse, at man  

 ved sygdommens indtræden har sådan frihed tilgode.
Der anvendes blanketter af samme type som vedlagte eller tilsvarende med  

 samme indhold, dog skal det i alle tilfælde af blanketten fremgå, hvorledes  

 man ønsker en karensdag afviklet. (* 1) Såfremt man bruger vedlagte blanket, kan man i underskriftsrubrikken  

 markere dette. (F.eks. (afspadsering)(ferie)(-løn).
Direktoratet skal henlede opmærksomheden på, at tjenestestedernes  

 registrering skal foretages på en sådan måde, at direktoratet på et senere  

 tidspunkt kan indhente oplysninger om, hvorledes 1. hele fraværsdag i de  

 enkelte tilfælde er afviklet.
Man vedlægger i den forbindelse cirkulære af 7.  

 april 1983 fra finansministeriet.
 Beregning af løntræk m.v.
Den løn der bortfalder på karensdagen er lønnen for det antal timers  

 arbejde, som lønmodtageren skulle have udført den pågældende dag, dog  

 maksimalt lønnen for de første 8 timers arbejde.
For fuldtidsbeskæftigede,  

 for hvem der ikke er fastsat et bestemt antal timers arbejde den pågældende  

 dag, er den løn der bortfalder, lønnen for 8 timers arbejde.
Dette gælder  

 f.eks. tjenestemænd uden højeste arbejdstid.
 For deltidsansatte, for hvem der ikke er fastsat et bestemt antal timers  

 arbejde den pågældende dag, er den løn der bortfalder een til  

 deltidsansættelsen svarende brøk af 8 timer. (F.eks.: Medarbejderen er ansat  

 20 timer ugentlig uden egentlig fastsat arbejdstid, lønnen bortfalder ved 1.  

 hele sygedag er lønnen for 4 timers arbejde).
Tjenestestederne skal meddele antallet af timer, for hvilke der skal ske  

 »løntræk«, til direktoratets løn- og regnskabskontor. (Registreres  

 på lønkode 7006 i halve timer.
For medarbejdere, der er ansat efter  

 overenskomnster, hvor det årlige timetal ikke andrager 2080 timer, kan  

 nærmere oplysninger om løntræk fås ved henvendelse til løn-og  

 regnskabskontoret).
 Hvis 1. fraværsdag for elever m.v. falder på en skole/undervisningsdag  

 behandles dette efter samme regler som gælder for almindelige arbejdsdage.
 Registrering på lønordre 9B.
 Karensdage føres som kode KS, idet alle andre sygedage fortsat føres som  

 kode S.
 Som ovenfor anført, kan man vælge at afvikle karensdagen som restferiedag  

 eller som afspadsering m.v.
 Såfremt man ikke ønsker at gøre brug af ovennævnte eller der ikke er  

 mulighed herfor, skal der ske fradrag i lønnen.
 De fratrukne antal timer skal opføres på lønordre 9B under anvendelse af  

 lønkode 7006, som angives i halve timer.
 Uanset afviklingsmåde bortfalder eventuelle tillæg for forskudt arbejdstid  

 samt kompensationstid på 14-06 timer, som ellers ville være blevet udbetalt.
 Karensdagen skal ikke medtages i beregningen af frihed på søn- og  

 helligdage.
 I alle tilfælde, hvor kode KS er anvendt, skal det på lønordren i parentes  

 anføres, hvorledes afvikling foretages. (F.eks. (AFSP) (FERIE) .
 De gældende regler vedrørende fravær på grund af børns sygdom fortsætter  

 som hidtil, men det skal af lønordren fremgå, at der er tale herom. (F.eks.  

 (barn syg).
 Ved tilbagefald af samme sygdom, ved tilskadekomst i tjenesten samt i  

 tilfælde hvor sygdommen er omfattet af en § 12-aftale, anvendes kode S, idet  

 det på lønordren i parantes angives, at der er tale herom. (F.eks.  

 (TILBAGEFALD) (ARBEJDSULYKKE) ( § 12).
 § 12-aftaler.
 § 12-aftaler kan af medarbejdere indgås med de enkelte tjenestesteder.  

 Aftalen skal være skriftlig, og skal godkendes af social- og  

 sundhedsforvaltningen i den pågældende medarbejders bopælskommune.  

 Direktoratet udbeder sig kopi af samtlige godkendte aftaler.
 E.B.
Jon Johnsen Kriminalforsorgens anstalter, afdelinger og pensioner samt  

 arrestinspektørerne.
