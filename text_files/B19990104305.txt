Bekendtgørelse om forbud mod brug af visse aggregater,  

 halsbånd mv. til dyr  

1) I medfør af § 11, stk. 1, § 12,  

 stk. 1, og § 28, stk. 5, i dyreværnsloven, jf. lov nr. 386 af  

 6.  

 juni 1991 som ændret senest ved lov nr. 80 af 9. februar 1999, fastsættes  

 følgende:
 § 1.  

  

 Brugen af ethvert fjernbetjent eller automatisk virkende aggregat, der hæftes  

 på dyr, og som påfører dyret elektrisk stød eller anden væsentlig ulempe, når  

 det aktiveres, er forbudt.
 § 2.  

  

 Halsbånd skal være lavet af et materiale, der er velegnet til brug på den  

 pågældende dyreart og ikke på nogen måde skader dyret.
 Stk. 2.  

  

 Brugen af  

 halsbånd, der på den indvendige side er forsynet med skarpe eller spidse  

 pigge,  

 er forbudt.
Stk. 3.  

  

 Til hunde  

 må der kun anvendes halsbånd med en fast lukning eller med en glidelukning,  

 der  

 har en selvudløsende stramningseffekt.
Disse halsbånd må på indersiden være  

 forsynet med stumpe metalombøjninger eller tappe, der dog højst må have en  

 længde på 8 mm fra underkanten af efterfølgende led.
 § 3.  

  

 Overtrædelse af §§ 1 - 2 straffes med bøde.
 § 4.  

  

 Bekendtgørelsen træder i kraft den 1. januar 2000.
 § 5.  

  

 Bekendtgørelse nr. 600 af 12. juli 1993 om brug af halsbånd m.v. ved dressur  

 af  

 hunde ophæves.
Justitsministeriet, den 16. december  

 1999 Frank Jensen /Lise-Lotte Nilas 1)  Bekendtgørelsen har som  

 udkast været notificeret  

 i overensstemmelse med Europa-Parlamentets og Rådets direktiv 98/34/EF  

 (informationsproceduredirektivet) som ændret senest ved direktiv 98/48/EF.
