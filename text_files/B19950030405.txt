I medfør af § 7 a, stk. 6, og stk. 7, 1. pkt, og § 19, stk. 3, i lov om veterinærvæsenet samt om udøvelse af dyrlægegerning ændret ved lov nr. 171 af 16. marts 1994, og efter bemyndigelse fra landbrugs- og fiskeriministeren fastsættes:
 § 1.  Denne bekendtgørelse vedrører aftaler om  

 sundhedsrådgivning i en kvæg- eller svinebesætning i henhold til  

 dyrlægelovens § 7a, stk. 3 og 4.
 Stk. 2.  Sundhedsrådgivningen skal udføres med henblik  

 på at forbedre besætningens generelle velfærd og formindske smitstoffers  

 mulighed for at forårsage sygdom.
 § 2.  En sundhedsrådgivningsaftale skal indgås mellem  

 besætningsejeren eller dennes repræsentant og en dyrlæge  

 (besætningsdyrlægen).
 Stk. 2.  Ved besætningsejeren eller dennes repræsentant  

 forstås i denne bekendtgørelse den for besætningen driftsøkonomisk ansvarlige  

 person.
 Stk. 3.  Aftalen skal indgås i skriftlig form ved  

 anvendelse af de i bilag 1 og 2 indsatte standardkontrakter og skal kunne  

 opsiges af begge parter med 1 måneds varsel.
§ 3.  På ejendomme med både en kvæg- og en  

 svinebesætning kan der indgås en sundhedsrådgivningsaftale for hver  

 besætning.
Der kan dog indgås sundhedsrådgivningsaftaler for selvstændige,  

 fysisk adskilte besætninger af samme dyreart, der er registreret hver for sig  

 som selvstændige besætninger i Det Centrale Husdyrbrugsregister (CHR).
 Stk. 2.  Sundhedsrådgivning kan kun udøves af  

 besætningsdyrlægen eller en anden dyrlæge, der er bemyndiget hertil af  

 besætningsdyrlægen.
§ 4.  Med grundlag i en sundhedsrådgivningsaftale kan  

 en besætningsdyrlæge receptordinere eller udlevere receptpligtige lægemidler  

 til besætningsejeren eller dennes repræsentant, jf. dyrlægelovens § 7 a, stk.  

 3 og 4, såfremt bestemmelserne i nærværende bekendtgørelse er overholdt.  

 Recepterne, som er besætningsejerens ejendom, udformes således, at de kan  

 ekspederes på alle danske apoteker, jf.
Sundhedsstyrelsens bekendtgørelse om  

 recepter.
Stk. 2.  Ved akut opstået sygdom i en besætning, for  

 hvilken der er indgået en sundhedsrådgivningsaftale, kan en dyrlæge omfattet  

 af praksis- eller vagtsamarbejde med besætningsdyrlægen på dennes vegne  

 receptordinere eller udlevere lægemidler inden for rammerne af  

 sundhedsrådgivningsaftalen.
Besætningsdyrlægen orienteres straks herom.
 Stk. 3.  Lægemiddeludlevering i henhold til en  

 sundhedsrådgivningsaftale må først finde sted efter 2. rådgivningsbesøg.
 § 5.  Besætningsdyrlægen skal inden 1 måned fra datoen  

 for en sundhedsrådgivningsaftales indgåelse foretage anmeldelse herom til  

 kredsdyrlægen ved fremsendelse af kopi af den indgåede aftale.
 Stk. 2.  Besætningsdyrlægen skal inden  

 opsigelsesfristens udløb give kredsdyrlægen meddelelse om opsagte  

 sundhedsrådgivningsaftaler.
§ 6.  En sundhedsrådgivningsaftale om kvæg skal  

 omfatte mindst 12 årlige rådgivningsbesøg.
Disse besøg skal aflægges med et  

 interval af mindst 20 og højst 40 dage.
Stk. 2.  En sundhedsrådgivningsaftale om svin skal  

 omfatte mindst 12 årlige konsultationer, hvoraf mindst 6 skal gennemføres som  

 rådgivningsbesøg.
Disse besøg skal aflægges med et interval af mindst 20 og  

 højst 75 dage.
 Stk. 3.  Den del af en kvægbesætning, der er på varig  

 sommergræsning er i perioden undtaget fra de i stk. 1 anførte betingelser.
 § 7.  Besætningsejeren eller dennes repræsentant skal  

 mellem rådgivningsbesøgene foretage optegnelse over medicinanvendelse,  

 sygdomstilfælde og dødsfald i besætningen.
 § 8.  Besætningsdyrlægen afslutter hvert  

 rådgivningsbesøg i besætningen med en skriftlig rapport over sundhedsmæssige  

 forhold og handlingsplaner (besøgsrapport).
 Stk. 2.  Besøgsrapporten underskrives af  

 besætningsdyrlægen og udleveres til besætningsejeren eller dennes  

 repræsentant, der ved underskrift bekræfter at have modtaget rapporten.
§ 9.  Besætningsdyrlægen skal føre en journal med  

 optegnelser for hver kontakt med besætningen.
Journalen skal indeholde Stk. 2.  Den i stk. 1 omtalte journal skal opbevares af  

 dyrlægen i mindst 3 år.
Endvidere skal besætningsejeren eller dennes  

 repræsentant opbevare den i stk. 1, nr. 5, anførte besøgsrapport i 3 år.
Den  

 omtalte journal og besøgsrapport skal på forlangende udleveres til  

 Veterinærdirektoratet.
 Stk. 3.  Ved hvert rådgivningsbesøg skal  

 besætningsdyrlægen til besætningsejeren eller dennes repræsentant udlevere  

 kopi af de oplysninger, der er tilført journalen.
 § 10.  En sundhedsrådgivningsaftale, som ikke er  

 affattet eller som ikke efterleves i overensstemmelse med denne  

 bekendtgørelse, er ugyldig.
 § 11.  Overtrædelse af § 2, stk. 1 og 3, § 3, stk. 2,  

 § 4, § 5, § 6, stk. 1 og 2 eller §§ 7-9 straffes med bøde.
 Stk. 2.  For overtrædelse, der begås af et aktieselskab,  

 andelsselskab, anpartsselskab eller lignende, kan der i medfør af § 19, stk.  

 5, i dyrlægeloven pålægges selskabet som sådant bødeansvar.
 § 12.  Findes en dyrlæge skyldig i grov eller gentagen  

 overtrædelse af § 2, stk. 1 og 3, § 3, stk. 2, § 4, § 6, stk. 1 og 2, § 8  

 eller § 9, kan dyrlægen for en periode af indtil 5 år fratages retten til at  

 udlevere receptpligtige lægemidler efter dyrlægelovens § 7 a, stk. 3-5, eller  

 stk. 9.
 § 13.  Findes en besætningsejer eller dennes  

 repræsentant ved dom skyldig i grov eller gentagen overtrædelse af § 2, stk.  

 1 og 3, § 7, eller § 8, stk. 2, kan besætningsejeren eller dennes  

 repræsentant for en periode af indtil 5 år frakendes retten til at behandle  

 dyr under anvendelse af receptpligtige lægemidler efter dyrlægelovens § 7 a,  

 stk. 3-5, eller stk. 9.
 § 14.  Bekendtgørelsen træder i kraft den 1. juni  

 1995.
 § 15.  Bekendtgørelsen gælder ikke for Grønland.
Veterinærdirektoratet, den 11. maj 1995 Erik Stougaard / Henrik Curtz Bilag 1.
AFTALE OM SUNDHEDSRÅDGIVNING I SVINEBESÆTNINGER jf. bekendtgørelse nr. 304 af 11. maj 1995 om sundhedsrådgivningsaftaler  

 for kvæg og svin.
Besætning Adresse:
 Undertegnede har den indgået aftale om sundhedsrådgivning i henhold til  

 bekendtgørelse nr. 304 af 11. maj 1995 om sundhedsrådgivningsaftaler for kvæg  

 og svin.
 Sundhedsrådgivningen omfatter en besætning bestående af  

 .................................
(besætningstype og ca. antal dyr) Rådgivningens formål og omfang:
 * Rådgivningens formål er at sikre besætningens sundhed og velfærd.
 * Aftalen omfatter 12 årlige konsultationer, hvoraf mindst 6 gennemføres  

 som rådgivningsbesøg med et interval af mindst 20 og højst 75 dage.
 * Rådgivningsbesøgets indhold og omfang fremgår af bilaget.
 Besætningsdyrlægen:
 * Afslutter rådgivningsbesøget med en skriftlig rapport om aftalte forhold  

 (besøgsrapport).
 * Besætningsdyrlægen fører journal for besætningen, jf. § 9 i  

 bekendtgørelsen.
 Besætningsejeren eller dennes repræsentant:
 * Foretager optegnelse over alle sygdomstilfælde, dødsfald og behandlinger  

 i besætningen, med mindre dyrlægen har registreret dem.
 * Foretager optegnelse over anvendt medicin for hver enkelt behandling.
 Medicinudlevering:
 * Når der på trods af rådgivningen forekommer sygdom i besætningen, kan  

 besætningsdyrlægen eller en dyrlæge fra vagtsamarbejdet med baggrund i denne  

 aftale receptordinere og udlevere medicin til sygdommens behandling.
 * Dyrlægen instruerer skriftligt og mundtligt om medicinens anvendelse og  

 om tilbageholdelsestider.
 * Udlevering af medicin i medfør af denne aftale kan tidligst finde sted  

 efter 2. rådgivningsbesøg.
 Opsigelse af rådgivningsaftale:
 * Aftalen kan opsiges af besætningsejeren eller dennes repræsentant eller  

 af dyrlægen med 1 måneds varsel.
 Besætningsejeren eller dennes repræsentant Besætningsdyrlæge:
BILAG TIL AFTALEN OM SUNDHEDSRÅDGIVNING I SVINEBESÆTNINGER Rådgivningens omfang:
Aftalen omfatter 12 årlige konsultationer, hvoraf mindst 6 skal  

 gennemføres som rådgivningsbesøg.
Udgangspunktet for de mellemliggende  

 konsultationer, som kan være telefoniske, er de problemstillinger, som blev  

 beskrevet i besøgsrapporten ved sidste rådgivningsbesøg samt efterfølgende  

 observationer i besætningen.
 Rådgivningsbesøgets indhold:
A.
Besætningsgennemgangen omfatter:
 - Gennemgang af den besætningsansvarliges optegnelser siden sidste  

 rådgivningsbesøg, jf. bekendtgørelsens § 7.
 - Gennemgang af dyrlægens optegnelser i journal siden sidste  

 rådgivningsbesøg, jf. bekendtgørelsens § 9.
 - En klinisk vurdering af den aktuelle sundhedstilstand i alle  

 staldafsnit.
 - Umiddelbare tegn på mangler vedrørende fodring, klima- og staldforhold i  

 øvrigt.
B.
Vurdering af besætningens sundhedsmæssige status i relation til  

 produktionsresultater i den forgangne periode:
 - Løbeafdeling og drægtighedsstald (dage fra fravænning til 1. løbning,  

 omløberprocent, brunstkontrol og behandlingshyppighed).
 - Farestald (antal levende fødte, antal dødfødte, sygdomsprofil, og  

 dødelighed i diegivningsperioden i relation til alder, søernes sygdomsprofil,  

 fra faring til fravænning og udsætterårsager).
 - Klimastald, ungsvinestald og slagtesvinestald (behandlingshyppighed).
 - Eventuel SPF/MS/SKD kontrol og indberetning kan foretages i forbindelse  

 hermed.
C.
Tilrettelæggelse af en relevant registrering af sundhedsdata i  

 besætningen:
- Besætningsdyrlægen er ansvarlig for tilrettelæggelsen.
Det tilstræbes,  

 at den koncentreres om nogle få nøgledata, som har relation til produktionen.
D.
Identifikation af eventuelle besætningsproblemer:
 - Der gennemføres en samlet analyse af besætningsgennemgang og  

 produktionsdata i relation til sundhedsdata.
 - Omfanget af obduktioner, laboratorierundersøgelser og supplerende  

 registreringer vurderes i relation til denne analyse.
E.
Besøgsrapport:
 - Rapporten starter med et sammendrag og en konklusion af besøget.
 - Den skal indeholde en handlingsplan for den kommende periode.
 Bilag 2.
AFTALE OM SUNDHEDSRÅDGIVNING I KVÆGBESÆTNINGER jf. bekendtgørelse nr. 304 af 11. maj 1995 om sundhedsrådgivningsaftaler  

 for kvæg og svin.
Besætning Undertegnede har den indgået aftale om sundhedsrådgivning i henhold til  

 bekendtgørelse nr. 304 af 11. maj 1995 om sundhedsrådgivningsaftaler for kvæg  

 og svin.
 Sundhedsrådgivningen omfatter en besætning bestående af  

 .................................
(besætningstype og ca. antal dyr) Rådgivningens formål og omfang:
 * Rådgivningens formål er at sikre besætningens sundhed og velfærd.
 * Aftalen omfatter mindst 12 årlige rådgivningsbesøg, der aflægges med et  

 mellemrum af mindst 20 og højst 40 dage.
 * Rådgivningsbesøgets indhold og omfang fremgår af bilaget.
 Besætningsdyrlægen:
 * Afslutter rådgivningsbesøget med en skriftlig rapport om aftalte forhold  

 (besøgsrapport).
 * Besætningsdyrlægen fører journal for besætningen, jf. § 9 i  

 bekendtgørelsen.
 Besætningsejeren eller dennes repræsentant:
 * Foretager optegnelse over alle sygdomstilfælde, dødsfald og behandlinger  

 i besætningen, med mindre dyrlægen har registreret dem.
 * Foretager optegnelse over anvendt medicin for hver enkelt behandling.
 Medicinudlevering:
 * Når der på trods af rådgivningen forekommer sygdom i besætningen, kan  

 besætningsdyrlægen eller en dyrlæge fra vagtsamarbejdet med baggrund i denne  

 aftale udlevere medicin til sygdommens behandling.
 * Dyrlægen instruerer skriftligt og mundtligt om medicinens anvendelse og  

 om tilbageholdelsestider.
 * Udlevering af medicin i medfør af denne aftale kan tidligst finde sted  

 efter 2. rådgivningsbesøg.
 Opsigelse af rådgivningsaftale:
 * Aftalen kan opsiges af besætningsejeren eller dennes repræsentant eller  

 af dyrlægen med 1 måneds varsel.
 Besætningsejeren eller dennes repræsentant Besætningsdyrlæge:
BILAG TIL AFTALEN OM SUNDHEDSRÅDGIVNING I KVÆGBESÆTNINGER Rådgivningens omfang:
 Aftalen omfatter 12 årlige rådgivningsbesøg.
 Rådgivningsbesøgets indhold:
A.
Besætningsgennemgangen omfatter:
 - Gennemgang af den besætningsansvarliges optegnelser siden sidste  

 rådgivningsbesøg, jf. bekendtgørelsens § 7.
 - Gennemgang af dyrlægens optegnelser i journal siden sidste  

 rådgivningsbesøg, jf. bekendtgørelsens § 9.
 - En klinisk vurdering af den aktuelle sundhedstilstand i alle  

 staldafsnit.
 - Umiddelbare tegn på mangler vedrørende fodring, klima- og staldforhold i  

 øvrigt.
B.
Vurdering af besætningens sundhedsmæssige status i relation til  

 produktionsresultater i den forgangne periode på baggrund af indhentede  

 produktionsdata.
C.
Tilrettelæggelse af en relevant registrering af sundhedsdata i  

 besætningen:
- Besætningsdyrlægen er ansvarlig for tilrettelæggelsen.
Det tilstræbes,  

 at den koncentreres om nogle få nøgledata, som har relation til produktionen.
D.
Identifikation af eventuelle besætningsproblemer:
 - Der gennemføres en samlet analyse af besætningsgennemgang og  

 produktionsdata i relation til sundhedsdata.
 - Omfanget af laboratorieundersøgelser m.m. og supplerende registreringer  

 vurderes i relation til denne analyse.
E.
Besøgsrapport:
 - Rapporten indeholder et sammendrag og en konklusion af besøget, jf.  

 punkt A og B.
 - Den skal indeholde en handlingsplan for den kommende periode.
