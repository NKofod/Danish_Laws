 Muligheden for dispensation ved indgivelse af  

 ansøgning om efterløn efter at dagpengeretten var  

 ophørt.
 Ankenævnet har behandlet Deres sag om muligheden for  

 at overgå til efterløn på møde den 18. oktober  

 2001.
Nævnet traf denne A F G Ø R E L S E Ankenævnet finder efter en konkret vurdering, at der  

 kan dispenseres fra, at Deres ansøgning om efterløn ikke blev  

 indgivet rettidigt.
De har derfor ret til at overgå til efterløn  

 den 6. juni 2001.
 Ankenævnet lægger ved afgørelsen til  

 grund, at Deres dagpengeret ophørte den 20. maj 2001 og at kassen  

 modtog Deres efterlønsansøgning den 6. juni 2001.
Ankenævnet lægger videre til grund, at De i  

 brev fra kassen af 6. januar 2000 blev gjort opmærksom på, at  

 Deres dagpengeret ville udløbe den 20. maj 2001, og at De skulle  

 være opmærksom på at søge efterløn inden  

 dagpengeretten udløb.
Ligeledes lægges det til grund, at kassen  

 i brev af 19. september 2000 orienterede Dem om, at dagpengeretten ville  

 udløbe den 20. maj 2001.
Ankenævnet lægger ved afgørelsen  

 vægt på, at det ikke utvetydigt fremgik af kassens seneste brev  

 til Dem af 19. september 2000, at De ville miste retten til efterløn,  

 hvis ansøgningen derom ikke blev indgivet inden dagpengeretten  

 udløb.
Henset til de alvorlige konsekvenser af for sent indgivet  

 ansøgning og den omstændighed, at De var ledig og modtog  

 dagpenge og dermed var i løbende kontakt med kassen, finder  

 ankenævnet, at kassen burde have vejledt Dem udtrykkeligt om  

 konsekvenserne af for sent indgivet ansøgning i brevet af 19.  

 september 2000.
Ankenævnet lægger ved denne vurdering  

 også vægt på, at kassens vejledning i brevene af 6. januar  

 2000 og 19. september 2000 blev givet i så god tid (hhv. ca. 16  

 måneder og 7 måneder før dagpengeretten udløb), at  

 vejledningen reelt ikke havde den tilsigtede effekt.
Uanset at kassen formelt  

 set må anses for at have opfyldt de vejledningsforpligtelser, som  

 kassen har i henhold til de gældende regler, så finder  

 nævnet, at det relativt lange tidsrum mellem den givne vejledning og  

 dagpengerettens faktiske udløb, må anses for at have været  

 hovedårsag til Deres forglemmelse af udløbsdatoen den 20. maj  

 2001.
 Ved afgørelsen tillægger ankenævnet det  

 også betydning, at Deres efterlønsansøgning blev indgivet  

 relativt kort tid efter at dagpengeretten var udløbet.
 Med de anførte konkrete begrundelser finder  

 ankenævnet således, at omstændighederne, der førte  

 til den for sent indsendte efterlønsansøgning, må  

 betragtes som undskyldelige, og at der derfor er grundlag for at dispensere i  

 medfør af § 74 c, stk. 3, 1. pkt. i lov om  

 arbejdsløshedsforsikring m.v.
 Det bemærkes, at ankenævnet også har  

 noteret sig Deres oplysninger til sagen om hændelsesforløbet i  

 forbindelse med den for sent indgivne efterlønsansøgning, samt  

 de mere personlige oplysninger om Deres mangeårige tilknytning til  

 arbejdsmarkedet og de alvorlige økonomiske konsekvenser, som et afslag  

 på dispensation vil have for Deres fremtidige eksistensgrundlag.
 Ankenævnet ændrer således direktoratets  

 afgørelse af 22. august 2001.
 De kan læse om afgørelsens faktiske og  

 retlige grundlag på de følgende sider.
 Kopi til:
XXX XXX 1. Sagsforløb Arbejdsdirektoratet har fremstillet sagen på denne  

 måde:
 "A-kassen fremsendte den 16. november (AMA: 1999) Deres  

 efterlønsbevis, hvoraf det fremgik, at man for at få ret til  

 efterløn skal have dagpengeret.
 Af  a-kassens brev af 6. januar 2000 til Dem fremgik det, at Deres  

 dagpengeret ville udløbe den 20. maj 2001, og at De skulle være  

 opmærksom på at søge om efterløn inden da.
 Ved brev af 19. september 2000 gjorde a-kassen Dem igen opmærksom  

 på, at Deres dagpengeret ville udløbe den 20. maj 2001.
 A-kassen modtog Deres ansøgning om efterløn den 6. juni  

 2001.
 A-kassen traf afgørelse den 15. juni 2001, hvoraf det fremgik, at  

 De ikke kunne overgå til efterløn fra den 6. juni 2001, idet  

 Deres dagpengeret var udløbet den 20. maj 2001.
De har ved brev af  19. juni 2001 anmodet direktoratet om en dispensation  

 fra reglerne.
De har blandt anført, at De ikke var vidende om, at den  

 for sene ansøgning ville få konsekvenser for Deres ret til  

 efterløn, da det ikke fremgik af brevet af 19. september 2000.
 A-kassen sendte sagen til direktoratet den 21. juni 2001.".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 22. august 2001 denne afgørelse:
"Direktoratet giver ikke dispensation til, at De kan overgå til  

 efterløn den 6. juni 2001.Her starter afgørelsen Begrundelse Af § 74 c, stk. 2, i lov om arbejdsløshedsforsikring m.v.  

 fremgår det, at et medlem tidligst kan overgå til efterløn  

 fra det tidspunkt, hvor a-kassen har modtaget ansøgningen om  

 efterløn.
 Det fremgår videre af stk. 3, at direktøren for  

 Arbejdsløshedsforsikringen i særlige tilfælde kan tillade,  

 at et medlem, der ikke har ansøgt rettidigt kan overgå til  

 efterløn.
 Deres dagpengeret udløb den 20. maj 2001.
 A-kassen modtog første gang Deres ansøgning om  

 efterløn den 6. juni  2001.
 Direktoratet har ved afgørelsen lagt vægt på, at det af  

 efterlønsbevis af 16. november 1999 fremgår, at man for at  

 få ret til efterløn skal have dagpengeret, at det af  a-kassens  

 brev af 6. januar 2000 fremgår, at Deres dagpengeret ville  

 udløbe den 20. maj 2001, og at De skulle være opmærksom  

 på at søge om efterløn inden da og, at a-kassen igen ved  

 brev af 19. september 2000 gjorde Dem opmærksom på, at Deres  

 dagpengeret ville udløbe den 20. maj 2001.
 Direktoratet finder således, at a-kassen har opfyldt sin  

 vejledningsforpligtelse, og finder derfor ikke grundlag for at dispensere i  

 dette tilfælde.".
3. Klagen til ankenævnet I Deres klage til ankenævnet af 29. august 2001 har De  

 anført:
 "....
Arbejdsdirektoratet begrunder afslaget med, at jeg har modtaget et brev  

 fra A-kassen den 19. september 2000, hvor jeg bliver gjort opmærksom  

 på at min dagpengeret udløber den 20. maj 2001, dette er ganske  

 rigtigt, men jeg mener ikke at der i dette brev fremgår at jeg vil  

 miste min ret til efterløn.
Jeg har den 6. januar 2000 modtaget et  

 brev fra min A-kasse hvor jeg bliver gjort opmærksom på at jeg  

 skal sende en skriftlig ansøgning om at gå på  

 efterløn, samtidig sender De mig et ansøgningsskema, som jeg  

 skal sende inden min dagpengeret er udløbet.
Jeg kan godt huske der  

 var noget om datoen den 20. maj 2001, i begyndelsen af maj leder jeg  

 forgæves efter brevene jeg kan imidlertid ikke finde dem, jeg bruger en  

 del tid med at lede efter brevene, da jeg endelig komme på den tanke,  

 at tage skuffen helt ud, hvor jeg mener jeg har lagt brevene i et chartek der  

 ligger de, ned under bunden af skuffen i selve skabet, men nu er dette  

 imidlertid blevet for sent, jeg skynder mig at udfylde min ansøgning  

 om efterløn den 1. juni 2001 i den tro, at jeg får min  

 efterløn med tilbagevirkende kraft, jeg har overhovedet ikke nogen  

 tanke om, at jeg mister retten til min efterløn.
 Da jeg den 20. maj 2001 sidder og udfylder mit dagpengekort kommer jeg i  

 tanke om, at jeg da nok skulle have haft et efterlønskort, så  

 jeg ringer til min A-kasse, og der taler jeg med XXX, som siger at hun lige  

 er kommet tilbage fra Pinse- og Grundlovsdagsferien, og først har  

 modtaget min ansøgning om efterløn den 6. juni 2001, så  

 vil jeg overgå til efterløn dette gør jeg så,  

 stadig i den tro at alt er i den skønneste orden, men den 15. juni  

 2001 modtager jeg et brev fra XXX, hvor hun meddeler mig at jeg ikke opfylder  

 de betingelser der er gældende for at gå på  

 efterløn.
 Jeg er dybt frustreret og ulykkelig over det der er sket, fejlen er min,  

 men i al den tid jeg har været på arbejdsmarkedet (i ca. 40  

 år), har jeg altid været en meget pligtopfyldende person, og  

 passet mit arbejde, derfor syntes jeg, at det er en meget hård straf  

 jeg får, for denne fejl, som jeg har gjort, jeg beklager min store  

 dumhed, men det er 3 1/2 års indtægt, der bliver taget fra mig  

 på grund af 11 dages forsinkelse, dette betyder både for min  

 mands og min eksistens de næste 3 1/2 år vil være en stor  

 katastrofe for os, dersom min mand også er på  

 efterløn.
 Jeg mener Arbejdsdirektoratet har fokuseret meget på at min A-kasse  

 har gjort det de skal, det har min A-kasse også, men min uheldige  

 situation syntes jeg ikke Arbejdsdirektoratet har taget meget hensyn til.
Jeg håber inderligt på at I kan hjælpe mig i denne  

 situation jeg er kommet i, på forhånd tak." 3.  Arbejdsdirektoratets bemærkninger til klagen Ved oversendelsen af sagen til ankenævnet den 31. august 2001  

 fastholdt direktoratet den trufne afgørelse med henvisning til, at der  

 ikke var fremkommet nye oplysninger der gav anledning til en ændring af  

 afgørelsen.
4. Nyt efter klagen På Deres foranledning blev der den 20. september 2001 afholdt et  

 møde i ankenævnets sekretariat med deltagelse af Dem og XXX.
 På mødet redegjorde De for hele forløbet omkring den  

 for sent indsendte efterlønsansøgning, ligesom De redegjorde  

 for en række mere personlige forhold, som De håbede kunne  

 tillægges betydning ved ankenævnets behandling af sagen.
De oplyste på mødet bl.a., at De har været ca. 40  

 år på arbejdsmarkedet, og at De heraf i 11 år havde drevet  

 selvstændig virksomhed med et databureau med flere ansatte.
De havde  

 aldrig oplevet at blive afskediget, før De i en alder af 59 år  

 blev afskediget sammen med et stort antal medarbejdere på XXX.
Fyringen  

 var et stort chok for Dem, og De havde siden søgt mange jobs, men uden  

 held - formentlig på grund af Deres alder.
De understregede videre, at De altid har været en meget  

 pligtopfyldende person, og at De har sat en ære i altid at opfylde  

 Deres forpligtelser og betale enhver sit til tiden.
I Deres lange arbejdsliv  

 havde De også måtte bruge meget tid på Deres familie.
 De oplyste videre, at De på grund af den mistede mulighed for  

 efterløn var kommet i en meget vanskelig økonomisk situation.
 De appellerede til, at de menneskelige hensyn også måtte  

 indgå i ankenævnets vurdering af sagen.
I telefonsamtale med sekretariatet den 24. september 2001 anmodede De om,  

 at det også blev tilføjet til sagen, at De første gang  

 blev orienteret om at dagpengeretten ville udløbe den 20. maj 2001 i  

 brev fra kassen af 6. januar 2000, dvs. ca. 16 måneder før  

 udløbet.
Den samme orientering modtog De i brev fra kassen af 19.  

 september 2000, dvs. ca. 7 måneder før udløbet.
De gjorde  

 samtidig opmærksom på, at det ikke fremgik utvetydigt af brevene,  

 at datoen den 20. maj 2001 var afgørende for Deres fremtidige ret til  

 efterløn.
De mente, at dette burde have været fremhævet  

 henset til de alvorlige konsekvenser.
De gjorde videre opmærksom på, at De ikke, da datoen for  

 udløbet af dagpengeretten nærmede sig, modtog nogen orientering  

 fra kassen derom.
Dette var selvsagt medvirkende til Deres forglemmelse.
 Til Deres orientering skal det oplyses, at resumeet af samtalen i  

 sekretariatet den 20. september 2001 og resumeet af telefonsamtalen den 24.  

 september 2001 er indgået som bilag ved ankenævnets behandling af  

 sagen.
