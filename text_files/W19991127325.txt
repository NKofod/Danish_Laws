Manden var selvstændig erhvervsdrivende, og han lod sig sygemelde og  

 ansøgte kommunen om sygedagpenge.
Social - og sundhedsforvaltningen  

 anmodede derefter sygehuset om relevante oplysninger om hans helbredsforhold  

 og modtog derefter en kopi af hele journalen.
 Der er klaget over, at overlægen overtrådte sin tavshedspligt  

 ved uden samtykke at have videregivet oplysninger til social- og  

 sundhedsforvaltningen i kommunen i form af en kopi af hele  

 indlæggelsesforløbet med stuegangsnotater m.m.
Videregivelse af tavshedsbelagte oplysninger  

 efter samtykke Patientklagenævnet fandt ikke, at overlægen  

 havde brudt sin tavshedspligt efter lægeloven § 9, jfr.  

 centralstyrelseslovens § 14, ved at videregive oplysninger til kommunen.
 Patientklagenævnet lagde vægt på, at  

 patienten på en blanket vedrørende anmodning om dagpenge, ved  

 sin underskrift havde givet samtykke til, at kommunen indhentede  

 helbredsmæssige oplysninger til brug ved behandlingen af  

 anmodningen.
 Nævnet fandt, at begrebet helbredsmæssige  

 oplysninger til brug for behandlingen af en dagpengesag omfatter oplysninger  

 om sygdommens/skadens opståen, alvor, udvikling, varighed og betydning  

 for blandt andet arbejdsevne og funktionsniveau i øvrigt.
 Nævnet fandt ikke, at der i den fremsendte journal  

 var oplysninger, der var irrelevante for behandlingen af dagpengesagen, og  

 som derfor burde have været undtaget i forbindelse med  

 fremsendelsen.
