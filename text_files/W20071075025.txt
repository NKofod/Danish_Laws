Klage over anmodning om aktindsigt i journal fra skadestue Nævnet fandt ikke grundlag for at kritisere den ledende overlæge for hans udfærdigelse af den skriftlige instruks om håndteringen af anmodninger om aktindsigt.
Nævnet fandt imidlertid, at det havde været hensigtsmæssigt, at den gældende skriftlige instruks var udfærdiget med henvisning til det gældende lovgrundlag.
Det fremgik af den fremsendte instruks, at denne var udarbejdet i henhold til lov om offentlighed i forvaltningen.
Nævnet oplyste, at der efterfølgende var trådt andre love i kraft, der regulerede behandlingen af en patients anmodning om aktindsigt i sin journal.
Lov om aktindsigt i helbredsoplysninger trådte i kraft 1. januar 1994, lov om patienters retsstilling trådte i kraft 1. oktober 1998, og var således gældende på tidspunktet for patientens anmodning, og senest sundhedsloven, der trådte i kraft 1. januar 2007.
Det var nævnets opfattelse, at der ved kontakten den 1. november 2005 til skadestuen forelå en procedure, der på tilstrækkelig måde sikrede, at patientens anmodning om aktindsigt kunne blive behandlet i overensstemmelse med de dagældende bestemmelser i lov om patienters retsstilling.
Nævnet fandt imidlertid, at det havde været hensigtsmæssigt, at den gældende skriftlige instruks var udfærdiget med henvisning til det gældende lovgrundlag.
