Betænkning afgivet af Det  

 Energipolitiske Udvalg den 10. maj 2000 Betænkning over Forslag til lov om  

 naturgasforsyning Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt.
Nogle af udvalgets  

 spørgsmål til miljø- og energiministeren og dennes svar  

 herpå er optrykt som bilag til betænkningen.
 Endvidere har udvalget modtaget skriftlige og/eller  

 mundtlige henvendelser fra:
Danske Fjernvarmeværkers Forening, Naturgas Midt-Nord I/S og Sammenslutningen af Danske Elvarmeforbrugere.
 Herefter indstiller et flertal (udvalget med  

 undtagelse af Enhedslistens medlem) lovforslaget til vedtagelse  

 uændret.
Et mindretal inden for flertallet (Venstres og Det  

 Konservative Folkepartis medlemmer af udvalget) hilser med stor tilfredshed,  

 at det konstruktive samarbejde fra energireformen af 3. marts 1999  

 fortsætter i reformopfølgningen af 22. marts 2000, der er  

 udmøntet i lovforslagene nr.
L 155, L 239, L 240, L 241 og L 275 samt  

 opfølgningen af biomasseaftalen og det grønne energimarked.
 For en ordens skyld skal mindretallet dog tage forbehold  

 for afsnittet »Sikring af varmepriser«, hvor der efter mindretallets mening  

 fejlagtigt er anvendt ordet »skal« i stedet for »kan«.
Det samlede resultat af reformopfølgningen er  

 særdeles tilfredsstillende set i lyset af de mange forskelligartede  

 hensyn, lovforslagene skal ses i forbindelse med.
Ligeledes vejer det tungt i  

 mindretallets strategiske overvejelser, at alle de gamle partier er enige om  

 nogle markedsorienterede principper.
 Ligesom der i liberaliseringen af elforsyningen er givet  

 miljø- og energiministeren mange bemyndigelser for i samarbejde med  

 forligspartierne at smidiggøre gennemførelsen, er der i  

 udmøntningen af reformopfølgningen ligeledes givet mange  

 bemyndigelser, for at ministeren sammen med forligsparterne skal sikre, at de  

 fælles hensigter i forliget kan gennemføres så  

 hensigtsmæssigt som muligt.
Mindretallet noterer med tilfredshed, at  

 markedsåbningen af naturgassen nu tager sin begyndelse, og at en  

 række danske virksomheder dermed får mulighed for at handle  

 naturgas på det frie marked.
Det vil de kommende år blive  

 spændende at følge, hvilke muligheder dette indebærer  

 med andre ord: Hvad der fungerer godt, og hvad der fungerer mindre godt.  

 Samtidig vil der blive lejlighed til at få udbygget markedspladsen og  

 den infrastruktur, der skal være til stede, for at et kommercielt  

 marked kan fungere.
Mindretallet er meget tilfreds med, at aftaleteksten  

 respekterer de forpligtelser (take or pay), som skiftende regeringer er  

 ansvarlige for.
Det bliver spændende at følge udviklingen i  

 EU og i Norge med deres respektive åbninger og gennemførelser af  

 både gas- og transitdirektivet, hvor der fra dansk side lægges  

 vægt på gensidighed i bred forstand.
Endelig er mindretallet  

 meget tilfreds med, at forligsparterne er enige om allerede i 2003 at  

 diskutere yderligere hastighed i åbningen af naturgasmarkedet og om  

 nødvendigt selv at kunne gå videre.
Et andet mindretal inden for flertallet (Socialistisk  

 Folkepartis medlem af udvalget) bemærker, at SF s formål med at  

 gå ind i forhandlingerne om gennemførelse af EU s gasdirektiv og  

 ændringer af varmeforsyningsloven var at sikre overordnede samfunds- og  

 miljøhensyn samt forbrugerbeskyttelse.
Der er meget store  

 samfundsmæssige interesser knyttet til naturgasforsyningen, og det er  

 derfor vitalt for det danske samfund at undgå, at kommercielle  

 interesser overtager naturgasforsyningen.
SF er tilfreds med at have medvirket til at sikre, at  

 naturgasnet og naturgaslagre forbliver i offentligt eje med denne aftale,  

 dvs. hos staten og kommunerne.
Det betyder, at naturgassen ikke kan  

 privatiseres.
SF er også tilfreds med, at markedsåbningen  

 kun får det omfang, som Danmark er nødt til som følge af  

 EU s gasdirektiv, altså et minimum.
Forligspartierne har aftalt, at  

 markedsåbningen skal drøftes igen i 2003, men parterne har kun  

 pligt til en drøftelse.
SF er altså ikke bundet til en  

 større markedsåbning.
SF er også tilfreds med at have medvirket til at  

 sikre, at der ikke indføres konkurrence i varmeforsyningen, og at  

 fjernvarmenettet ikke kan sælges.
Desuden bliver vedvarende energi  

 fremmet i forbindelse med fjernvarmeforsyningen.
Det samme gælder  

 forsknings- og udviklingsaktiviteter inden for energieffektivisering og  

 energibesparelser.
 SF lægger vægt på, at partierne har  

 aftalt at forsætte forhandlingerne, så der kan findes en samlet  

 løsning for at forbedre forholdene for de decentrale  

 kraftvarmeværker med henblik på at nedsætte de urimeligt  

 høje varmepriser.
 Et tredje mindretal inden for flertallet (Dansk  

 Folkepartis medlem af udvalget) finder, at den overordnede politik på  

 gasområdet, som skiftende socialdemokratisk og borgerligt ledede  

 regeringer har ført siden vedtagelsen af anlægsloven for  

 naturgasforsyning i 1979, samfundsøkonomisk har været forfejlet.  

 Man har politisk favoriseret naturgasselskaberne gennem naturgassens  

 afgiftsfritagelse og dermed kunstigt forbedret naturgasselskabernes  

 økonomi med milliardbeløb.
 Dette har sammen med statsstyringen, DONG s og de  

 regionale gasselskabers gældsforpligtelse og take or pay-kontrakterne  

 vanskeliggjort den hurtige markedsåbning, som Dansk Folkeparti gerne  

 havde set.
 Dansk Folkeparti lægger vægt på, at den  

 aftale, der den 22. marts 2000 blev indgået mellem regeringen og et  

 bredt flertal af partierne, men uden Dansk Folkeparti, på  

 væsentlige områder ikke er bindende længere end til senest  

 år 2003.
 Dansk Folkeparti finder det vigtigt, at forligspartierne  

 herefter er fritstillede med hensyn til at genforhandle og øge  

 markedsåbningstakten.
 Desuden er det overordentligt vigtigt, at aftalen  

 åbner mulighed for en selskabsopdeling af DONG i et handelsselskab og  

 et selskab, der tager sig af transmissions- og lageraktiviteter,  

 således at det 100 pct. statsejede DONG ikke kommer til at indtage en  

 dobbeltrolle, når det drejer sig om blandt andet at forhandle adgang  

 til gasnettet og tarifering.
Det er vigtigt, at der ved adgang til  

 opstrømsledningerne, som ejes af DONG, ikke gives en fortrinsstilling  

 til selskabet.
Det er derfor positivt, at miljø- og energiministeren,  

 der skal fastsætte reglerne om adgang til nettet, skal forelægge  

 disse for Det Energipolitiske Udvalg.
Det er i øvrigt problematisk, at der for  

 prisfastsættelser for naturgassen savnes gennemsigtighed.
SK energi og  

 Elsam skriver således i deres høringssvar, at: »Lovudkastet  

 bygger på et net af interne fortrolige aftaler gasselskaberne imellem,  

 som vil være uigennemsigtige og utilgængelige for politikere og  

 offentlighed, herunder for forbrugerne.« Dansk Folkeparti finder, at det er problematisk, at staten  

 får forkøbsret til ejerandele i selskaber, der ejer  

 distributionsnettet, og at reglen om reduktion af kommunernes bloktilskud  

 gøres gældende ved salg.
Dansk Folkeparti finder, at miljø- og  

 energiministerens mulighed for at pålægge naturgasselskaber  

 særlige aktiviteter, som skal finansieres over forbrugerpriserne, er  

 problematisk.
Disse omkostninger er i realiteten uden økonomiske  

 begrænsninger, da den til enhver tid siddende miljø- og  

 energiminister efter behag og uden om statskassen (finansloven) kan  

 fastsætte disse pristillæg.
 Dansk Folkeparti henviser i øvrigt til svarene  

 på spørgsmål 19, 20 og 21, som er optrykt i bilaget til  

 betænkningen.
Desuden finder Dansk Folkeparti, at det store antal af  

 ministerbemyndigelser gennemgående er et lovkvalitetsmæssigt  

 problem på energiområdet.
Det er betænkeligt, at de mange  

 ministerbemyndigelser gør det vanskeligt at vurdere, hvilke  

 konsekvenser lovforslaget vil få, og at området reguleres gennem  

 rammelove, således at færre beslutninger træffes i  

 Folketinget.
Et fjerde mindretal inden for flertallet  

 (Centrum-Demokraternes medlem af udvalget) bemærker, at  

 Centrum-Demokraterne ikke var deltager i det samlede forlig om energireformen  

 af 3. marts 1999, da CD ikke kunne stemme for den del af forliget, der  

 lægger loft over elværkernes CO2-udledning.
CD  

 udtrykker imidlertid sin tilfredshed med deltagelsen i og samarbejdet om den  

 efterfølgende reformopfølgningsaftale af 22. marts 2000.
Aftalen er udmøntet i lovforslagene nr.
L 155, L  

 239, L 240, L 241 og L 275 samt en opfølgning af biomasseaftalen og  

 det grønne energimarked.
CD er enig i den begrænsede og forsigtige  

 markedsåbning for naturgassen og udtrykker tilfredshed med, at aftalen  

 om markedsåbning kan vurderes og ændres efter 2003. CD udtrykker  

 ligeledes tilfredshed med aftaletekstens respekt for indgåede take or  

 pay-aftaler.
Det er CD s opfattelse, at det overordnede transmissionsnet skal  

 være i neutral samfunds- eller brugereje, hvis der skal udvikles et  

 reelt marked.
Derfor havde CD gerne set en reel adskillelse mellem handel og  

 transmission af gas efter samme princip, som anvendes i elsektoren.
Men CD  

 accepterer den regnskabsmæssige opdeling af DONG s handels- og  

 transmissionsopgaver med det formål at hindre krydssubsidiering.
 Et mindretal (Enhedslistens medlem af udvalget)  

 indstiller lovforslaget til forkastelse ved 3. behandling.
Enhedslisten kan ikke støtte lovforslaget, som er  

 en parallel til den liberalisering, der er sket på elområdet.
Med  

 lovforslaget bliver det dermed også på naturgasområdet  

 »effektivitetsfremmende prisreguleringer«, der bliver det styrende element og  

 ikke samfundsøkonomiske og miljømæssige overvejelser.  

 Tilmed gennemføres liberaliseringen stort set i blinde i forhold til,  

 hvorledes naturgassektoren i øvrigt vil udvikle sig i Europa.
I stedet for at benytte den eksisterende situation til at  

 medvirke til at spænde ben for en generel maksimal markedsåbning  

 i EU   f.eks. i samarbejde med Frankrig   vælger flertallet at  

 sætte turbo på liberaliseringen ved at lade Danmark være  

 lokomotiv for liberaliseringen af gassektoren.
Enhedslisten konstaterer, at  

 man har sat nogle vældige kræfter i gang, hvor man risikerer at  

 sabotere en langsigtet plan for den danske udbygning og anvendelse af  

 naturgas.
Hele opbygningen af naturgasnettet, konstruktionen med DONG og de  

 regionale naturgasselskaber, afgiftssystemer, skyggeafgiften, som selskaberne  

 fik lov til at beholde som støtte, osv.   det man kan kalde den danske  

 model   risikerer at få et skud for boven ved denne implementering af  

 EU s gasdirektiv.
Regeringen og aftalepartierne klapper hælene sammen,  

 bøjer nakken og retter ind til højre.
Nu skal det hele laves  

 om, og lovforslaget er et forsøg på at redde stumperne.
Martin Glerup (S) fmd.  Helge Mortensen (S)  

  Henning Gjellerod (S)  Lis Greibe (S)  

  Erik Mortensen (S)  Anni Svanholt (SF)  

 Ebbe Kalnæs (CD)  Dorit Myltoft (RV)  

  Søren Kolstrup (EL)  Peter Hansen-Nord (V)  

  Harald Kjøller (V)  Helga Moos (V)  

  Kim Andersen (V) Gitte Seeberg (KF)  

  Henriette Kjær (KF)  Aase D.
Madsen (DF)  

 nfmd.  Kim Behnke (FRI) Kristeligt Folkeparti havde ikke medlemmer i udvalget.
Bilag Nogle af udvalgets spørgsmål til miljø-  

 og energiministeren og dennes svar herpå optrykt efter ønske fra  

 Dansk Folkepartis medlem af udvalget Spørgsmål 19:
 Ministeren bedes kommentere Skatteministeriets  

 bemærkning i høringssvaret: »Skatteministeriet finder således generelt, at  

 liberaliseringen af gasmarkedet bør bringes videre «.
 Svar:
 Jeg har forelagt spørgsmålet for  

 Skatteministeriet, som har oplyst følgende:
» Det er imidlertid også Skatteministeriets erfaring,  

 at der er mange faktorer, der kan påvirke beslutningerne om hvilken  

 model, der skal vælges.
I forbindelse med naturgasliberaliseringen og  

 forslaget til lov om naturgasforsyning skal der blandt andet tages hensyn til  

 de meget store offentlige investeringer og til, at DONG skal kunne opfylde  

 sine take or pay-forpligtelser.
Disse hensyn taler for, at  

 markedsåbningen foretages gradvis og afbalanceret således som det  

 er foreslået.«.
 Jeg har ikke yderligere kommentarer.
 Spørgsmål 20:
 Ministeren bedes oplyse, hvilke aktiviteter det drejer sig  

 om, ministeren får bemyndigelse til at pålægge  

 gasselskaberne, der medfører tillæg til gaspriserne.
 Svar:
Det fremgår af lovforslagets § 9, at omkostningerne  

 til forskellige offentlige forpligtelser, som naturgasselskaberne ved  

 lovforslaget pålægges, skal afholdes af alle forbrugere, som er  

 tilsluttet naturgasforsyningsnettet.
Det drejer sig om:
Som det fremgår af bemærkningerne til § 9, er  

 det i den gældende lovgivning på naturgasområdet kun i  

 begrænset omfang fastlagt, hvilke offentlige forpligtelser der  

 påhviler naturgasselskaberne, og der er ikke fastsat nærmere  

 regler om, hvorledes omkostningerne forbundet hermed skal bæres af  

 forbrugerne.
Med den foreslåede bestemmelse præciseres det, i  

 hvilket omfang naturgasforbrugerne har pligt til at bidrage til betaling for  

 de generelle offentlige forpligtelser, som naturgasselskaberne  

 pålægges.
 Spørgsmål 21:
 I tilknytning hertil bedes oplyst, om disse  

 pristillæg har lighed med skatter, og om ministerens bemyndigelse  

 derfor vil rejse spørgsmål i forhold til grundlovens § 43, som  

 Skatteministeriet bemærker i sit høringssvar.
 Svar:
 Jeg har forelagt spørgsmålet for  

 Skatteministeriet, som har oplyst følgende:
» » En minister kan dermed ikke bemyndiges til at udstede  

 regler for hvem og hvor meget personer eller virksomheder skal betale i  

 skatter og afgifter.
Dette kan alene ske ved lov.
 Skatteministeriet varetager den danske skatte- og  

 afgiftslovgivning og vil derfor altid være særligt  

 påpasselig med hensyn til grundlovens § 43. Det er derfor naturligt, at  

 der i forbindelse med høringen af lovforslag fra andre ministerier  

 foretages en ekstra overvejelse i forbindelse med bestemmelser, der  

 bemyndiger en minister til at pålægge personer eller virksomheder  

 en byrde.
Efter en uddybende beskrivelse af hvilke forpligtelser,  

 der vil være tale om at pålægge naturgasselskaberne, jf.  

 herunder også besvarelsen af spørgsmål nr. 20, er det  

 Skatteministeriets vurdering, at disse forpligtelser ikke er at sidestille  

 med skatter og afgifter og derfor ikke er i strid med grundlovens § 43.« Jeg har ikke yderligere kommentarer.
