 I henhold til § 14, stk. 2 i lov om Danmarks Journalisthøjskole, jf.  

 lovbekendtgørelse nr. 674 af 29. juli 1992, fastsættes:
Uddannelsernes formål og struktur § 1.  Formålet med journalistuddannelserne er at give  

 de studerende journalistiske færdigheder, indsigt i et bredt udvalg af  

 relevante fagområder for journalistikken og kendskab til faget, dets  

 funktioner og traditioner.
Uddannelserne skal sigte mod at give de studerende  

 de teoretiske og praktiske forudsætninger for at kunne arbejde inden for det  

 til enhver tid eksisterende mediemønster og for aktivt at kunne medvirke til  

 udviklingen af medierne.
 § 2.  Journalistuddannelserne består af en uddannelse  

 i almen journalistik (journalistlinien) og en uddannelse i billedjournalistik  

 (billedjournalistlinien).
 Stk. 2.  Uddannelserne omfatter en grunduddannelse, der  

 består af en 1. del på 1,5 år (1-3 semester) og en 2. del på 1 år (7-8  

 semester) samt en praktisk uddannelse i form af en lønnet praktikperiode på  

 godkendte praktiksteder på 1,5 år. (4-6 semester). Praktikperioden foregår  

 mellem grunduddannelsens 1. og 2. del.
 Stk. 3.  Uddannelserne kan tilrettelægges, så de delvis  

 er fælles for journalistlinien og billedjournalistlinien.
§ 3.  De anførte uddannelseslængder angiver det antal  

 årsværk, der skal lægges til grund for planlægningen af uddannelserne.
Et  

 årsværk er en fuldtidsstuderendes arbejde i et år.
 Stk. 2.  Ved studiestart den 1. september varer 1. del  

 af uddannelserne 17 måneder og 2. del af uddannelserne 11 måneder.
 Stk. 3.  Ved studiestart den 1. februar varer 1. del af  

 uddannelserne 18 måneder og 2. del af uddannelserne 12 måneder.
Uddannelsernes indhold og udformning § 4.  Undervisningen på grunduddannelsernes 1. del  

 skal give de studerende indsigt og færdigheder, som sætter dem i stand til at  

 indgå i et alment journalistisk arbejde inden for det eksisterende  

 mediemønster.
 Stk. 2.  Undervisningen på journalistliniens 1. del  

 omfatter fagene: journalistik, sprog, medie- og kommunikationsteori,  

 informationsret, etik og samfundsfag.
 Stk. 3.  Undervisningen på billedjournalistliniens 1.  

 del omfatter de i stk. 2 nævnte fag, idet der dog i uddannelsesforløbet i  

 stedet for de sprogligt baserede formidlingsfag og fagdiscipliner indgår  

 specialkurser i visuel kommunikation, ligesom der stilles særlige krav til en  

 visuel fremstillingsform i opgavebesvarelser.
 Stk. 4.  Undervisningen på billedjournalistliniens 1.  

 del afpasses efter den studerendes valg af speciale: TV eller trykte medier.
 § 5.  For at kunne begynde uddannelsernes praktiske  

 del skal den studerende have opnået bedømmelsen Bestået eller mindst  

 karakteren 6 i studieaktiviteterne på uddannelsernes 1. del.
 § 6.  Undervisningen på grunduddannelsernes 2. del  

 skal udbygge de studerendes indsigt i den journalistiske metode og  

 uddannelsens øvrige fag, således at de kan løse mere sammensatte  

 journalistiske opgaver og blive i stand til aktivt at medvirke til  

 udviklingen af medierne.
Stk. 2.  Undervisningen på journalistliniens 2. del  

 omfatter mediespecialer og fagspecialer.
Der udbydes mediespecialer inden for  

 de tre hovedgrupper af medier: Radio, TV og trykte medier.
Fagspecialer  

 udbydes inden for samfundsfag, og der kan udbydes fagspecialer inden for  

 sprog, medie- og kommunikationsteori og etik.
 Stk. 3.  Undervisningen på billedjournalistliniens 2.  

 del afpasses efter den studerendes valg af speciale, trykte medier eller TV.  

 Undervisningen omfatter mediespecialer og fagspecialer, jf. stk. 2.
 Stk. 4.  En studerende kan kun deltage i eet medie- og  

 eet fagspeciale på 2. del, jf. dog § 17, stk. 2, nr. 8.
§ 7.  Uddannelserne afsluttes med en hovedopgave, der  

 har til formål at dokumentere den studerendes kvalifikationer inden for  

 journalistik eller billedjournalistik og uddannelsens øvrige fag.  

 Hovedopgaven skal udarbejdes inden for en tidsramme på 5 uger og afsluttes  

 med en mundtlig prøve.
Prøven tager udgangspunkt i opgaven og skal vise, at  

 den studerende er i stand til at arbejde selvstændigt.
Stk. 2.  Hovedopgaven kan udarbejdes individuelt eller  

 som gruppearbejde.
En gruppe kan bestå af to studerende fra journalistlinien  

 eller fra billedjournalistlinien, eller den kan bestå af en studerende fra  

 hver af de to linier.
Bedømmelse af uddannelserne § 8.  På grunduddannelserne dokumenteres de  

 studerendes kvalifikationer ved prøver, herunder bedømmelse af hovedopgaven i  

 forbindelse med den mundtlige prøve.
Det fastsættes i studieordning, i  

 hvilket omfang projekter bedømmes på grundlag af det skriftlige arbejde alene  

 eller i forbindelse med en mundtlig prøve.
Stk. 2.  Uddannelseselementer, hvis indhold og  

 arbejdsformer begrunder det, kan helt eller delvis dokumenteres ved  

 deltagelse i undervisningen.
Nærmere bestemmelser om prøveformen fastsættes i  

 studieordningen.
 Stk. 3.  Prøveformerne skal tilgodese uddannelsens  

 formål og skal sikre, at der sker en individuel bedømmelse af den studerende.
 § 9.  Prøverne er enten interne eller eksterne. 1)  

 Interne prøver bedømmes af: eksaminator(erne) eller af eksaminator(erne) og  

 en eller flere censorer, der er beskikket af rektor blandt lærerne ved  

 Danmarks Journalisthøjskole.
 § 10.  Bedømmelsen af studerendes  

 undervisningsdeltagelse efter § 8, stk. 2, foretages af læreren (lærerne) ved  

 den pågældende undervisning.
 § 11.  Mindst 1/3 af grunduddannelsen skal  

 dokumenteres ved eksterne prøver, og disse skal dække uddannelsernes  

 væsentlige områder, herunder hovedopgaven.
§ 12.  Prøverne skal være tilrettelagt som  

 individuelle prøver.
Skriftlige projekter samt hovedopgaven på  

 grunduddannelserne kan dog udarbejdes af to studerende i fællesskab.
Den  

 enkelte deltagers bidrag skal bedømmes for sig.
 Stk. 2.  Den mundtlige prøve foregår som en samtale  

 mellem den eller de studerende, læreren/lærerne og censor(erne).
Stk. 3.  Hvor det i studieordning er fastsat, at den  

 skriftlige opgave efterfølges af en mundtlig prøve, skal den tage  

 udgangspunkt i det skriftlige arbejde.
Bedømmelsen foretages på grundlag af  

 den samlede præstation.
Hvis det er et gruppearbejde, skal der under den  

 mundtlige prøve indgå eksamination af hver enkelt deltager.
 § 13.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen Bestået/Ikke bestået.
 Stk. 2.  Bedømmelsen Bestået/Ikke bestået kan højst  

 anvendes ved prøver, der dækker 1/3 af uddannelsen.
 Stk. 3.  For undervisningsdeltagelse, jf. § 8, stk. 2,  

 gives bedømmelsen Bestået/Ikke bestået.
 Stk. 4.  Hovedopgaven bedømmes efter 13-skalaen.
§ 14.  Hver prøve eller anden form for bedømmelse  

 bestås for sig.
Beståede prøver kan ikke tages om.
Stk. 2.  En studerende kan højst tre gange indstille sig  

 til den samme prøve eller anden form for bedømmelse.
Danmarks  

 Journalisthøjskole kan tillade indstilling en fjerde gang.
 Stk. 3.  Tredje og fjerde gang, en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
Stk. 4.  En studerende, der anden gang skal have sin  

 undervisningsdeltagelse bedømt, jf. § 8, stk. 2, kan forlange at aflægge en  

 prøve i stedet.
Tredje og fjerde gang kan den studerende forlange, at der  

 medvirker censor ved prøven.
 § 15.  For at bestå et semester på grunduddannelserne  

 skal den studerende have opnået »Bestået« eller mindst karakteren 6  

 efter 13-skalaen i alle semestrets prøver og forløb.
 Stk. 2.  For at kunne påbegynde uddannelsernes  

 praktikperiode skal den studerende have bestået alle tre semestre på 1. del.
 Stk. 3.  For at kunne indstille sig til uddannelsernes  

 hovedopgave skal den studerende over for Danmarks Journalisthøjskole og  

 Uddannelsesrådets praktikudvalg kunne dokumentere, at vedkommende har  

 gennemført 18 måneders praktikperiode på godkendt(e) praktiksted(er) og  

 bestået begge semestre på 2. del.
 Stk. 4.  For at bestå grunduddannelserne skal den  

 studerende opnå mindst karakteren 6 efter 13-skalaen for hovedopgaven.
Andre bestemmelser § 16.  Danmarks Journalisthøjskole udsteder bevis for  

 gennemført uddannelse med angivelse af uddannelsens betegnelse  

 (journalistlinien eller billedjournalistlinien).
 Stk. 2.  Eksamensbeviset skal indeholde oplysning om  

 bedømmelserne, herunder om prøven er intern eller ekstern, samt dokumentation  

 for gennemført praktikperiode.
 Stk. 3.  Studerende, der forlader uddannelsen uden at  

 have bestået den tilhørende eksamen, har ret til at få attestation for  

 beståede prøver og forløb.
 § 17.  Danmarks Journalisthøjskole fastsætter inden  

 for bekendtgørelsens rammer nærmere regler om journalistuddannelserne i en  

 studieordning for hver uddannelse.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 Danmarks Journalisthøjskole til at dispensere fra de regler i  

 studieordningen, der alene er fastsat af journalisthøjskolen.
 Stk. 4.  Inden studieordningen fastsættes, tager  

 højskolen kontakt til aftagerrepræsentanter, herunder censorerne.
 Stk. 5.  Studieordningen og væsentlige ændringer heri  

 træder i kraft ved et semesters begyndelse.
 Stk. 6.  Studieordningen sendes til Undervisnings- og  

 Forskningsministeriet til orientering.
§ 18.  Undervisnings- og Forskningsministeriet, kan  

 tillade fravigelse af bekendtgørelsen som led i forsøg.
Samtidig fastsættes  

 forsøgets varighed og rapporteringsformen.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
§ 19.  Klager over Danmarks Journalisthøjskoles  

 afgørelser i henhold til denne bekendtgørelse indgives til  

 journalisthøjskolen.
Hvis en klage ikke tages til følge, og klageren  

 fastholder klagen, videresender journalisthøjskolen klagen - bilagt en  

 udtalelse - til Undervisnings- og Forskningsministeriet.
 Stk. 2.  Fristen for indgivelsen af klager er 4 uger fra  

 den dag, afgørelsen er meddelt den pågældende.
 Ikrafttræden m.v.
 § 20.  Bekendtgørelsen træder i kraft den 1. september  

 1992.
 Stk. 2.  Bekendtgørelse nr. 80 af 18. februar 1987 om  

 journaliststuddannelsen ophæves.
Stk. 3.  Danmarks Journalisthøjskole fastsætter  

 overgangsregler for studerende, der har begyndt uddannelsen inden 1.  

 september 1992, og som ønsker at færdiggøre uddannelsen helt eller delvis  

 efter de nye regler.
Journalisthøjskolen afgør, hvornår der sidste gang  

 afholdes eksamen efter bekendtgørelse nr. 80 af 18. februar 1987.
