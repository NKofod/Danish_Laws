 Efter aftale med de retsmedicinske institutter i Århus og i København  

 fastsætter justitsministeriet herved, at blod- og eventuelle urinprøver, som  

 udtages fra afdøde personer i Jylland, bortset fra de sønderjydske  

 politikredse, fremtidig sendes til alkoholundersøgelse på Århus Universitets  

 retsmedicinske institut, Finsensgade 15, 8000 Århus C.
 Retsmedicinsk institut i Århus vil i forbindelse hermed udsende særlige  

 blanketter og kuverter med prøverør til de berørte politikredse og  

 embedslægerne.
 Ordningen træder i kraft den 1. december 1975, således at blod- og  

 urinprøver fra afdøde, der udtages efter dette tidspunkt, skal fremsendes til  

 retsmedicinsk institut i Århus.
 Det tilføjes, at blodprøver udtaget fra levende personer som hidtil skal  

 fremsendes til undersøgelse på retsmedicinsk institut i København.
 P.M.V.
 E.B.
T.
Bækgård (Til politiet i Jylland, bortset fra Sønderjylland).
