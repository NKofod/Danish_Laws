 Resumé  



  

 En akademiingeniør klagede over forskellige forhold i forbindelse med  

 Banestyrelsens beslutning om at afskedige ham.
I forbindelse med afskedigelsen havde Banestyrelsen udarbejdet to  

 notater der indeholdt en vurdering af klagerens kvalifikationer.
Ombudsmanden  

 mente at notaterne indeholdt oplysninger om de faktiske omstændigheder der lå  

 til grund for styrelsens vurdering.
Ombudsmanden udtalte at oplysningerne var  

 omfattet af forvaltningslovens partshøringpligt, og kritiserede at  

 Banestyrelsen ikke havde partshørt over oplysningerne inden afgørelsen blev  

 truffet.
Det fremgik endvidere af et af notaterne at unavngivne kolleger  

 og entreprenører havde klaget over ingeniøren.
Ombudsmanden mente det var  

 beklageligt hvis anonyme klager var indgået i Banestyrelsens grundlag for  

 afskedigelse.
Såfremt klagerne var navngivne, burde Banestyrelsen have  

 noteret  

 navnene på de pågældende på sagen i medfør af notatpligten og overvejet at  

 partshøre ingeniøren om klagerne.
 Ombudsmanden bemærkede endvidere at det havde været rettest om  

 Banestyrelsen i begrundelsen for afskedigelsen havde kommenteret ingeniørens  

 bemærkninger om at han aldrig havde modtaget kritik i løbet af sin  

 ansættelse.
Endelig tilsluttede ombudsmanden sig Trafikministeriets kritik af  

 Banestyrelsens afslag på aktindsigt.
Ombudsmanden tilføjede at de to  

 ovennævnte  

 notater indeholdt oplysninger som burde have været udleveret til A i medfør  

 af  

 forvaltningslovens § 12, stk. 2  medmindre de på andet grundlag kunne  

 undtages  

 fra aktindsigt - uanset notaternes interne karakter. (J.nr. 1998-0563-813).
Afskedigelse.
Partshøring.
Aktindsigt og mulig anvendelse af  

 anonyme oplysninger i Banestyrelsen A klagede den 26. februar  

 1998 til mig over Trafikministeriets afgørelse af 10. februar 1998. I  

 afgørelsen  

 stadfæstede Trafikministeriet Banestyrelsens afgørelse af 29. juli 1997 om at  

 afskedige A fra hans stilling i styrelsen.
 Det fremgik af sagens akter  

 at A - i forbindelse med omstrukturering af arbejdsopgaverne i Banestyrelsen  

 - den 1. oktober 1996 blev overført til Banestyrelsens Jobbørs.
 Den 3. juli 1997 skrev  

 Banestyrelsen, rådgivning, følgende i et notat til Banestyrelsen,  

 personalekontoret:
Akademiingeniør (A) (A) har været medarbejder i  

 (V) med tilknytning til tilsyn og entreprenørledelse.
 Som led i  

 konkurrenceforbedringsprojektet blev der foretaget en omstrukturering af  

 arbejdsopgaverne, hvilket betød en reduktion af medarbejderstaben.
 (A)s kvalifikationer er  

 meget svagere end de øvrige medarbejdere, idet han er mere specialiseret,  

 hvilket gør det vanskeligt for ham at udfylde de nye jobprofiler (fagligt  

 meget tynd), og han har ikke kunnet tilegne sig anvendelse af ny teknologi.  

 (A)  

 ønsker kun at arbejde med overtilsyn, men magter ikke at gennemføre et  

 troværdigt bygherretilsynsforhold.
 (A) har endvidere vanskeligt  

 ved at gennemføre sit arbejde tillidsvækkende for kolleger, leder og  

 entreprenører, - bl.a. har en entreprenør til sidst krævet, at alle aftaler  

 truffet med (A) skulle være skriftlige for at være gældende.
Rådgivning vurderede, at der  

 i Rådgivning ikke var ledige opgaver, som passede til (A)s  

 kvalifikationer,  

 hvorfor han den 01. oktober blev overført til Jobbørsen. Banestyrelsens  

 personalekontor skrev herefter til A den 9. juli 1997 at styrelsen agtede at  

 opsige ham med overenskomstmæssigt varsel.
Banestyrelsen bad om As  

 bemærkninger til følgende om baggrunden for den påtænkte opsigelse:
 ...
 Ifølge jobbørsens oplysninger  

 blev du overført fra Rådgivning til jobbørsen med virkning fra den  

 01.11.1996.  

 Den overordnede baggrund for overførslen var Banes behov for økonomiske  

 tilpasninger, hvilket bl.a. måtte gennemføres ved reduktion af  

 medarbejderstyrken.
 Du var i Rådgivning, (V),  

 tilknyttet tilsyn og entreprenørledelse.
 Begrundelsen for din  

 overførsel til jobbørsen var, at der i (V) blev foretaget omstrukturering af  

 arbejdsopgaverne,  

 med en deraf følgende reduktion af medarbejderstaben.
 Ved en sammenligning med de  

 øvrige medarbejdere, var det ledelsens skøn i forhold til de fremtidige  

 arbejdsopgaver, at dine kvalifikationer var svagere, idet du var mere  

 specialiseret, havde vanskeligere ved at tilegne dig ny teknologi, og derfor  

 havde vanskeligere ved at udfylde nye jobprofiler.
 Det har endvidere efter  

 ledelsens vurdering været vanskeligere for dig at gennemføre arbejdsopgaver  

 tillidsvækkende i forhold til kolleger, leder og entreprenører.
 Der var efter Rådgivnings  

 opfattelse ikke mulighed for at tilbyde dig anden beskæftigelse.
 Det skal tilføjes, at der er  

 tale om en relativ vurdering, nødvendiggjort af de aktuelle besparelseskrav.
 Efter overførslen til  

 jobbørsen har du deltaget/er du tilbudt deltagelse i følgende aktiviteter:
 Jobbørssamtale den 27.11.1996  

 og den 23.03.1997.
 4 Ugers EDB-kursus.
HE-kursus.
MS-office 95  

 (24.02.-21.03.1997). Sproglig gennemslagskraft (28.-30.04.1997).  

 Projektledelse  

 2, (08.-11.04.1997), Feasibility Studies (09.-11.04.1997).
Babek sprogtræningskursus -  

 dansk strategi F1, 45 lektioner.
Start 07.05.97. DiEU-projektledelse 2,  

 10.-13.06.1997. DSB Uddannelse: Jobsøgningskursus (20.-23.05.1997).
Som nævnt indledningsvis, har  

 det på trods af jobbørsens aktiviteter for at hjælpe dig, ikke været muligt  

 at  

 finde ny beskæftigelse til dig, og der er heller ikke udsigt til at det kan  

 lykkes.
Derfor agter Bane i henhold til AC-overenskomstens § 20 at opsige dig  

 med udgangen af juli måned 1997, og da du ifølge overenskomsten har 6  

 måneders  

 opsigelsesvarsel, vil fratrædelse i givet fald ske med udgangen af januar  

 måned  

 1998.
... I et brev til Banestyrelsen  

 af 22. juli 1997 skrev A at han slet ikke var enig i styrelsens begrundelse  

 for  

 den påtænkte opsigelse.
A anførte bl.a. følgende:
For det første jeg har været  

 i DSB siden 1987 i (V). Og jeg har haft flere opgaver.
Kort kan jeg nævne:
 Elektrificering af  

 fristrækninger (Y). og godsbanegård, og her kan jeg nævne at jeg har udviklet  

 nysystem for pæle reparationer og uddannet vores personale til udførelse af  

 dette, dette har resulteret i større fleksibilitet og mindre udgifter - bedre  

 økonomi.
 Alt i alt med udmærket  

 resultater.
Da den politiske beslutning  

 endt med elektrificering stop i (Y) søgte jeg et andet sted i DSB og fik en  

 stilling i (Z) Fællesterminal, fra (oktober 1989 - april 1992) tilsyn opgaver sammen med  

 Carl Bro gruppen og Cowi consult, 4 måneder efter jeg blev flyttet på  

 projektet, fik jeg endnu større arbejdsområder og ansvar samt  

  

 udbetalt overarbejder.  

  

 Projektet endt  

 med en meget tilfredsstillende resultat.
 Jeg kom tilbage til (V) og  

 bl.a. har jeg været projektleder i forbindelse med projektering og udførelse  

 af  

 (V)s hal (værksted) - i (Æ), dette også endt med udmærket resultat.
 Ovennævnte giver også et  

 billede af min evne til at samarbejde både intern og ekstern.
Hvad mener du med ny  

 teknologi ? Man undrer sig over at Banes  

 behov for økonomiske tilpasninger måtte gennemføres ved reduktion af  

 medarbejderstyrken og samtidig blev der tilgang til flere nye medarbejder for  

 andre nedlagt afdelinger og som har intet kendskab eller baggrund om  

 elektrificering. I en telefax af 24. juli 1997  

 tilføjede A at han stod fuldstændig uforstående over for Banestyrelsens  

 bemærkning om at det efter ledelsens vurdering havde været vanskeligere for A  

 at gennemføre arbejdsopgaver tillidsvækkende i forhold til kolleger, leder og  

 entreprenører.
A anførte at han under sin ansættelse aldrig fik tildelt  

 kritik  

 eller mundtlige eller skriftlige påtaler for udførelsen af sit arbejde,  

 hverken fra chefer eller entreprenører, og henviste til at dette kunne  

 dokumenteres ved gennemgang af hans personalemappe.
 Banestyrelsen, rådgivning,  

 stab/økonomi, skrev den 29. juli 1997 endnu et notat til styrelsens  

 personalekontor.  

 Notatet havde for så vidt angik A følgende indhold:
Akademiingeniør (A) Det fastholdes, at (A)s  

 faglige kvalifikationer er svagere sammenlignet med øvrige medarbejdere, samt  

 at han ikke har kunnet gennemføre arbejdsopgaverne tillidsvækkende i forhold  

 til såvel kolleger som eksterne samarbejdspartnere.
Flere kolleger og  

 entreprenører  

 har bl.a. klaget over, at (A) ikke var ordholdende.
 (B), som var (A)s tidligere  

 leder, har så vidt vides haft 2 samtaler med (A), hvor han er blevet gjort  

 opmærksom på problemerne i forbindelse med udførelsen af arbejdsopgaverne.  

 Dette bør dog undersøges i personalemappen.
For så vidt angår ny  

 teknologi bemærkes, at fremtidigt projekteringsarbejde skal gennemføres  

 selvstændigt  

 af ingeniører på CAD-anlæg, og (A) har ikke haft evner til at tilegne sig  

 færdigheder til at udføre professionel projektering på CAD-anlæg. Den 29. juli 1997 traf  

 Banestyrelsen afgørelse om at opsige A fra sin stilling til fratrædelse den  

 31.  

 januar 1998. Styrelsen gav følgende begrundelse for afgørelsen:
 ...
 Idet der fortsat henvises til  

 det i brevet af 9. juli 1997 anførte, skal Bane bemærke følgende.
 Det fastholdes, at dine  

 faglige kvalifikationer sammenlignet med de øvrige medarbejdere efter  

 ledelsens  

 skøn er svagere, samt at du ikke har kunnet gennemføre arbejdsopgaverne  

 tillidsvækkende i forhold til såvel kolleger som eksterne samarbejdspartnere,  

 herunder eksterne entreprenører.
 For så vidt angår ny  

 teknologi bemærkes, at fremtidigt projekteringsarbejde skal gennemføres  

 selvstændigt af ingeniører på CAD-anlæg, og du har efter ledelsens vurdering  

 ikke været i stand til at tilegne dig færdigheder til at udføre professionel  

 projektering på CAD-anlæg.
På denne baggrund fastholder  

 Bane indstillingen om at opsige dig.
Du opsiges derfor fra din stilling som  

 Akademiingeniør i Bane, til fratrædelse den 31. januar 1998.
 Begrundelsen herfor er, at  

 det har vist sig, at det ikke er muligt at anvise dig anden beskæftigelse via  

 jobbørsen.
 Opsigelsen sker med  

 henvisning til § 20 i overenskomsten mellem Finansministeriet og AC.
... Den 14. august 1997 begærede  

 Ingeniørforbundet på As vegne aktindsigt i hans personalesag.
 Banestyrelsen sendte den 27.  

 august 1997 kopier af akterne i As personalesag bortset fra notaterne  

 af 3. og  

 29. juli 1997 fra Banestyrelsen, Rådgivning, til Ingeniørforbundet.
Med henvisning til  

 overenskomsten begærede Ingeniørforbundet den 28. august 1997 forhandling i  

 forbindelse med As afskedigelse.
Der blev afholdt et forhandlingsmøde  

 mellem  

 forbundet og Banestyrelsen, personalekontoret, den 12. september 1997.
 Ingeniørforbundet bad under  

 mødet Banestyrelsen om at konkretisere begrundelsen for As afsked  

 yderligere.  

 Banestyrelsen lovede at undersøge sagen nærmere, og styrelsens  

 personalekontor  

 skrev på den baggrund den 23. september 1997 følgende til styrelsens  

 rådgivning:
   

  

 Supplerende bemærkninger vedr. (A).
Administrationen, personale,  

 havde den 12. september 1997 forhandling jfr.
AC-overenskomstens § 21, med  

 Ingeniørforbundet i Danmark, vedrørende afskedigelsen af ingeniør (A).
 På mødet gav Personale  

 tilsagn om, at vi ville undersøge sagen yderligere, idet IDA stillede sig  

 uforstående over for de om (A) anvendte individuelle begrundelser for  

 overførsel til jobbørs, og afskedigelse.
Med henblik på endnu en  

 forhandling med IDA, anmodes Rådgivning om snarest belejligt at besvare de på  

 vedlagte bilag anførte bemærkninger og spørgsmål, samt fremkomme med  

 eventuelle andre bemærkninger til sagen. Banestyrelsen, rådgivning,  

 afgav herefter den 1. oktober 1997 en udtalelse til styrelsens  

 personalekontor.  

 Rådgivningen skrev følgende i udtalelsen:
Akademiingeniør (A) (A) er specialiseret inden  

 for beton, hvilket er for snævert et område til at kunne bære et helt job, og  

 som tidligere nævnt gør det vanskeligt for (A) at opfylde de nye jobprofiler.
(A) havde svært ved at  

 overholde aftaler både internt og i forhold til eksterne samarbejdspartnere;  

 han overholdt ikke tidsfrister for aflevering af opgaver, han leverede ofte  

 ikke det arbejde, han blev bedt om, eller han lavede noget andet end det, der  

 var aftalt og når der var lavet en mundtlig aftale om udførelse af et givet  

 arbejde, blev aftalen ikke overholdt.
Blandt andet klagede (firma X) over  

 (A)s  

 manglende overholdelse af aftaler og krævede, at alle aftaler med (A) skulle  

 være skriftlige.
 Der er blevet ført flere  

 samtaler med (A), hvor han er blevet gjort opmærksom på, at hans  

 arbejdsindsats  

 ikke var tilfredsstillende.
havde kun et begrænset kendskab til brug af PC, og da  

 alt fremtidigt projekteringsarbejde skal foretages selvstændigt af ingeniører  

 på CAD-anlæg, hvor programmerne er en del mere komplicerede end  

 almindelige  

 tekstbehandlingsprogrammer, blev det vurderet, at (A) bl.a. henset til hans  

 arbejdsform ikke ville kunne tilegne sig de fornødne færdigheder til at  

 udføre  

 dette arbejde. Den 7. oktober 1997 sendte  

 Banestyrelsens personalekontor kopi af rådgivningens notater af 3. og 29.  

 juli  

 1997 til Ingeniørforbundet.
Banestyrelsen skrev i den forbindelse følgende:
   

  

 Oplysninger vedrørende medarbejder.
 Som aftalt telefonisk den 7.  

 oktober 1997, fremsendes vedlagt kopier af 3. juli og 29. juli 1997 fra  

 Rådgivning, vedrørende akademiingeniør (A).
 Der er tale om interne  

 notater til sagen, og Personale har derfor været af den opfattelse, at de  

 ikke  

 var omfattet af aktindsigt.
 Personale er imidlertid gjort  

 opmærksom på, at der  

  

 kan  

  

 være tvivl  

 om denne opfattelse, hvorfor det er besluttet at fremsende kopi af notaterne.
Det er dog fortsat vores  

 opfattelse, at notaterne ikke tilfører sagen nye oplysninger, idet de i  

 notaterne  

 anførte bemærkninger helt eller delvist har indgået i Banes partshøringsbrev  

 af  

 9. juli  

 1997. I et brev til  

 Trafikministeriet af 14. oktober 1997 bad Ingeniørforbundet bl.a. om  

 aktindsigt i en eventuel indhentet erklæring fra As nærmeste  

 overordnede.  

 Trafikministeriet videresendte brevet til besvarelse i Banestyrelsen som den  

 28. oktober 1997 bl.a. skrev følgende til forbundet:
 Med hensyn til spørgsmålet  

 om aktindsigt, skal vi henvise til det på IDAs anmodning fremsendte  

 materiale.  

 Det drejer sig først og fremmest om materiale fremsendt på baggrund af  

 forbundets anmodning af 14. august 1997 om aktindsigt i (A)s  

 personalesag.
 Derudover har vi, efter  

 afholdelse af mødet med IDA, den 12. september 1997, ved brev af 7. oktober  

 1997 fremsendt yderligere materiale, i form af to kopier af intern  

 brevveksling mellem Rådgivningsdivisionen og Administrationsafdelingen,  

 ligesom der i brevet blev redegjort for fremsendelsen.
Forinden fremsendelsen af  

 brevet af 7. oktober 1997 med bilag, orienterede vi telefonisk IDA om, at der  

 på sagen fandtes endnu et internt dokument, men at dette ikke tilfører sagen  

 nye oplysninger med hensyn til grundlaget for afgørelsen vedrørende  

 overførslen  

 af (A) til jobbørsen, eller den senere afskedigelse, og derfor ikke ville  

 indgå  

 i aktindsigten.
Dokumentet er i øvrigt først udarbejdet efter afskedigelsen  

 af  

 (A).
På denne baggrund er der  

 efter vores opfattelse givet aktindsigt i henhold til Forvaltningslovens  

 regler  

 herom, d.v.s. lovens §§ 10, 12 og  

 13. Efter brevveksling mellem  

 Ingeniørforbundet, Trafikministeriet og Banestyrelsen vedrørende spørgsmålet  

 om  

 hvorvidt afskedigelsessagen var afsluttet, blev der den 3. december 1997  

 afholdt et afsluttende møde mellem Ingeniørforbundet og Banestyrelsen.  

 Banestyrelsen  

 fastholdt beslutningen om As afskedigelse.
 Sammen med kopi af referat  

 fra mødet den 3. december 1997 sendte Banestyrelsen, personalekontoret, den  

 9.  

 december 1997 en kopi af notatet fra Banestyrelsens rådgivning af 1. oktober  

 1997. Det fremgik af sagens akter at navnet på den entreprenør som havde  

 klaget  

 til styrelsen over manglende overholdelse af aftaler, var overstreget.
 Den 12. december 1997 klagede  

 Ingeniørforbundet til Trafikministeriet over Banestyrelsens beslutning om at  

 afskedige A, over styrelsens sagsbehandling og over styrelsens afgørelser om  

 aktindsigt.
 Forbundet anførte følgende i  

 klagen til Trafikministeriet:
 ...
 Klagepunkterne er følgende:
1. Afskedigelsen I brev af 29. juli 1997  

 opsiges (A). Af opsigelsen fremgår, at (A) er afskediget på grund af tre  

 forhold.  

 Ud fra sammenhængen, herunder henvisningen i opsigelsen til tidligere  

 korrespondance samt møder med Banestyrelsen har forbundet dog forstået, at  

 Banestyrelsens afskedigelse er begrundet i nedskæring, selv om dette ikke  

 engang er nævnt i selve opsigelsen.
 De tre anførte grunde til,  

 hvorfor man har valgt at afskedige netop vort medlem angives som værende  

 følgende:
For det  

  

 første  

  

 at hans faglige kvalifikationer skulle være svagere  

 sammenlignet med de øvrige medarbejdere.
Dette harmonerer efter forbundets  

 opfattelse vanskeligt med, at man har tildelt ham et fast årligt  

 kvalifikationstillæg på 19.424,88 kr. (niveau 1. oktober 1984).  

 Kvalifikationstillæg ydes kun ved en kvalificeret indsats.
Der henvises til  

 Personaletjenestens brev af 31. januar 1991.
 For det  

  

 andet  

  

 at (A) ikke har kunnet gennemføre arbejdsopgaverne  

 tillidsvækkende i forhold til såvel kolleger som eksterne samarbejdspartnere,  

 herunder eksterne entreprenører og for det  

  

 tredje  

  

 at han ikke har været i stand til at tilegne sig færdigheder til at  

 udføre  

 professionel projektering på CAD-anlæg.
Disse påstande står  

 fuldstændigt uunderbyggede.
Hvilke faktiske omstændigheder eller konkrete  

 forhold er det Banestyrelsen sigter til ? I medarbejdervurderinger er  

 (A) tværtimod fundet dygtig.
Ingeniørforbundet i Danmark  

 skal henvise til medarbejdervurderingen af 9. oktober 1991. Om (A) hedder det  

 således om evalueringspunktet  

  

 handlekraft  

  

 Gennemfører trufne beslutninger på en hensigtsmæssig måde,  

 normopfyldelse  

  

 over norm.
Om  

  

 initiativ  

  

 Tager selv problemer og opgaver op til overvejelse og  

 behandling samt fremkommer med forslag til forbedringer, normopfyldelse  

  

 over norm  

  

 og om  

  

 planlægning  

  

 forudser, prioriterer og fordeler opgaver og  

 tilrettelægger deres praktiske gennemførelse, normopfyldelse  

  

 over norm.
Om de øvrige  

 evalueringspunkter er (A) fundet værende i norm med hensyn til  

 normopfyldelse.  

 Medarbejdervurderingen vedlægges.
 DSB-uddannelse har i august  

 1996 foretaget en erhvervspsykologisk test af (A). Af konklusionen fremgår  

 bl.a. følgende:
(A) Er udadvendt og imødekommende, og fremstår  

 derfor som en ganske samarbejdsorienteret person.
 Svarene viser at han nok har en god social  

 indlevelsesevne, og dermed også en god samarbejdsevne.
 Er  

 ganske samvittighedsfuld, og lægger nok ganske stor vægt på at overholde sine  

 forpligtelser  

  

 (forbundets fremhævning).
Er ganske forandringsorienteret, og derfor  

 fleksibel overfor skiftende krav og forudsætninger. Forbundet finder det  

 kritisabelt, at disse - for (A) positive - vurderinger ikke har influeret  

 endsige indgået i sagen.
Det forekommer derfor åbenbart modstridende, at man  

 i  

 afskedigelsen henviser til de ovenfor citerede grunde, når  

 medarbejdervurderingen og testen viser, at han er samvittighedsfuld,  

 ordholdende, og at han sørger for, at beslutninger gennemføres på en  

 hensigtmæssig måde.
Dette sår tvivl om rigtigheden af de anførte grunde for  

 afskedigelsen og i det hele taget grundlaget for afskedigelsen.
 Ingeniørforbundet i Danmark  

 skal ikke undlade at gøre opmærksom på, at forbundet finder det helt  

 uacceptabelt at afslutte et ansættelsesforhold med så skarpe udfald mod en  

 medarbejder, der har viet mange år af sit arbejdsliv til DSB, og som ikke  

 tidligere er blevet kritiseret for noget.
2. Partshøring og partsaktindsigt Ved brev af 14. august  

 begærer forbundet på vegne af vort medlem aktindsigt i (A)s  

 personalesag.  

 Først den 27. august modtages akterne.
Imidlertid er de - meget centrale -  

 udtalelser fra (A)s foresatte, der belyser baggrunden for de negative  

 vurderinger  

 af (A), ikke vedlagt.
Man oplyser ikke engang om deres eksistens.
Først i  

 forlængelse af en faglig forhandling, hvor forbundet beder om dækning for  

 udtalelserne, bliver udtalelserne fremsendt til forbundet i brev af 7.  

 oktober.
Af disse udtalelser fremgår  

 de faktiske omstændigheder, der ligger bag ved de skarpe udfald (A)  

 præsenteres  

 for i Banestyrelsens brev af 9. juli og senere i afskedigelsen.
Af  

 fagkontorleder (C)s skrivelse af 3. juli 1997 fremgår således følgende:
 (A)s kvalifikationer er  

 meget svagere end de øvrige medarbejdere, idet han er mere specialiseret,  

 hvilket gør det vanskeligt for ham at udfylde de nye jobprofiler (fagligt  

 meget tynd), og han har ikke kunnet tilegne sig anvendelse af ny teknologi.  

 (A) ønsker kun at arbejde med overtilsyn, men magter ikke at gennemføre et  

 troværdigt bygherretilsynsforhold.
 (A) har endvidere vanskeligt  

 ved at gennemføre sit arbejde tillidsvækkende for kolleger, leder og  

 entreprenører, bl.a. har en entreprenør til sidst krævet, at alle aftaler  

 truffet med (A) skulle være skriftlige for at være gældende.
 Endvidere fremgår følgende af  

 en skrivelse af 29. juli 1997 underskrevet af (D):
 ... Flere kolleger og  

 entreprenører har bl.a. klaget over, at (A) ikke var ordholdende.
 (B), som var (A)s tidligere  

 leder, har så vidt vides haft 2 samtaler med (A), hvor han er blevet gjort  

 opmærksom på problemerne i forbindelse med udførelsen af arbejdsopgaverne.  

 Dette bør dog undersøges i personalemappen.
Disse udtalelser, hvorfra  

 Banestyrelsen i opsigelsesskrivelsen kun har hentet konklusionerne, er (A)  

 ikke  

 blevet konfronteret med.
Udtalelser han i øvrigt ville have kunnet  

 tilbagevise,  

 hvis man havde givet ham den mulighed.
For god ordens skyld skal det nævnes,  

 at  

 de oven for antydede samtaler aldrig har fundet sted, og (A) er aldrig  

 tidligere blevet udsat for kritik af hverken foresatte eller entreprenører.
Forbundet skal udtale, at man  

 finder det utilstedeligt at hemmeligholde centrale dokumenter.
Finder  

 Banestyrelsen, at bestemte dokumenter ikke er undergivet aktindsigt, skal der  

 oplyses om dette med en henvisning til, på hvilket grundlag man tilbageholder  

 dokumenterne.
Til orientering kan  

 Ingeniørforbundet i Danmark oplyse, at forbundet havde møde med Banestyrelsen  

 den 3. december.
Mødet havde alene til formål at få udarbejdet et  

 uenighedsreferat til brug for sagens videre behandling, da det allerede på  

 mødet den 12. september stod klart, at man ikke kunne nå til enighed.
I  

 forlængelse af mødet har Banestyrelsen efterfølgende fremsendt referatet med  

 bemærkninger  

 i brev af 10. december.
Referatet er bilagt en mere  

 detaljeret opregning af, hvorfor man valgte at afskedige (A). Bilaget,  

 dateret  

 den 1. oktober, indeholder udsagn, som vort medlem burde være orienteret om i  

 styrelsens skrivelse af 9. juli 1997. Udsagn han også ville havde kunnet  

 tilbagevise, hvis man havde givet ham muligheden herfor.
Referatet er  

 vedlagt.
Forbundet finder det  

 yderligere kritisabelt, at Banestyrelsen ikke har fundet anledning til at  

 indhente  

 en udtalelse fra (A)s nærmeste foresatte (B) eller (E) inden  

 overførelsen til  

 jobbørsen.
Man har derimod indhentet en udtalelse fra en mere perifer leder.  

 Dette må siges at afsvække værdien af udtalelsen.
Konklusionen må derfor være,  

 at afskedigelsen skal tilbagekaldes, eller såfremt den fastholdes, at sagen  

 må  

 gå om. Banestyrelsen afgav den 7.  

 januar 1998 følgende udtalelse til brug for Trafikministeriets behandling af  

 klagen:
 ...
Til spørgsmålet om aktindsigt  

 bemærkes, at Ingeniørforbundet i Danmark, IDA, har fået aktindsigt i alle  

 sagens dokumenter.
Herudover har IDA fået kopier af notaterne af 03.07.1997  

 og  

 29.07.1997. De blev fremsendt den 07.10.1997. Herudover har IDA den  

 09.12.1997  

 fået tilsendt notat af 01.10.1997. Der henligger i sagen ellers kun interne  

 notater om f.eks. telefonsamtaler, samt notater fra møderne med IDA.
 Banestyrelsen har på denne  

 baggrund skrevet til IDA om begæring om aktindsigt, jfr klagebrevets side 4,  

 som det fremgår af vedlagte kopi.
 Til klagepunkterne i IDAs  

 brev af 12.12.97 har vi følgende kommentarer:
 Ad. 1:
 Det fremgår allerede af brev  

 af 09.07.1997, at den overordnede begrundelse for og afgørende årsag til den  

 påtænkte afsked er Banestyrelsens økonomiske situation og behovet for  

 reduktion  

 af medarbejderstyrken.
 Den efterlyste dokumentation  

 for den individuelle begrundelse foreligger i form af de tre ovenfor nævnte  

 notater, der er udarbejdet af den enhed i Banestyrelsen, hvor (A) var ansat.
Banestyrelsen fastholder, at  

 der til grund for udvælgelsen af (A) ligger et ledelsesmæssigt skøn af (A) og  

 hans kvalifikationer, set i lyset af Banestyrelsens fremtidige opgaver, og at  

 der er tale om en relativ vurdering i forhold til andre medarbejdere i  

 Banestyrelsen, nødvendiggjort af de aktuelle økonomiske forhold.
Der er  

 således  

 ikke belæg for at drage de af Banestyrelsen fremførte grunde i tvivl.
 Imidlertid fremdrager IDA en  

 række forhold, der søger at fremstille den pågældende som en særligt  

 kvalificeret medarbejder - og dermed svække Banestyrelsens begrundelse for  

 udvælgelsen af (A). Påstandene kræver derfor en kommentar.
 For det første  

  

 fremhæver forbundet, at (A) har fået tildelt  

 kvalifikationstillæg.
 Tillægget blev givet 31.  

 januar 1991. Altså 6 år før den pågældende blev udvalgt til jobbørsen.
Der er samtidig tale om et  

 kvalifikationstillæg på 19.424,88  

 (niveau 1.10.84). Det er det laveste tillægsniveau for ingeniører (trin  

 1). Langt den overvejende del af Banestyrelsens ingeniører har  

 kvalifikationstillæg.
Det er - blandt ingeniøransatte - lidt af et særsyn,  

 hvis  

 disse ikke har et kvalifikationstillæg på mindst trin 1-niveau.
 I denne sammenhæng er det  

 derfor mere bemærkelsesværdigt og relevant for sagen, at der ikke er fundet  

 grundlag for at forhøje (A)s tillæg i den mellemliggende periode.
 For det andet  

  

 fremdrager forbundet en påtegning i forbindelse med  

 en intern stillingsansøgning og fremlægger den som en generel  

 medarbejdervurdering.
Også her er der tale om kopi  

 af et gammelt dokument.
En bedømmelse af personen i forhold til en ansøgt og  

 hel specifik stilling på et givet tidspunkt.
Bedømmelsen er dels specifik  

 og dels forældet, da den ikke tager højde for de efterfølgende 5 års faglige  

 og  

 personlige udvikling.
Dokumentet kan derfor ikke tillægges nogen vægt  

 overhovedet i forhold til den aktuelle sag, hvor det grundlæggende handler  

 om,  

 at (A) på baggrund af en situation, hvor der skulle skæres i  

 medarbejderstyrken  

 blev udvalgt blandt alle andre ansatte på baggrund af et ledelsesmæssigt skøn  

 over, hvem der bedst kunne undværes.
Det ligger i sagens natur, at den  

 bedømmelse  

 (skøn) er sket på baggrund af enhedens aktuelle/fremtidige behov for  

 arbejdskraft/kvalifikationer  

 og (A)s ligeså aktuelle kvalifikationer/præstationer.
 For det tredje  

  

 fremlægger IDA uddrag af en erhvervspsykologisk test  

 fra 1996 - og kritiserer Banestyrelsen for ikke at have ladet den positive  

 vurdering  

 indgå i sagen.
Til dette må siges, at testen  

 er foretaget helt løsrevet fra en given arbejdssituation.
Resultatet er et  

 generelt udsagn, som ikke kan svække det foretagne ledelsesmæssige skøn, der  

 førte til indmeldingen i Jobbørsen.
Imidlertid har det ikke været muligt at  

 anvise (A) et andet job i Banestyrelsen i løbet af den periode, hvor han har  

 været i jobbørsen.
Det har derfor været nødvendigt at afskedige ham.
 Til det sidste afsnit på side  

 2 må det bemærkes, at Banestyrelsen naturligvis ikke fremsætter unødigt  

 skarpe  

 udfald mod medarbejderne; men at der eksisterer temmelig klare bestemmelser  

 om  

 at individuelle begrundelser skal være konkrete mv, når et ansættelsesforhold  

 varsles ophørt.
 Ad. 2:
 Det er de i  

 partshøringsbrevet af 09.07.1997 og brev af 29.07.1997 fremførte  

 begrundelser,  

 der er lagt til grund for afskedigelsen af (A).
Banestyrelsen er enig med IDA  

 om, at uanset om de ovennævnte tre notater er interne arbejdsdokumenter eller  

 ej, og her har Banestyrelsen ladet tvivlen komme IDA til gode, så  

 dokumenterer  

 de de faktiske omstændigheder, der danner baggrund for de overfor (A)  

 fremførte  

 begrundelser.
Notaterne bygger på indhentede oplysninger fra en noget bredere  

 personskare end de aktuelle underskrivere.
 Indholdet af de to første  

 notater blev forelagt IDA mundtligt ved en forhandling den 12.09.1997. IDA  

 ønskede sagen yderligere belyst, hvilket resulterede i notatet af 01.10.1997.  

 Det var i øvrigt denne undersøgelsesfase, der gjorde, at der først blev  

 udarbejdet uenighedsnotat den 03.12.1997, idet der på mødet den 12.09.1997  

 var  

 enighed om at afvente oplysningerne, inden der blev taget stilling til  

 udarbejdelsen af et sådant.
Banestyrelsen tager skarpt  

 afstand fra IDAs postulat om, at Banestyrelsen skulle have hemmeligholdt  

 centrale dokumenter og dermed formodentlig centrale oplysninger.
Som det  

 fremgår af ovenstående, er der ikke tilført sagen nye begrundelser eller  

 andre  

 elementer, der kunne tilsige, at sagen burde revurderes.
På denne baggrund  

 fastholder  

 Banestyrelsen (A)s afsked. Ingeniørforbundet fremsatte  

 den 19. januar 1998 følgende bemærkninger til Banestyrelsens udtalelse:
 Ad 1:
Det er korrekt at  

 Banestyrelsen i brev af 9. juli orienterede (A) om, at man overvejede at  

 afskedige ham, fordi man ikke kunne genbeskæftige ham.
Samtidig skrev man, at  

 baggrunden for at man havde overflyttet ham til jobbørsen var behovet for  

 økonomisk tilpasning.
At Banestyrelsen netop overvejede at afskedige (A),  

 angav  

 man til at være ringere kvalifikationer og vanskelighed ved at tilegne sig ny  

 teknologi, samt at han havde vanskeligere ved at gennemføre arbejdsopgaver på  

 en tillidsvækkende måde.
 Vort medlem tilbageviste de  

 anførte grunde i breve af 22. og 24. juli 1997.
 I brev af 22. juli skrev han  

 følgende:
 Men det som De nævnte i  

 Deres brev som begrundelse for min overførsel til jobbørsen og efterfølgende  

 er jeg slet ikke enig i.
For det første har jeg været  

 i DSB siden 1987 i (V). Og jeg har haft flere opgaver.
Kort kan jeg nævne:
Elektrificering af  

 fristrækninger (Y) og godsbanegård, og her kan jeg nævne at jeg har udviklet  

 nysystem for pæle reparationer og uddannet vores personale til udførelse af  

 dette.
Dette har resulteret i større fleksibilitet og mindre udgifter - bedre  

 økonomi.
 Alt i alt udmærkede  

 resultater.
Da den politiske beslutning  

 om at ende elektrificering søgte jeg et andet sted i DSB og fik en stilling i  

 (Z) Fællesterminal (fra oktober 1989 - april 1992) tilsynsopgaver sammen med  

 Carl Bro og Cowi Consult, 4 måneder efter jeg blev flyttet til projektet, fik  

 jeg endnu større arbejdsområder samt udbetalt overarbejder.
Projektet endte  

 med et meget tilfredsstillende resultat.
 Jeg kom tilbage til (V) og  

 bl.a. har jeg været projektleder i forbindelse med projektering og udførelse  

 af  

 (V)s hal (værksted) i (Æ). Dette endte også med et udmærket resultat.
 Ovennævnte giver også et  

 billede af min evne til at samarbejde både internt og eksternt.
Hvad mener du med ny  

 teknologi ? Man undrer sig over Banes  

 behov for økonomiske tilpasninger måtte gennemføres ved reduktion af  

 medarbejderstyrken samtidig med tilgang af nye medarbejdere fra andre  

 nedlagte  

 afdelinger og som intet kendskab har til elektrificering eller baggrund i  

 elektrificering.
 I fortsættelse af brevet af  

 22. juli skrev (A) i brev af 24. juli følgende:
Banestyrelsens administration  

 har i sin skrivelse dateret den 09.07.1997 som begrundelse for overflytning  

 til  

 jobbørsen anført, at det har endvidere efter ledelsens vurdering været  

 vanskeligere for dig at gennemføre arbejdsopgaver tillidsvækkende i forhold  

 til  

 kolleger, leder og entreprenører. Jeg står fuldstændig  

 uforstående over for dette udsagn.
Som anført i min skrivelse af 22. juli  

 1997  

 har jeg været tilknyttet (V) siden 1987 og jeg har aldrig hverken fra chefer  

 eller entreprenører blevet tildelt kritik eller mundtlige eller skriftlige  

 påtaler for udførelse af mit arbejde.
Dette vil fremgå af min  

 personalemappe....
Den 29. juli modtog (A) sin  

 afsked.
Der stod intet om økonomiske tilpasninger havde ført til hans  

 afskedigelse. (A) måtte gå ud fra, at hans bemærkning om personalereduktion  

 på  

 grund af økonomiske tilpasninger var taget til efterretning, eller man af  

 andre  

 årsager ikke fastholdt denne baggrund for afskedigelse.
Af begrundelsen fremgik alene  

 tre  

  

 personlige  

  

 forhold: faglige kvalifikationer,  

 manglende tillid samt manglende færdigheder til udføre professionel  

 projektering på CAD-anlæg.
Styrelsen har først efterfølgende nævnt, at den  

 faktiske afskedigelsesgrund var hensynet til styrelsens økonomi.
 Det virker derfor  

 ejendommeligt når styrelsen i brev af 7. januar på den ene side skriver  

 at der  

 eksisterer temmelig klare bestemmelser om at individuelle begrundelser skal  

 være konkrete mv., men på den anden side glemmer at medtage  

 hovedbegrundelsen  

 nemlig økonomi.
 Forbundet skal ligeledes  

 udtale, at der alene i overenskomsten er hjemmel til at give  

 kvalifikationstillæg,  

 hvis ingeniøren er særligt kvalificeret. (A) må derfor være særligt  

 kvalificeret, ellers kunne styrelsen i overensstemmelse med reglerne herom  

 have  

 opsagt kvalifikationstillægget.
 Til bemærkningen om at den  

 meget positive bedømmelse af (A) er 5 år gammel, skal forbundet medgive at  

 evalueringen ikke er ny, men det virker ikke troværdigt, at bedømmelsen  

 skulle  

 være uden værdi, dels fordi den er så positiv, og at det er den seneste, dels  

 fordi den falder godt i tråd med den positive erhvervspsykologiske test fra  

 december 1996. Forbundet henviser til vort brev af 12. december.
 Til bemærkningen om at den  

 erhvervspsykologiske test ligeledes er uden værdi, fordi den er for generel  

 skal forbundet bemærke, at testen netop behandler nogle af de forhold, der  

 danner baggrund for afskedigelse af (A). Derfor er den netop særligt brugbar.  

 Endvidere virker det ikke som en fair personalepolitik, at positive  

 evalueringer ikke skal have betydning for ansættelsesforholdet.
 Ad 2:
 Forbundet skal kort bemærke -  

 idet IDA henviser til vor klageskrivelse af 12. december 1997 - at vi finder  

 det helt utvivlsomt, at Banestyrelsen tilsidesatte forvaltningsloven ved ikke  

 at imødekomme aktindsigt i forhold til dokumenterne af 3. juli 1997 og 29.  

 juli  

 1997.
 Forbundet skal i øvrigt  

 henholde sig til klageskrivelsen af 12. december.
Samlet set tegner der sig et  

 billede af (A) som en velfungerende medarbejder med positive  

 personalebedømmelser  

 og med gode kvalifikationer, der har udmøntet sig i et personligt  

 kvalifikationstillæg.
Det virker derfor usagligt, når Banestyrelsen i sit  

 brev  

 af 7. januar 1998 for det første argumenterer for, at (A) er mindre  

 kvalificeret, fordi han ikke er blevet tildelt et endnu højere  

 kvalifikationstillæg,  

 og for det andet at positive bedømmelser af (A) ikke er brugbare, fordi er de  

 forældede eller for generelle, når det faktisk er de eneste man har  

 udarbejdet,  

 og bedømmelser kommer (A) til gode. Banestyrelsen meddelte den  

 23. januar 1998 telefonisk Trafikministeriet at styrelsen ikke havde  

 yderligere at tilføje til Ingeniørforbundets bemærkninger.
Styrelsen  

 bemærkede  

 samtidig bl.a. at det ikke var styrelsens praksis at opsige medarbejderes  

 kvalifikationstillæg, samt at den erhvervspsykologiske test var udarbejdet  

 efter As overførsel til styrelsens jobbørs og derfor ikke kunne  

 tillægges  

 betydning.
 Trafikministeriet traf  

 afgørelse i sagen den 10. februar 1998 og skrev i den forbindelse følgende:
 Ministeriet har gennemgået  

 sagen på baggrund af IDAs klage, sagens akter, Banestyrelsens udtalelse  

 af 7.  

 januar 1998 og IDAs udtalelse af 19. januar 1998. Banestyrelsens  

 udtalelse  

 vedlægges til orientering i kopi.
 Efter at have behandlet sagen  

 på det foreliggende grundlag finder ministeriet ikke anledning til at ændre  

 Banestyrelsens  

 beslutning om at afskedige (A).
 Ministeriets afgørelse bygger  

 på følgende oplysninger og vurderinger:
Afskedigelsen Af Banestyrelsens  

 partshøringsbrev af 9. juli 1997 fremgår det, at (A) med virkning fra den 1.  

 november  

 1997 blev overført til jobbørsen og at den overordnede begrundelse for  

 overførslen var Banestyrelsens behov for økonomiske tilpasninger, hvilket  

 bl.a.  

 skulle gennemføres ved en reduktion af medarbejderstyrken.
Det fremgår  

 videre,  

 at (A) efter ca. 6 måneder i jobbørsen opsiges, idet Banestyrelsen må  

 erkende,  

 at der ikke som forventet har været mulighed for at genbeskæftige forbundets  

 medlem.
 I afskedigelsesbrev af 29.  

 juli 1997 henviser Banestyrelsen til det i brev af 9. juli 1997 anførte,  

 kommenterer de af (A) fremsatte partsbemærkninger og begrunder og fastholder  

 afskedigelsen af (A).
 Idet det allerede fremgår af  

 Banestyrelsens partshøringsbrev af 9. juli 1997, at den overordnede  

 begrundelse  

 for afskedigelsen var Banestyrelsens behov for økonomiske tilpasninger med  

 heraf følgende medarbejderreduktioner, og idet Banestyrelsen i  

 afskedigelsesbrevet af 29. juli 1997 udtrykkeligt henviser til brev af 9.  

 juli  

 1997 og det heri anførte, finder ministeriet, at det også af  

 afskedigelsesbrevet  

 fremgår, at afskedigelsen af (A) overordnet er begrundet i Banestyrelsens  

 behov  

 for økonomiske tilpasninger.
For at gennemføre ovennævnte  

 økonomiske tilpasninger måtte mange af Banestyrelsens medarbejdere vurderes i  

 forhold til den fremtidige organisering af arbejdet og i forhold til  

 opgavernes  

 fremtidige indhold.
Det fremgår af Banestyrelsens oplysninger, at udvælgelsen  

 af, hvilke medarbejdere som skulle overføres til jobbørsen, skete udfra en  

 ledelsesmæssig vurdering af, hvilke medarbejdere der bedst ville kunne  

 undværes  

 ved den fremtidige opgavevaretagelse, medarbejdernes kvalifikationer og  

 medarbejdernes udviklings- og omstillingsevne.
På grundlag heraf skønnede  

 Banestyrelsen,  

 at (A)s kvalifikationer var svagere sammenlignet med de øvrige  

 medarbejdere,  

 at (A) ikke kunne gennemføre arbejdsopgaverne tillidsvækkende i forhold til  

 såvel kolleger som eksterne samarbejdspartnere, og at han ikke har været i  

 stand til at tilegne sig ny teknologi.
I sin klage af 12. december  

 1997 anfører IDA en række forhold, som ifølge forbundet burde have indgået i  

 Banestyrelsens  

 beslutningsgrundlag.
I sin udtalelse af 7. januar 1998 redegør Banestyrelsen  

 for, hvorfor disse forhold ikke er indgået i eller tillagt vægt i  

 Banestyrelsens  

 beslutningsgrundlag.
Ministeriet henviser i sin helhed til det af  

 Banestyrelsen  

 anførte.
 Ministeriet kan tilslutte sig  

 Banestyrelsens fremstilling og opfattelse, og ministeriet finder således ikke  

 anledning til at kritisere det af Banestyrelsen udøvede skøn.
 Hvad angår den af IDA  

 efterlyste dokumentation for den individuelle begrundelse, skal ministeriet  

 ligeledes henvise til Banestyrelsens udtalelse af 7. januar 1998, hvoraf det  

 fremgår, at dokumentationen foreligger i form af notaterne af 3. juli, 29.  

 juli  

 og 1. oktober 1997.
Med hensyn til IDAs kritik  

 af begrundelsens udformning, skal ministeriet bemærke, at i forbindelse med  

 skriftlig meddelte afgørelser gælder bestemmelserne i forvaltningslovens §§  

 22  

 og 24 om samtidig begrundelse.
For så vidt angår skønsmæssige afgørelser  

 følger  

 det af forvaltningslovens § 24, stk. 1, 2. pkt, at de bestemmende hovedhensyn  

 - de væsentlige kriterier, der har ført til afgørelsen - skal angives.
Det  

 følger videre af Folketingets Ombudsmandsberetning 1990, side 375, at  

 kriterierne må angives i begrundelsen - også selv om det måske ikke er  

 særligt flatterende  

 for parten.
Hensynsfuldhed til parten kan ikke begrunde fravigelse af  

 begrundelseskravet i forvaltningslovens §  

 24. Med henvisning til  

 ovenstående finder ministeriet således ikke anledning til at kritisere  

 Banestyrelsens  

 formulering af begrundelsen i afskedigelsesbrevet af 29. juli 1997.
 Partshøring og partsaktindsigt.
 Af IDAs klage af 12.  

 december 1997 til ministeriet fremgår, at IDA er af den opfattelse, at notat  

 af  

 1. oktober 1997 indeholder udsagn, som (A) skulle have været partshørt over i  

 Banestyrelsens skrivelse af 9. juli 1997.
 Det fremgår af Banestyrelsens  

 oplysninger, at notat af 1. oktober 1997 er udarbejdet af  

 Banestyrelsen/Rådgivning  

 til Banestyrelsen/Personale, og at notatet indeholder udsagn og vurdering af  

 (A)s kvalifikationer.
 Det er ministeriets  

 opfattelse, at de i notat af 1. oktober 1997 indeholdte udsagn allerede  

 fremgår  

 af Banestyrelsens begrundelse for afskedigelsen i partshøringsbrevet af 9.  

 juli  

 1997 til (A), og at notatet således ikke tilfører sagen nye oplysninger med  

 hensyn til grundlaget for afgørelsen for afskedigelsen.
Det fremgår af sagens akter,  

 at IDA med fuldmagt fra (A) den 14. august 1997 fremsætter begæring om  

 aktindsigt i (A)s personalesag.
Den 27. august 1997 meddeler  

 Banestyrelsen IDA  

 aktindsigt i (A)s personalesag med undtagelse af notaterne af  

 henholdsvis 3.  

 juli og 29. juli 1997. IDA har ved brev af 12. december 1997 påklaget  

 Banestyrelsens afgørelse af 27. august 1997 til ministeriet.
 Det følger af  

 forvaltningslovens § 9, stk. 1, at den som er part i en sag, hvori der er  

 eller  

 vil blive truffet afgørelse af en forvaltningsmyndighed, kan forlange at  

 blive  

 gjort bekendt med sagens dokumenter.
 Retten til aktindsigt gælder  

 dog ifølge forvaltningslovens § 12, stk. 1 ikke en myndigheds interne  

 arbejdsdokumenter.
 Imidlertid er oplysninger  

 vedrørende sagens faktiske omstændigheder, der er af væsentlig betydning for  

 sagens afgørelse, og som alene indeholdes i interne arbejdsdokumenter ifølge  

 §  

 12, stk. 2, uanset bestemmelsen i § 12, stk. 1 omfattet af aktindsigten.  

 Ifølge  

 § 13, nr. 3 omfatter retten til aktindsigt - uanset bestemmelsen i § 12, stk.  

 1  

 - også dokumenter, der er udarbejdet af en myndighed for at tilvejebringe  

 bevismæssig eller anden tilsvarende klarhed med hensyn til en sags faktiske  

 omstændigheder.
Det fremgår af de af  

 ministeriet indhentede akter, at notat af 3. juli 1997 er en udtalelse til  

 Banestyrelsen/Personale  

 fra Banestyrelsen/Rådgivning.
Notatet indeholder Fagkontorleder (C)s  

 vurdering  

 af (A)s kvalifikationer set i forhold til Banestyrelsens fremtidige  

 opgaver.  

 Ministeriet tillader sig i sin helhed at henvise til notatet.
Notat af 29. juli 1997 er  

 ligeledes til Banestyrelsen/Personale fra Banestyrelsen/Rådgivning.
Notatet  

 indeholder dels en gentagelse, dels en uddybning af ovennævnte vurdering af  

 3.  

 juli 1997 af (A)s kvalifikationer.
Der henvises ligeledes i sin helhed  

 til  

 notatet.
 Ministeriet finder at, der  

 med hensyn til såvel notat af 3. juli som notat af 29. juli 1997, er tale om  

 interne arbejdsdokumenter, som ifølge forvaltningslovens § 12, stk. 1, er  

 undtaget kravet om partsaktindsigt.
 Idet notaterne alene  

 indeholder en vurdering af (A)s kvalifikationer foretaget af (A)s  

 foresatte,  

 og efter ministeriets opfattelse ikke indeholder oplysninger om sagens  

 faktiske  

 omstændigheder, finder ministeriet ikke, at der har været krav på  

 partsindsigt  

 efter forvaltningslovens §§ 12, stk 2 eller 13, nr. 3.
 Ministeriet finder således  

 ikke anledning til at kritisere Banestyrelsens afgørelse af 27. august 1997.
 Det fremgår af sagens akter,  

 at Banestyrelsen den 27. august 1997 ikke oplyser om eksistensen af notaterne  

 af 3. juli og 29. juli 1997 og ikke begrunder sit afslag om aktindsigt i  

 notaterne overfor IDA.
 Af vejledningen til  

 forvaltningsloven side 30 følger, at en afgørelse om aktindsigt er en  

 afgørelse i forvaltningslovens forstand, og i det omfang en begæring om  

 aktindsigt ikke imødekommes fuldt ud, skal afgørelsen af  

 aktindsigtsspørgsmålet  

 begrundes efter forvaltningslovens regler herom.
 Ministeriet finder det  

 således kritisabelt, at Banestyrelsen den 27. august 1997 dels ikke oplyser  

 om  

 eksistensen af de 2 notater, dels ikke begrunder sit afslag på aktindsigt  

 over  

 for IDA.
Ministeriet finder imidlertid  

 ikke, at Banestyrelsens manglende oplysninger om notaterne og den manglende  

 begrundelse for afslaget på anmodningen om aktindsigt har haft indflydelse på  

 afgørelsen om afskedigelse af (A), idet de faktiske oplysninger indeholdt i  

 notaterne af 3. juli og 29. juli 1997, fremgår af Banestyrelsens begrundelse  

 for afskedigelsen.
Ministeriet finder derfor ikke, at fejlen bevirker  

 afskedigelsesafgørelsens ugyldighed. A klagede herefter til mig  

 den 26. februar 1998 over Banestyrelsens afgørelse af 29. juli 1997 om  

 afskedigelse og styrelsens afgørelse af 27. august 1997 om aktindsigt.
A  

 klagede endvidere over at styrelsens partshøring i forbindelse med  

 afskedigelsen efter As opfattelse var mangelfuld.
Til støtte for disse  

 klagepunkter henviste A til de samme forhold som Ingeniørforbundet henviste  

 til i klagen til Trafikministeriet af 12. december 1997. Endelig klagede A  

 over  

 at Trafikministeriet ved ministeriets stillingtagen til sagen efter As  

 opfattelse ensidigt havde lagt vægt på Banestyrelsens oplysninger.
 I en udtalelse af 26. august  

 1998 i anledning af As klage til mig fastholdt Banestyrelsen sin  

 udtalelse til  

 Trafikministeriet af 7. januar 1998 og tilføjede bl.a. følgende:
Endelig bemærkes det: Der er  

 således til grund lagt et ledelsesmæssigt skøn af (A)s kvalifikationer,  

 i  

 relation til Banestyrelsens organisering, fremtidige opgaver og de øvrige  

 medarbejderes  

 kvalifikationer.
Det fremgår af sagens akter, eksempelvis notat af  

 03.07.1997,  

 at der har været udøvet et sådant konkret skøn, også i relation til de øvrige  

 medarbejdere.
Det fremgår også, at hverken  

 (A), i sine høringssvar, eller Ingeniørforbundet i sin klage til  

 Trafikministeriet,  

 har anfægtet det i situationen foretagne konkrete skøn i sin helhed, men har  

 fremhævet (A)s kvalifikationer i forhold til Banestyrelsens tidligere  

 organisering og opgaveportefølje mv. Trafikministeriet meddelte  

 mig den 15. september 1998 at ministeriet fastholdt afgørelsen af 10. februar  

 1998, og at ministeriet ikke havde yderligere kommentarer.
Ombudsmandens udtalelse   

  

 1) Afgørelsen om at afskedige Dem Partshøring Hovedreglen om myndighedernes lovbestemte pligt til partshøring i  

 afgørelsessager fremgår af forvaltningslovens (lov nr. 571 af 19. december  

 1985 med senere ændringer) § 19, stk. 1, som har følgende ordlyd:
§ 19.  

  

 Kan en part i en sag ikke antages at være bekendt med, at myndigheden er i  

 besiddelse af bestemte oplysninger vedrørende sagens faktiske omstændigheder,  

 må der ikke træffes afgørelse, før myndigheden har gjort parten bekendt med  

 oplysningerne og givet denne lejlighed til at fremkomme med en udtalelse.
Det  

 gælder dog kun, hvis oplysningerne er til ugunst for den pågældende part og  

 er af væsentlig betydning for sagens afgørelse.
Myndigheden kan fastsætte en  

 frist for afgivelsen af den nævnte udtalelse. I § 19, stk. 2, er opregnet en række undtagelser til hovedreglen, f.eks.  

 gælder hovedreglen om partshøring ikke hvis parten ikke har ret til  

 aktindsigt efter reglerne i forvaltningslovens kap. 4 med hensyn til de  

 pågældende oplysninger (forvaltningslovens § 19, stk. 2, nr. 4).
 Formålet med reglerne om partshøring er udtrykt således i de almindelige  

 bemærkninger til lovforslaget (Folketingstidende 1985-86, tillæg A, sp. 93):
 ...
Indførelse af regler om partshøring på myndighedens initiativ har til formål  

 at sikre, at den, der er part i en forvaltningssag, får lejlighed til at gøre  

 sig bekendt med og kommentere det faktiske afgørelsesgrundlag, inden sagen  

 afgøres, ligesom det i sig selv må anses for at være af betydning for  

 tilliden til den offentlige forvaltning, at parten får lejlighed til at  

 kontrollere myndighedens beslutningsgrundlag, inden afgørelsen træffes.
En  

 sådan regel er imidlertid ikke blot til fordel for parten selv.
En ret for  

 parten til at få lejlighed til at påpege, hvad han anser for misforståelser,  

 unøjagtigheder eller ufuldstændigheder i det  

 foreliggende oplysningsmateriale, vil også i nogle tilfælde medvirke til at  

 sikre, at forvaltningens afgørelser træffes på det bedst mulige faktiske  

 grundlag.
... I Carl Aage Nørgaard og Jens  

 Garde, Forvaltningsret, sagsbehandling (1995), er på s. 176 bl.a. anført  

 følgende  

 om fremgangsmåden ved partshøring:
Herudover er der ikke  

 fastsat regler om fremgangsmåden ved partshøring.
I nogle tilfælde, hvor der  

 er tale om få og enkle oplysninger, vil høringen kunne gennemføres mundtligt  

 ved en samtale på myndighedens kontor, på den pågældendes bopæl eller  

 eventuelt  

 telefonisk.
 ...
I lidt mere komplicerede  

 sager vil det dog, for at høringen skal kunne opfylde sit formål, være  

 nødvendigt at forelægge oplysningerne skriftligt ved fremsendelse af kopi af  

 de  

 pågældende dokumenter.
Hvis sagen er kompliceret, vil det i nogle tilfælde  

 være  

 mere praktisk, om myndigheden udarbejder et særligt høringsgrundlag med  

 referat  

 af sagens faktiske omstændigheder. Angående spørgsmålet om  

 hvilken type oplysninger der skal partshøres over, er bl.a. anført følgende i  

 John Vogter, Forvaltningsloven med kommentarer (1992), s. 238:
 Pligten til at høre parten  

 efter forvaltningslovens regler udløses kun med hensyn til oplysninger  

 vedrørende sagens faktiske omstændigheder, der er af væsentlig betydning for  

 sagens afgørelse.
Partshøringspligtens  

 udstrækning er således ikke i første række afhængig af, om en oplysning efter  

 sit indhold må karakteriseres som faktisk eller ej, men beror i højere grad  

 på,  

 hvilken funktion oplysningen har i myndighedens sagsbehandling.
Afgørende  

 for,  

 om en oplysning skal undergives partshøring efter § 19, er herefter, om  

 oplysningen er af en sådan karakter, at den bidrager til at supplere sagens  

 bevismæssige grundlag eller i øvrigt tilvejebringes for at skaffe klarhed med  

 hensyn til sagens faktiske omstændigheder.
Partshøringspligten vil derfor  

 også  

 efter omstændighederne omfatte oplysninger, der indeholder en subjektivt  

 præget  

 stillingtagen til et forhold, for så vidt vurderingen er af betydning for den  

 administrative bevisoptagelse. I Carl Aage Nørgaard og Jens  

 Garde, Forvaltningsret, sagsbehandling (1995), er på s. 176-77 bl.a. anført  

 følgende om væsentlighedsbetingelsen i forvaltningslovens § 19:
Dernæst skal oplysningen  

 være af væsentlig betydning for sagens afgørelse.
For at kunne tage stilling  

 til, om dette er tilfældet, er det nødvendigt, at myndigheden har gjort sig  

 foreløbige overvejelser med hensyn til sagens afgørelse.
Hvis disse  

 overvejelser munder ud i, at der kan forventes en for parten ugunstig  

 afgørelse, uden at man med sikkerhed kan fastslå, at man måtte komme til  

 samme  

 resultat uden de pågældende oplysninger, må der foretages partshøring,  

 såfremt  

 betingelserne herfor i øvrigt er opfyldt. I Jon Andersen mfl.,  

 Forvaltningsret (1994), s. 343, er bl.a. anført følgende om  

 væsentlighedsbetingelsen:
Den fjerde betingelse - at  

 oplysningen skal være væsentlig - giver anledning til samme usikkerhed som  

 kravet om, at oplysningen skal være til ugunst.
Oplysningernes relevans beror  

 på det retsgrundlag, der skal anvendes.
Er retsgrundlaget helt præcist, er  

 afgørelsen enkel.
I sager om ordinært børnetilskud er oplysninger om barnets  

 alder, bopæl, forældrenes forsørgerstatus eksempelvis væsentlige, mens  

 oplysninger om størrelsen af søskendes og forældrenes indkomst er  

 irrelevante,  

 jf. børnetilskudslovens §§ 2 og 12. Er lovgrundlaget upræcist, beror  

 oplysningernes relevans på myndighedernes  

  

 udfyldning  

  

 af reglerne.
 ...
Lægges der i praksis ved  

 meddelelse af tilladelser i henhold til planloven vægt på, om ansøgeren er  

 handicappet,  

 vil oplysninger til belysning af dette kriterium være væsentlige.
Derimod  

 spiller andre personlige forhold i praksis ingen rolle i sådanne sager, og  

 oplysninger  

 herom er følgelig ikke omfattet af høringspligten. I en artikel af Jon Andersen  

 og Elizabeth Bøggild Nielsen om partshøring i afskedigelsessager er anført  

 følgende særligt om partshøring i masseafskedigelsessager (Ugeskrift for  

 Retsvæsen 1999, litterær afd., s. 27):
 ...
 § 19 gælder endvidere uansøgt  

 afskedigelse, som ikke skyldes den ansattes forhold, typisk afskedigelse på  

 grund af besparelser.
 Partshøringspligten omfatter  

 i så fald såvel oplysningerne om at foretage besparelser som oplysninger  

 vedrørende den enkelte medarbejders uddannelsesmæssige forhold, arbejdsevner,  

 arbejdets omfang, for så vidt disse oplysninger er blevet tillagt væsentlig  

 betydning for udvælgelsen af den pågældende.
... Jeg forstår Deres klage  

 således at udtalelserne fra Banestyrelsen, rådgivning, af 3. og 29. juli 1997  

 efter Deres opfattelse burde have været forelagt Dem til udtalelse i medfør  

 af  

 reglerne om partshøring forinden Banestyrelsen traf afgørelse i sagen.  

 Banestyrelsen har i styrelsens brev til Ingeniørforbundet anført at notaterne  

 ikke tilførte sagen nye oplysninger, idet bemærkningerne i notaterne helt  

 eller  

 delvis var indgået i styrelsens partshøringsbrev til Dem af 9. juli 1997.  

 Trafikministeriet har i afgørelsen af 10. februar 1998 anført at notaterne  

 alene indeholder en vurdering af Deres kvalifikationer og ikke indeholder  

 oplysninger om sagens faktiske omstændigheder.
Forvaltningslovens § 19, stk.  

 1, indeholder ikke noget krav om at partshøring skal ske i form af  

 fremlæggelse  

 af de oprindelige dokumenter som indeholder de oplysninger der skal  

 partshøres  

 over.
Der er således ikke noget til hinder for at en myndighed i et brev til  

 parten gengiver de oplysninger der er omfattet af partshøringspligten, og  

 samtidig anmoder om partens bemærkninger hertil.
Jeg henviser til det ovenfor  

 citerede fra Forvaltningsret, sagsbehandling, af Carl Aage Nørgaard og Jens  

 Garde (1995), s. 176, om fremgangsmåden i forbindelse med partshøring.
 Spørgsmålet er herefter om  

 Banestyrelsens personalekontors høringsbrev til Dem af 9. juli 1997 indeholdt  

 alle de oplysninger i notaterne af 3. og 29. juli 1997 som var omfattet af  

 partshøringspligten efter forvaltningsloven.
 I Banestyrelsens brev af 9.  

 juli 1997 er følgende oplysninger nævnt:
·  

  

 	  

 at  

  

 Banestyrelsen havde behov for økonomiske tilpasninger som  

 bl.a. nødvendiggjorde reduktion af medarbejderstaben ·  

  

 	  

 at  

  

 Deres kvalifikationer efter ledelsens skøn var svagere  

 end de øvrige medarbejderes i forhold til fremtidige arbejdsopgaver, idet De  

 var mere specialiseret og havde vanskeligere ved ved at tilegne Dem ny  

 teknologi, samt ·  

  

 	  

 at  

  

 De efter ledelsens vurdering havde vanskeligere ved at  

 gennemføre arbejdsopgaver tillidsvækkende i forhold til kolleger, leder og  

 entreprenører.
 Det fremgår af Banestyrelsens  

 afgørelse af 29. juli 1997 at styrelsen har lagt vægt på disse oplysninger  

 ved  

 den konkrete udvælgelse af Dem i forbindelse med den generelle reduktionen af  

 medarbejdergruppen.
 De pågældende oplysninger er,  

 bortset fra oplysningen om behovet for generelle personalereduktioner, udtryk  

 for ledelsens vurderinger af forskellige forhold vedrørende Deres  

 kvalifikationer sammenholdt med de øvrige ansattes.
 De faktiske omstændigheder  

 som ligger til grund for disse vurderinger, er ikke oplyst i Banestyrelsens  

 brev til Dem af 9. juli 1997.
Banestyrelsens notater af 3.  

 og 29. juli 1997 indeholder imidlertid oplysninger om sådanne faktiske  

 omstændigheder.
I notatet af 3. juli 1997 er det f.eks. oplyst at en  

 entreprenør har krævet at alle aftaler med Dem skulle være skriftlige for at  

 være gældende.
I notatet af 29. juli 1997 tilføjes det at flere kolleger og  

 entreprenører har klaget over at De ikke var ordholdende.
I samme notat er  

 det  

 f.eks. også oplyst at fremtidigt projekteringsarbejde skal gennemføres  

 selvstændigt af ingeniører på CAD-anlæg.
Disse oplysninger vedrører  

 sagens faktiske omstændigheder.
Som ovenfor anført har Banestyrelsen ved  

 afgørelsen lagt vægt på vurderinger som er baseret på disse faktiske  

 omstændigheder.  

 Efter min opfattelse havde oplysningerne derfor væsentlig betydning for  

 afgørelsen og var dermed omfattet af forvaltningslovens § 19, stk. 1. Som  

 udgangspunkt  

 burde Banestyrelsen derfor have gjort Dem bekendt med oplysningerne og have  

 givet Dem lejlighed til at fremkomme med en udtalelse herom forinden  

 Banestyrelsen  

 traf afgørelse i sagen.
Jeg har gjort Trafikministeriet og Banestyrelsen  

 bekendt  

 med min opfattelse.
I Banestyrelsens notat af 1.  

 oktober 1997 er der yderligere oplysninger om de faktiske omstændigheder som  

 har dannet grundlag for de vurderinger Banestyrelsen har lagt vægt på ved  

 afgørelsen.
F.eks. er det oplyst  

  

 at  

  

 De er specialiseret inden for beton, hvilket er for snævert et område til at  

 kunne  

 bære et helt job, og  

  

 at  

  

 De kun havde  

 et begrænset kendskab til brug af PC.
Disse eksempler er efter min  

 opfattelse oplysninger af samme karakter som de ovenfor nævnte oplysninger i  

 notaterne af 3. og 29. juli 1997 og er derfor som udgangspunkt også omfattet  

 af  

 forvaltningslovens partshøringspligt.
Jeg har gjort Banestyrelsen og  

 Trafikministeriet bekendt med min opfattelse.
Anvendelse af anonyme oplysninger I Banestyrelsens notat af 29.  

 juli 1997 er det oplyst at flere kolleger og entreprenører har bl.a.  

 klaget  

 over at (A) ikke er ordholdende.
I notatet fra Banestyrelsens  

 rådgivning af  

 1. oktober 1997 er oplyst navnet på én af entreprenørerne, men derudover  

 fremgår de pågældendes navne ikke af sagens akter.
 Jeg må herefter lægge til  

 grund at Banestyrelsen ved afgørelsen enten har lagt vægt på oplysninger fra  

 anonyme kilder eller er bekendt med navnene på de pågældende kolleger og  

 entreprenører, men ikke har noteret navnene på sagen.
 Jeg har tidligere haft  

 lejlighed til at udtale mig om begge forhold.
 For så vidt angår offentlige  

 myndigheders anvendelse af anonyme oplysninger i personalesager, har jeg i en  

 sag om Finansministeriets publikation Resultatvurdering af ledere  

 bl.a.  

 skrevet følgende (Folketingets Ombudsmands beretning for året 1996, s. 106):
 For beslutninger om uansøgt  

 afskedigelse af offentligt ansatte og for andre indgribende personaleretlige  

 beslutninger i forhold til en offentligt ansat gælder de almindelige  

 forvaltningsretlige  

 krav til sagsbehandlingen og de almindelige forvaltningsretlige hjemmelskrav.
 ...
 For de indgribende  

 personaleretlige afgørelser indebærer det anførte bl.a. at vedkommende  

 myndighed  

 må sikre sig at der foreligger det fornødne grundlag for den personaleretlige  

 afgørelse, og at den ansatte forud for afgørelsen får lejlighed til at  

 kommentere, korrigere og supplere det påtænkte afgørelsesgrundlag, jf.  

 reglerne  

 om partshøring.
Myndigheden er ikke afskåret  

 fra at benytte private konsulentfirmaer eller anden form for privat bistand  

 til  

 sagsoplysningen.
Men myndigheden må i givet fald sikre sig at samtlige  

 indhentede oplysninger af betydning for sagen videregives til myndigheden,  

 således at de kan indgå umiddelbart i grundlaget for myndighedens afgørelse.  

 Dette gælder såvel skriftligt som mundtligt modtagne oplysninger.
En sådan  

 videregivelse er påkrævet, dels for at myndigheden som forudsat i det  

 almindelige  

 forvaltningsretlige sagsoplysningsprincip selv kan kontrollere at de fornødne  

 oplysninger for afgørelsen foreligger, dels for at myndigheden kan sikre sig  

 at  

 partshøring og aktindsigt foretages i overensstemmelse med de almindelige  

 bestemmelser herom.
Jeg henviser i den forbindelse til Kaj Larsen mfl.,  

 Forvaltningsret (1994), s. 162 og s. 322ff.
Den myndighed som skal træffe  

 en indgribende personaleretlig beslutning, må som anført sikre sig at det  

 fornødne grundlag for den påtænkte afgørelse er tilvejebragt.
Heri ligger  

 ikke  

 alene at alle relevante forhold i sagen er belyst ved det foreliggende  

 materiale, men også at oplysningerne er pålidelige.
Er der tvivl om  

 holdbarheden  

 af et væsentligt faktum, hører det med til en fyldestgørende sagsoplysning at  

 søge denne tvivl afklaret, således at det ved en sædvanlig bevismæssig  

 vurdering kan afgøres om den pågældende oplysning kan lægges til grund for  

 afgørelsen, jf.
Kaj Larsen mfl., Forvaltningsret (1994), s. 299. Heraf følger  

 at oplysninger der alene fremtræder som anonyme, eller oplysninger der af  

 anden  

 grund ikke kan kontrolleres af myndigheden, ikke kan indgå i grundlaget for  

 en  

 indgribende personaleretlig reaktion over for en offentligt ansat.
Det samme  

 gælder for vurderinger hvis faktuelle grundlag ikke lader sig kontrollere.  

 Når  

 en myndighed er afskåret fra at kontrollere holdbarheden af en oplysning, vil  

 den ansatte selvsagt normalt også være afskåret fra at udtale sig herom i  

 forbindelse med partsaktindsigt og partshøring.
Dette understreger  

 vigtigheden  

 af at anonymt baserede oplysninger og vurderinger ikke indgår som led i den  

 bevismæssige vurdering af om der er grundlag for indgribende personaleretlige  

 reaktioner. I den foreliggende sag er der  

 ikke tale om at Banestyrelsen har brugt privat konsulentbistand til  

 sagsoplysningen, men Banestyrelsens tilrettelæggelse af arbejdet mellem  

 rådgivningen  

 og personalekontoret rejser efter min opfattelse samme spørgsmål.
Hvis der i Deres sag har  

 været tale om at kolleger og entreprenører anonymt har klaget til  

 Banestyrelsen,  

 er det således min opfattelse at de pågældende oplysninger ikke burde være  

 indgået i grundlaget for Banestyrelsens afgørelse, og jeg finder det  

 beklageligt såfremt dette er tilfældet.
Dette forhold burde have været  

 behandlet af Trafikministeriet i forbindelse med behandlingen af Deres klage  

 over afskedigelsen.
Jeg har gjort Banestyrelsens og Trafikministeriet bekendt  

 med min opfattelse.
Som ovenfor anført kan  

 forholdet imidlertid også have været det at Banestyrelsen var bekendt med  

 identiteten på de kolleger og entreprenører som havde klaget over Dem, men at  

 styrelsen ikke havde noteret navnene på sagen.
I denne situation er  

 spørgsmålet  

 om Banestyrelsen efter reglerne om offentlige myndigheders notatpligt havde  

 pligt til at notere navnene på klagerne på sagen.
Jeg vil derfor behandle  

 spørgsmålet i afsnittet nedenfor om notatpligt.
Notatpligt § 6, stk. 1, i  

 offentlighedsloven (lov nr. 572 af 19. december 1985 om offentlighed i  

 forvaltningen  

 med senere ændringer) indeholder reglerne om offentlige myndigheders  

 notatpligt.
Bestemmelsen har følgende ordlyd:
§ 6.  

  

 I sager, hvor der vil blive truffet afgørelse af en forvaltningsmyndighed,  

 skal en myndighed, der mundtligt modtager oplysninger vedrørende en sags  

 faktiske omstændigheder, der er af betydning for sagens afgørelse, eller som  

 på anden måde er bekendt med sådanne oplysninger, gøre notat om indholdet af  

 oplysningerne.
Det gælder dog ikke såfremt oplysningerne i øvrigt fremgår af  

 sagens dokumenter. I John Vogter,  

 Offentlighedsloven med kommentarer (1998), s.  

 154f, er bl.a. anført følgende:
Det er derfor nu udtrykkeligt  

 i § 6 bestemt, at notatpligten gælder alle oplysninger vedrørende en sags  

 faktiske omstændigheder, der ikke allerede fremgår af sagens dokumenter,  

 uanset  

 på hvilken måde oplysningerne er tilgået sagen.
Notatpligten vil således også  

 omfatte oplysninger, der udveksles mundtligt inden for samme myndighed,  

 f.eks.  

 mellem tjenestemænd, nævnsmedlemmer eller kommunalbestyrelsesmedlemmer  

 indbyrdes.
Det samme gælder oplysninger, som den, der behandler sagen, eller  

 den, der skal træffe afgørelse i sagen, selv er bekendt med, uden at de i  

 øvrigt fremgår af sagen.
Også oplysninger, der hidrører fra andre af  

 myndighedens sager eller fra registre, skal noteres på sagen, eventuelt i  

 form  

 af en henvisning. Notatpligten gælder i sager  

 hvor der vil blive truffet afgørelse af en forvaltningsmyndighed, f.eks. i  

 sager om uansøgt afskedigelse af offentligt ansatte.
 Banestyrelsen har således  

 haft pligt til at sikre at oplysninger om sagens faktiske omstændigheder som  

 havde betydning for afgørelsen og som ikke fremgik af sagens dokumenter i  

 øvrigt, blev noteret på sagen.
De ovenfor nævnte oplysninger  

 i Banestyrelsens notater af 29. juli og 1. oktober 1997 fremgår ikke af  

 sagens  

 korrespondance.
Jeg må derfor lægge til grund at oplysningerne enten er  

 meddelt Banestyrelsen mundtligt eller at Banestyrelsen på anden måde er  

 bekendt med oplysningerne.
Der er ingen notater i sagen om oplysningerne.
Da  

 der - som anført i afsnittet om partshøring - var tale om oplysninger  

 vedrørende  

 sagens faktiske omstændigheder, og da oplysningerne var af betydning for  

 sagens afgørelse, burde Banestyrelsen have gjort notater til sagen om  

 oplysningerne.
Det gælder også oplysning om identiteten på de kolleger og  

 entreprenører der havde klaget over Dem, hvis disse oplysninger var styrelsen  

 bekendt.
Jeg henviser til Folketingets Ombudsmands beretning for året 1971,  

 s.  

 101ff.
Trafikministeriet burde have taget stilling til spørgsmålet i  

 forbindelse med behandlingen af Deres klage.
Jeg har gjort Banestyrelsen og  

 Trafikministeriet bekendt med min opfattelse.
Begrundelse Efter forvaltningslovens § 22  

 skal en skriftlig afgørelse være ledsaget af en begrundelse medmindre  

 afgørelsen giver den pågældende medhold fuldt ud.
 Reglerne om indholdet af  

 begrundelsen findes bl.a. i forvaltningslovens 24, stk. 1 og 2, som har  

 følgende ordlyd:
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen  

 tillige angive de hovedhensyn, der har været bestemmende for skønsudøvelsen.
Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen. Herudover består der ikke en  

 almindelig pligt for myndighederne til i begrundelsen udtrykkeligt at komme  

 ind  

 på samtlige en parts argumenter.
I det omfang der er tale om relevante  

 anbringender, er der dog en formodning for at de skal nævnes i begrundelsen.  

 Ved vurderingen skal der bl.a. tages hensyn til hvor indgribende afgørelsen  

 er  

 for parten, jf.
Hans Gammeltoft-Hansen mfl., Forvaltningsret (1994), s.  

 371f.
 I Deres brev af 24. juli 1997  

 til Banestyrelsen anførte De at De under Deres ansættelse aldrig fik tildelt  

 kritik eller mundtlige eller skriftlige påtaler for udførelsen af Deres  

 arbejde, hverken fra chefer eller entreprenører, og henviste til at dette  

 kunne  

 dokumenteres ved gennemgang af Deres personalemappe.
 Efter min gennemgang af sagen  

 må jeg lægge til grund at Banestyrelsen ikke har tillagt det nogen betydning  

 for vurderingen af Deres kvalifikationer sammenholdt med de øvrige  

 medarbejderes om De tidligere havde fået meddelt kritik eller påtaler for  

 udførelsen af Deres arbejde.
Uanset dette havde det efter  

 min opfattelse været rettest om Banestyrelsen i begrundelsen for afgørelsen  

 af  

 29. juli 1997 havde oplyst om personalemappen var undersøgt.
I bekræftende  

 fald  

 havde det været rettest om styrelsen havde oplyst nærmere om resultatet af  

 undersøgelsen og resultatets betydning for afgørelsen.
I benægtende fald  

 havde  

 det været rettest om styrelsen havde oplyst nærmere om baggrunden for at en  

 nærmere undersøgelse ikke var fundet nødvendig.
Jeg har i den forbindelse  

 lagt  

 vægt på at spørgsmålet om hvorvidt De tidligere havde modtaget kritik eller  

 påtaler for udførelsen af Deres arbejde, efter Deres opfattelse havde stor  

 betydning for vurderingen af Deres kvalifikationer sammenholdt med de øvrige  

 ansattes.
Samlet vurdering Efter min gennemgang af sagen  

 må jeg lægge til grund at Banestyrelsen ved personalereduktionen i  

 forbindelse  

 med besparelserne har søgt at beholde de mest kvalificerede medarbejdere i  

 forhold til styrelsens fremtidige arbejdsopgaver.
Banestyrelsens anvendelse  

 af  

 dette kriterium ved udvælgelsen af de medarbejdere som styrelsen påtænkte at  

 afskedige, kan ikke give mig anledning til bemærkninger.
 Ved den konkrete afgørelse om  

 at afskedige Dem har Banestyrelsen, jf. afgørelsen af 29. juli 1997, lagt  

 vægt  

 på tre forhold:
·  

  

 	  

 graden af Deres specialisering i forhold  

 til fremtidige arbejdsopgaver, ·  

  

 	  

 en vurdering af Deres evne til at tilegne  

 Dem færdigheder i CAD-projektering og ·  

  

 	  

 at kolleger, leder og entreprenører ikke  

 har den fornødne tillid til Dem.
 Jeg har forstået at styrelsen  

 på grundlag af en samlet vurdering af disse tre forhold har skønnet at De  

 ikke  

 var blandt de mest kvalificerede medarbejdere på tidspunktet for  

 personalereduktionen.
 For så vidt angår spørgsmålet  

 om manglende tillid fra kolleger og entreprenører, er det som ovenfor anført  

 min opfattelse at Banestyrelsen enten - hvis styrelsen var bekendt med  

 navnene  

 - burde have overvejet at partshøre Dem om navnene på de pågældende, eller -  

 hvis klagerne var indgivet anonymt - burde have undladt at inddrage  

 oplysningerne  

 i grundlaget for afgørelsen.
Det fremgår ikke af  

 Banestyrelsens afgørelse af 29. juli 1997 eller af Trafikministeriets  

 afgørelse  

 af 10. februar 1998 med hvilken vægt de enkelte forhold er indgået i  

 Banestyrelsens vurdering.
På det foreliggende grundlag er det derfor ikke  

 muligt for mig at tage stilling til om forholdet vedrørende kollegers og  

 entreprenørers  

 tillid til Dem er indgået med afgørende vægt i Banestyrelsens samlede  

 vurdering af Deres kvalifikationer.
 Jeg har derfor henstillet til  

 Trafikministeriet at ministeriet genoptager behandlingen af Deres  

 afskedigelsessag,  

 således at ministeriet får lejlighed til at tage stilling til de forhold  

 vedrørende oplysningerne om tilliden til Dem som jeg har kritiseret i denne  

 udtalelse.
2) Banestyrelsens afgørelse af 27. august 1997 om aktindsigt Reglerne om parters adgang  

 til aktindsigt i afgørelsessager findes i forvaltningslovens kapitel 4.
 Hovedreglen findes i § 10,  

 stk. 1, som har følgende ordlyd:
§ 10.  

  

 En parts ret til aktindsigt omfatter med de i §§ 12-15  

 nævnte undtagelser alle de dokumenter, der vedrører sagen, herunder  

 genpart af de skrivelser, der er udgået fra myndigheden, når skrivelserne må  

 antages at være kommet frem til adressaten, og indførelser i journaler, registre og andre fortegnelser  

 vedrørende den pågældende sags dokumenter. Forvaltningsloven indeholder  

 en række undtagelser til hovedreglen, bl.a. § 12, stk. 1, om undtagelse af  

 interne arbejdsdokumenter.
Denne bestemmelse har følgende ordlyd:
Retten til aktindsigt  

 omfatter ikke en myndigheds interne arbejdsdokumenter.
Som interne  

 arbejdsdokumenter  

 anses 1)  

 	  

 dokumenter, der  

 udarbejdes af en myndighed til eget brug ved behandlingen af en sag, 2)  

 	  

 brevveksling mellem  

 forskellige enheder inden for samme myndighed og 3)  

 	  

 brevveksling mellem  

 en kommunalbestyrelse og dennes udvalg, afdelinger og andre administrative  

 organer eller mellem disse organer indbyrdes. Forvaltningslovens § 12, stk.  

 2, om ekstraheringspligt indeholder følgende modifikation til reglen om at  

 interne arbejdsdokumenter er undtaget fra retten til aktindsigt:
Oplysninger vedrørende  

 sagens faktiske omstændigheder, der er af væsentlig betydning for sagens  

 afgørelse, og som alene indeholdes i interne arbejdsdokumenter, skal uanset  

 bestemmelsen i stk. 1 meddeles i overensstemmelse med reglerne i dette  

 kapitel. Ingeniørforbundet bad den 14.  

 august 1997 på Deres vegne om aktindsigt i sagen.
Ingeniørforbundet fik den  

 27. august 1997 kopi af sagens akter bortset fra notaterne af 3. og 29. juli  

 1997. Trafikministeriet kritiserede i afgørelsen af 10. februar 1998 at  

 Banestyrelsen  

 ikke samtidig gjorde forbundet opmærksom på at der var yderligere dokumenter  

 i  

 sagen samt henviste til hjemlen for at undtage disse dokumenter fra retten  

 til  

 aktindsigt.
 Notaterne af 3. og 29. juli  

 1997 var udarbejdet af Banestyrelsens rådgivning og sendt til Banestyrelsens  

 personalekontor til brug for styrelsens behandling af Deres afskedigelsessag.  

 Jeg er på den baggrund enig i at dokumenterne var interne arbejdsdokumenter.
 Jeg kan tilslutte mig  

 Trafikministeriets kritik af Banestyrelsens afgørelse af 27. august 1997.
Selv om interne  

 arbejdsdokumenter som udgangspunkt er undtaget fra retten til aktindsigt, har  

 myndighederne pligt til at overveje om der foreligger omstændigheder som gør  

 at dokumenterne eller oplysninger indeholdt i dokumenterne alligevel skal  

 udleveres.
I den konkrete sag havde Banestyrelsen således pligt til at  

 overveje  

 om notaterne indeholdt oplysninger som efter forvaltningslovens § 12, stk. 2,  

 skulle udleveres, uanset at selve dokumentet kunne undtages fra retten til  

 aktindsigt i medfør af § 12, stk. 1. Det fremgår af den efterfølgende  

 korrespondance i sagen og af Trafikministeriets afgørelse af 10. februar 1998  

 at hverken Banestyrelsen eller Trafikministeriet mente at der var oplysninger  

 i notaterne som ikke allerede fremgik af Banestyrelsens brev til Dem af 9.  

 juli 1997. Som det fremgår af afsnittet om partshøring, er jeg ikke enig i  

 denne opfattelse.
Jeg mener således at notaterne indeholdt flere oplysninger  

 om sagens faktiske omstændigheder som ikke fremgik af Banestyrelsens brev til  

 Dem af 9. juli 1997. Banestyrelsen burde derfor den 27. august 1997 også have  

 udleveret disse oplysninger (medmindre de på andet grundlag kunne undtages  

 fra  

 aktindsigt efter forvaltningslovens regler). Jeg har gjort Banestyrelsen og  

 Trafikministeriet bekendt med dette.
I lyset af at jeg har  

 henstillet til Trafikministeriet at genoptage Deres sag om afskedigelse, har  

 jeg dog ikke fuldt tilstrækkeligt grundlag for at henstille til ministeriet  

 at  

 genoptage behandlingen af Deres aktindsigtssag. Trafikministeriet meddelte  

 efterfølgende at der mellem IDA og Banestyrelsen var opnået enighed om at  

 Banestyrelsen skulle betale i alt 190.000 kr. til A til fuld og endelig  

 afgørelse  

 af sagen.
 På baggrund heraf og da A  

 ikke havde rettet yderligere henvendelse til mig, meddelte jeg  

 Trafikministeriet  

 at jeg ikke foretog mig yderligere i sagen.
 NOTER: (*1)  

 FOB 1990, s. 375,  

 FOB 1996, s. 106, FOB 1971, s. 101.
