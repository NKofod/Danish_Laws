Bilag 1 Bekendtgørelse om gebyrer og omkostninger ved Forbrugerklagenævnet I medfør af §§ 16 og 17 i lov nr. 456 af 10. juni 2003 om forbrugerklager, som ændret ved lov nr. 431 af 6. juni 2005 og lov nr. 538 af 8. juni 2006, fastsættes:
Klagegebyr § 1. For behandling af en klage ved Forbrugerklagenævnet skal forbrugeren betale et gebyr på 160 kr.
 Stk. 2. Regulering af det i stk. 1 nævnte gebyr sker på grundlag af udviklingen i nettoprisindekset fra Danmarks Statistik.
Omkostninger til sagers behandling § 2. En erhvervsdrivende skal betale et beløb til Forbrugerstyrelsen for styrelsens udgifter til en sags behandling ved Forbrugerklagenævnet, når 1) forbrugeren får medhold i sin klage, eller 2) sagen forliges, efter at der er indhentet sagkyndig bistand.
Stk. 2. Sagerne inddeles i tre omkostningsgrupper.
Beløb omfattet af stk. 1, nr. 1, udgør:
1) maksimalt 2.750 kr. for sager i omkostningsgruppe 1, 2) maksimalt 4.200 kr. for sager i omkostningsgruppe 2 og 3) maksimalt 6.800 kr. for sager i omkostningsgruppe 3.
Stk. 3. Sagernes inddeling i omkostningsgrupper fremgår af bilaget.
Sager på områder, der ikke fremgår af bilaget, indplaceres i omkostningsgruppe 2.
 Stk. 4. Beløb omfattet af stk. 1, nr. 2, udgør maksimalt 2.000 kr.
Rykker- og inkassogebyr § 3. Forbrugerstyrelsen opkræver et beløb på 85 kr. for særlige ekspeditioner ved for sen betaling af de i § 2 nævnte beløb.
 Stk. 2. For overgivelse af ubetalte sagsomkostninger til inkasso opkræves et beløb på 100 kr.
Ikrafttrædelse § 4. Bekendtgørelsen træder i kraft den 1. april 2008.
 § 5. Samtidig ophæves bekendtgørelse nr. 154 af 19. februar 2007 om gebyrer og omkostninger ved Forbrugerklagenævnet.
 Stk. 2. For sager, der er modtaget inden den 1. april 2008, betales omkostninger efter reglerne i bekendtgørelse nr. 154 af 19. februar 2007.
Økonomi- og Erhvervsministeriet, den 13. marts 2008 Bendt Bendtsen / Louise Holck Bilag 1 Omkostningsgrupper De tre omkostningsgrupper efter § 2, stk. 2, inddeles således:
Omkostningsgruppe 1 Aviser, bøger, blade mv.
Brænde Ernæringsområdet Fast ejendom, herunder energi og vandforsyning Finansielle ydelser Fotografiapparater, fotoudstyr og fotoarbejder Kontorartikler, papir m.m.
Musik, musikinstrumenter og underholdning Teleudstyr Telefon- og internetabonnementer m.m.
Andre teletjenester, fx tillægstakserede tjenester Omkostningsgruppe 2 Accessories (smykker, ure, tasker, bælter mv.) Audio- og videoudstyr, herunder videokameraer, kabeltv mv.
Boligtekstiler og -artikler Camping og sport Cykler, barnevogne, knallerter m.v., bortset fra motorkøretøjer Farve/plejemidler, imprægnering af skind, tekstiler og fodtøj, emballage m.m.
Forskellige serviceydelser, fx undervisning, kontaktformidling Fritid og hobby, fx symaskiner og andet fritids- og hobbyudstyr Husdyr Husholdningsapparater Husholdningsmaskiner (komfurer, køleskabe, opvaskemaskiner, støvsugere, elkedler mv.) Køkkenredskaber og -udstyr Møbler Pc, printere mv. samt software Personlig pleje, herunder optik og personlige hjælpemidler, fx høreapparater m.m.
Rengørings- og vaskemidler Rejser og transport Sikkerhedsudstyr og  tjenester, fx alarmer, redningstjenester mv.
