I begyndelsen af oktober måned modtog en kunde K en kontoudskrift på  

 sin provisionsfrie kassekredit i pengeinstituttet P.
Forneden på  

 kontoudskriften var anført, at P fra 30. september, kvartalsvis ville beregne  

 provision.
Samtidig nedsattes debetrenten.
P fandtes at burde have meddelt en  

 så betydningsfuld ændring af vilkårene i en særskilt skrivelse til K  

 (dissens).
 Kendelse af 28. november 1988 i sag 25/1988.
Ifølge den kreditaftale, som en kunde K i juni 1987 havde indgået med  

 pengeinstituttet P, forrentedes kreditten med en variabel rente, der ved  

 oprettelsen udgjorde 15% p.a., ligesom det var anført, at P's sædvanlige  

 vilkår for kreditter af den pågældende type, som var vedhæftet aftalen, var  

 gældende for denne.
Heri forbeholdt P sig bl.a. at ændre regler og satser for  

 beregning af rente, og der var endvidere bl.a. indeholdt bestemmelser om  

 overtræksrente, validering og om P's afkrævning af gebyr ved udsendelse af  

 rykkerskrivelser samt ved P's besvarelse af forespørgsler i henhold til  

 lovgivningen fra offentlige myndigheder om kreditten, herunder et af P  

 fastsat gebyr for udfærdigelse af fotokopier af bilag og udskrifter.
 På den kontoudskrift pr. 30. september 1987, som blev sendt til K i  

 begyndelsen af oktober, var forneden med store, fede typer anført:  

 »RENTEÆNDRING PÅ DERES ... KONTO«, og med almindelige typer  

 meddeltes, at P pr. 30. september 1987 havde nedsat debetrenten til 13% p.a.  

 og således, at der blev beregnet provision med 0,5% pr. kvartal af kredittens  

 maksimum - eller eventuel højere skyld.
 K blev først opmærksom på denne ændring ved læsning af en af P i  

 begyndelsen af 1988 udstedt generel orienteringspublikation og klagede efter  

 forgæves henvendelse til P til Ankenævnet med påstand om, at det  

 provisionsbeløb på 125 kr., som var debiteret hans konto pr. 31. december  

 1988, blev krediteret kontoen.
P påstod frifindelse under henvisning til sine almindelige  

 forretningsbetingelsers § 1, hvori det bl.a. hedder: »For kundeforholdet  

 gælder de betingelser og satser vedrørende rente, validering, provisioner og  

 gebyrer, som er fastsat af banken.
De nævnte betingelser og satser kan til  

 enhver tid ændres uden varsel.« Ankenævnet tog K's påstand til følge.
Et flertal på 3 medlemmer udtalte:
»Når henses til, at der ikke blot var tale om en almindelig  

 renteregulering, men om en principiel og betydningsfuld ændring af vilkårene  

 for kreditten, burde indklagede for i videst muligt omfang at sikre, at  

 kontohaverne blev opmærksom på ændringen, have givet meddelelsen herom i en  

 særskilt skrivelse.
Da dette ikke er sket, og da det må lægges til grund, at  

 klageren som følge heraf først blev opmærksom på ændringen i januar 1988,  

 findes klagerens påstand at burde tages til følge«.
 Et mindretal på 2 medlemmer udtalte:
