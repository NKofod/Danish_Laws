Nr LSF 195 Forslag til Lov om ændring af lov om dagpenge ved sygdom eller fødsel  

 (ATP-bidrag af dagpenge m.v.) Fremsat af socialministeren (Karen Jespersen) den 24. februar 1993 Vedtaget ved tredjebehandling den 18. juni 1993 Lov nr. 495 af 30/06/1993 § 1 I lov nr. 852 af 20. december 1989 om dagpenge ved sygdom eller fødsel,  

 som senest ændret ved lov nr. 1022 af 19. december 1992, foretages følgende  

 ændringer:
 1. I § 4, stk. 1, nr. 2, indsættes efter  

 »arbejdsløshedsdagpenge,»: »ydelse efter § 3, stk. 5, i lov om  

 arbejdstilbud til ledige,».
 2. § 9, stk. 3, 2. pkt., affattes således:
»Tilsvarende gælder for personer, der modtager uddannelsesydelse,  

 iværksætterydelse eller ydelse efter § 3, stk. 5, i lov om arbejdstilbud til  

 ledige, og for personer, der ved deltagelse i kurser efter lov om  

 arbejdsmarkedsuddannelser modtager godtgørelse som erstatning for  

 arbejdsløshedsdagpenge.« 3. § 16, stk. 2, affattes således:
»Stk. 2. Den sikrede kan uden at miste retten til dagpenge  

 deltage i fritidsundervisning, når hensynet til barnet ikke taler imod dette,  

 eller varetage borgerligt ombud.« 4. § 16, stk. 3, affattes således:
»Stk. 3. Der kan ydes dagpenge fra kommunen i forbindelse med  

 delvist fravær fra arbejdet 1) ved sygeligt forløbende graviditet, 2) på grund af arbejdets særlige karakter, 3) i 4-ugers-perioden før fødslen, 4) ved adoption, 5) ved deltagelse i undervisning og lignende af begrænset varighed og med  

 erhvervsmæssigt formål.« 5. I § 17, stk. 1, nr. 2, indsættes efter  

 »arbejdsløshedsdagpenge,»: »ydelse efter § 3, stk. 5, i lov om  

 arbejdstilbud til ledige,».
 6. I § 29, stk. 2, affattes 2. pkt. således:
»Bidragene samt påløbne renter inddrives efter reglerne for  

 inddrivelse af personlige skatter.« 7. Efter § 30 indsættes:
»Kapitel 11 a Bidrag til Arbejdsmarkedets Tillægspension § 30 a.
Ved udbetaling af dagpenge efter denne lov til  

 lønmodtagere i alderen 16-66 år indbetales det i § 15, stk. 1, i lov om  

 Arbejdsmarkedets Tillægspension fastsatte bidrag, jf. nævnte lovs § 2 a og §  

 4 a.
Stk. 2. Bestyrelsen for Arbejdsmarkedets Tillægspension fastsætter  

 størrelsen af bidraget for hver time, der udbetales dagpenge for.
Bidraget  

 fastsættes efter principperne i lov om Arbejdsmarkedets Tillægspension § 15.
 Stk. 3. Lønmodtageren betaler 1/3 af bidraget, mens 2/3 betales af  

 arbejdsgiveren eller, når der udbetales dagpenge efter §§ 4, 11 og 21, af  

 kommunen.
 Stk. 4. Det beregnede ATP-bidrag afrundes til nærmeste hele  

 kronebeløb, jf. § 9, stk. 2.
 Stk. 5. Lønmodtagerens del af bidraget tilbageholdes ved  

 dagpengeudbetalingen.
§ 30 b.
Kommunens indbetaling til Arbejdsmarkedets Tillægspension  

 dækkes af et bidrag fra de i § 1, stk. 2, nr. 1 og 2, omtalte private og  

 offentlige arbejdsgivere.
 Stk. 2. Arbejdsgiverbidraget beregnes i forhold til antallet af  

 lønmodtagere fra de i stk. 1 nævnte arbejdsgivere, der modtager dagpenge fra  

 kommunen.
Stk. 3. For arbejdsgivere, der modtager kompensationsbeløb efter  

 lov om Arbejdsmarkedets Tillægspensions § 17 a, indkræves bidraget ved  

 modregning i kompensationsbeløbet forud for modregning for bidrag i henhold  

 til anden lovgivning.
Beløbet beregnes af Arbejdsmarkedets Tillægspension på  

 grundlag af de samlede bidrag til Arbejdsmarkedets Tillægspension, som er  

 modtaget fra arbejdsgiverne i de 3-måneders-perioder, der gælder for  

 beregning af kompensationsbeløbet, jf. § 17 a, stk. 2, i lov om  

 Arbejdsmarkedets Tillægspension.
Beløbet udgør årligt det i henhold til stk.  

 4 fastsatte bidrag for hver gang, arbejdsgiveren indbetaler et beløb, der  

 svarer til årsbidrag efter § 15, stk. 1, i lov om Arbejdsmarkedets  

 Tillægspension.
 Stk. 4. Socialministeren fastsætter bidraget efter stk. 1 og stk.  

 2 efter indstilling fra Arbejdsmarkedets Tillægspension.
 Stk. 5. Bidraget efter stk. 1 indbetales til Arbejdsmarkedets  

 Tillægspension efter samme regler, som gælder for indbetaling af ATP-bidrag.
 Stk. 6. Indbetales bidraget ikke rettidigt, gælder de i lov om  

 Arbejdsmarkedets Tillægspension § 17, stk. 2-5 og 7, fastsatte regler«.
 8. I § 31, stk. 1, 2. pkt., indsættes efter  

 »dagpengene«: », herunder bidrag til Arbejdsmarkedets  

 Tillægspension,».
 9. I § 36 indsættes som stk. 3:
»Stk. 3. Kriminalforsorgen underretter kommunen, såfremt en  

 dagpengemodtager undergives strafafsoning eller andre frihedsberøvende  

 foranstaltninger, herunder varetægtsfængsling.« § 2 Stk. 1. Loven træder i kraft den 1. juli 1993 og finder anvendelse  

 på sygdomstilfælde, hvor 1. hele fraværsdag er denne dag eller senere.
 Stk. 2. Bestemmelsen i § 1, nr. 7, om indbetaling af bidrag til  

 Arbejdsmarkedets Tillægspension træder i kraft den 1. oktober 1993 og har  

 virkning for beregning af dagpenge fra mandag den 4. oktober 1993.
 Stk. 3. Modregning af arbejdsgiverbidrag efter § 30 b, stk. 3,  

 sker første gang den 1. marts 1994 på grundlag af ATP-bidrag modtaget i  

 perioden 23. november 1993-22. februar 1994. Der beregnes ikke  

 arbejdsgiverbidrag på grundlag af ATP-bidrag, der vedrører tiden før 1.  

 oktober 1993.
Oprindeligt fremsat forslag § 1 I lov nr. 852 af 20. december 1989 om dagpenge ved sygdom eller fødsel,  

 som senest ændret ved lov nr. 1022 af 19. december 1992, foretages følgende  

 ændringer:
 1. I § 4, stk. 1, nr. 2, indsættes  

 »arbejdsløshedsdagpenge,»: »ydelse efter § 3, stk. 5, i lov om  

 arbejdstilbud til ledige, ».
 2. § 9, stk. 3, 2. pkt., affattes således:
 »Tilsvarende gælder for personer, der modtager uddannelsesydelse,  

 iværksætterydelse eller ydelse efter § 3, stk. 5, i lov om arbejdstilbud til  

 ledige, og for personer, der ved deltagelse i kurser efter lov om  

 arbejdsmarkedsuddannelser modtager godtgørelse som erstatning for  

 arbejdsløshedsdagpenge«.
 3. I § 13 indsættes som stk. 4 og 5:
 »Stk. 4. Hvis moderen genoptager arbejdet inden udløbet af  

 den 14-ugers periode, der er nævnt i stk. 2, bortfalder retten til dagpenge  

 for den resterende del af 14-ugers perioden, bortset fra de situationer, der  

 er nævnt i § 15, stk. 3. Endvidere bortfalder moderens ret til dagpenge i den  

 10 ugers periode, der er nævnt i stk. 3. Hvis faderen genoptager arbejdet i  

 løbet af den 2-ugers periode, der er nævnt i stk. 2, bortfalder faderens ret  

 til dagpenge, for den resterende del af denne periode, jf. dog § 15, stk. 3.
 Stk. 5. Hvis en af forældrene genoptager arbejdet i løbet af den  

 10-ugers periode, der er nævnt i stk. 3, uden at den anden af forældrene i  

 fortsættelse heraf holder orlov med ret til dagpenge efter dette kapitel,  

 bortfalder retten til dagpenge for den førstnævnte for den resterende del af  

 perioden, jf. dog § 15, stk. 3.
 4. I § 14 indsættes som stk. 3:
»Stk. 3. Hvis en af de adoptionssøgende genoptager arbejdet,  

 uden at den anden i fortsættelse heraf afholder orlov med ret til dagpenge  

 efter dette kapitel, bortfalder retten til dagpenge for den førstnævnte for  

 den resterende del af fraværsperioden, jf. dog § 15, stk. 3. Hvis en af de  

 adoptionssøgende genoptager arbejdet i løbet af den 2-ugers periode, der er  

 nævnt i stk. 2, bortfalder retten til dagpenge for den resterende del af  

 denne periode for den pågældende, jf. dog § 15, stk. 3.« 5. § 16, stk. 2, affattes således:
 »Stk. 2. Den sikrede kan uden at miste retten til dagpenge  

 deltage i fritidsundervisning, når hensynet til barnet ikke taler imod dette,  

 eller varetage borgerligt ombud.«.
 6. § 16, stk. 3, affattes således:
»Stk. 3. Der kan ydes dagpenge fra kommunen i forbindelse med  

 delvis fravær fra arbejdet 1) ved sygeligt forløbende graviditet, 2) på grund af arbejdets særlige karakter, 3) i 4-ugers perioden før fødslen, 4) ved adoption, 5) ved deltagelse i undervisning og lignende af begrænset varighed og med  

 erhvervsmæssigt formål«.
 7. I § 17, stk. 1, nr. 2, indsættes efter  

 »arbejdsløshedsdagpenge,»: »ydelse efter § 3, stk. 5, i lov om  

 arbejdstilbud til ledige,».
 8. I § 29, stk. 2, affattes 2. pkt. således:
»Bidragene samt påløbne renter inddrives efter reglerne for  

 inddrivelse af personlige skatter.« 9. Efter § 30 indsættes:
»Kapitel 11 a Bidrag til Arbejdsmarkedets Tillægspension § 30 a.
Ved udbetaling af dagpenge efter denne lov til  

 lønmodtagere i alderen 16-66 år indbetales det i § 15, stk. 1, i lov om  

 Arbejdsmarkedets Tillægspension fastsatte bidrag, jf. nævnte lovs § 2 a.
Stk. 2. Bestyrelsen for Arbejdsmarkedets Tillægspension fastsætter  

 størrelsen af bidraget for hver time, der udbetales dagpenge for.
Bidraget  

 fastsættes efter principperne i lov om Arbejdsmarkedets Tillægspension § 15.
 Stk. 3. Lønmodtageren betaler 1/3 af bidraget, mens 2/3 betales af  

 arbejdsgiveren eller, når der udbetales dagpenge efter §§ 4 eller 11, af  

 kommunen.
 Stk. 4. Det beregnede ATP-bidrag afrundes til nærmeste hele  

 kronebeløb, jf. § 9, stk. 2.
 Stk. 5. Lønmodtagerens del af bidraget tilbageholdes ved  

 dagpengeudbetalingen.
§ 30 b.
Kommunens indbetaling til Arbejdsmarkedets Tillægspension  

 dækkes af et bidrag fra de i § 1, stk. 2, nr. 1 og 2, omtalte private og  

 offentlige arbejdsgivere.
 Stk. 2. Arbejdsgiverbidraget beregnes i forhold til antallet af  

 lønmodtagere fra de i stk. 1 nævnte arbejdsgivere, der modtager dagpenge fra  

 kommunen.
 Stk. 3. For arbejdsgivere, der modtager kompensationsbeløb efter  

 lov om Arbejdsmarkedets Tillægspensions § 17 a, indkræves bidraget ved  

 modregning i kompensationsbeløbet forud for modregning for bidrag i henhold  

 til anden lovgivning.
 Stk. 4. Socialministeren fastsætter bidraget efter stk. 1 og stk.  

 2 efter indstilling fra Arbejdsmarkedets Tillægspension.
 Stk. 5. Bidraget efter stk. 1 indbetales til Arbejdsmarkedets  

 Tillægspension efter samme regler, som gælder for indbetaling af ATP-bidrag.
 Stk. 6. Indbetales bidraget ikke rettidigt, gælder de i lov om  

 Arbejdsmarkedets Tillægspension § 17, stk. 2-5, og stk. 7, fastsatte  

 regler«.
 10. I § 31, stk. 1, 2. pkt., indsættes efter  

 »dagpengene«: », herunder bidrag til Arbejdsmarkedets  

 Tillægspension,».
 11. I § 36 indsættes som stk. 3:
 »Stk. 3. Kriminalforsorgen underretter kommunen, såfremt en  

 dagpengemodtager undergives strafafsoning eller andre frihedsberøvende  

 foranstaltninger, herunder varetægtsfængsling.«.
§ 2 Loven træder i kraft den 1. april 1993, og finder anvendelse på  

 sygdomstilfælde, hvor 1. hele fraværsdag er den 1. april 1993 eller senere.
 Stk. 2. Bestemmelsen i § 1, nr. 9, om indbetaling af bidrag til  

 Arbejdsmarkedets Tillægspension træder i kraft den 1. juli 1993 og har  

 virkning for udbetaling af dagpenge fra og med mandag den 5. juli 1993.
Bemærkninger til lovforslaget Almindelige bemærkninger Dette forslag er en følge af lov nr. 372 af 20. maj 1992 om  

 Arbejdsmarkedets Tillægspension, hvor der i § 2 a, stk. 2, er fastsat  

 bestemmelse om, at lønmodtagere omfattes af ordningen under arbejdsfravær på  

 grund af sygdom, barsel eller adoption, hvis de er berettiget til dagpenge  

 efter lov om dagpenge ved sygdom eller fødsel.
Det samme gælder for ledige,  

 som ville være berettiget til dagpenge fra en arbejdsløshedskasse, hvis  

 sygdom, barsel eller adoption ikke havde foreligget.
 Ifølge § 2 a, skal der endvidere indbetales ATP-bidrag af dagpenge under  

 arbejdsløshed, og Arbejdsministeriet har derfor samtidig hermed fremsat  

 forslag til ændring af lov om arbejdsformidling og arbejdsløshedsforsikring  

 m.v.
 Det foreslås, at ATP-bidragene ved fravær p.g.a. sygdom, graviditet,  

 barsel eller adoption skal indbetales af arbejdsgiverne eller de kommunale  

 dagpengemyndigheder afhængigt af, hvem der udbetaler dagpengene.
 I de tilfælde, hvor arbejdsgiveren ifølge lov, aftale eller overenskomst  

 udbetaler løn eller dagpenge til lønmodtageren og efterfølgende anmoder  

 kommunen om dagpengerefusion f.eks. fordi, der er indgået en aftale i henhold  

 til dagpengelovens § 28 eller arbejdsgiveren er forsikret i medfør af  

 dagpengelovens § 27, skal ATP-bidraget efter forslaget også indbetales af  

 arbejdsgiveren.
 Efter betænkningen til lov nr. 372 af 20. maj 1992 om ændring af lov om  

 Arbejdsmarkedets Tillægspension, afgivet af Folketingets Arbejdsmarkedsudvalg  

 den 13. maj 1992, udgør det samlede årsbidrag til Arbejdsmarkedets  

 Tillægspension under sygdom, barsel og graviditet det almindelige bidrag  

 efter ATP-lovens § 15 (A-bidraget, der gælder for lønmodtagere beskæftiget  

 hos private arbejdsgivere). 1/3 af ATP-bidraget betales af dagpengemodtagerne  

 ved fradrag i de beregnede dagpenge.
 Det foreslås i det foreliggende forslag, at kommunernes (d.v.s. de  

 kommunale dagpengemyndigheders) merudgifter vedrørende indbetaling af  

 ATP-bidrag i forbindelse med udbetaling af dagpenge skal dækkes af et særlig  

 bidrag fra de private og offentlige arbejdsgivere.
 Forslaget vil herefter alene medføre merudgifter for det offentlige som  

 arbejdsgiver.
 Herudover foreslås følgende mindre ændringer af dagpengeloven:
 1) Det foreslås, at retten til dagpenge ved sygdom eller fødsel udvides  

 til også at omfatte personer, der modtager godtgørelse i henhold til lov om  

 arbejdstilbud § 3, stk. 5.
 Dette ændringsforslag er begrundet i et ønske om at give ret til dagpenge  

 til personer, der afventer et arbejdstilbud efter afslutning af f.eks. et  

 uddannelsestilbud, og som ville være berettiget til en godtgørelse i medfør  

 af loven om arbejdstilbud, såfremt de pågældende ikke var blevet  

 uarbejdsdygtige på grund af sygdom eller graviditet, barsel eller adoption.
 2) Endvidere foreslås det i loven at formulere Dagpengeudvalgets faste  

 praksis m.h.t. bortfald af ret til dagpenge ved fødsel og adoption, når  

 arbejdet genoptages inden udløbet af dagpengeperioden.
3) Det foreslås endvidere at ophæve bestemmelsen om, at dagpengene kan  

 nedsættes eller bortfalde under delvist fravær fra arbejdet under varetagelse  

 af borgerligt ombud af begrænset omfang.
Forslaget er en følge af en ændring  

 i de tilsvarende regler om beregning af arbejdsløshedsdagpenge.
 4) Herudover foreslås det at indføre en bestemmelse om, at der kan ydes  

 nedsatte dagpenge i forbindelse med delvist fravær fra arbejdet i forbindelse  

 med graviditet, når fraværet skyldes arbejdets særlige karakter.
 5) Det foreslås, at en selvstændig erhvervsdrivendes undladelse af at  

 indbetale præmien til forsikringsordningen for mindre arbejdsgivere kan  

 inddrives efter reglerne for inddrivelse af personlige skatter.
 6) Endelig foreslås det, at Kriminalforsorgen får hjemmel til at  

 underrette vedkommende kommune, når en dagpengemodtager undergives  

 frihedsberøvelse eller andre frihedsberøvende foranstaltninger.
Økonomiske og administrative konsekvenser Forslaget om, at lønmodtagerne også er omfattet af ATP-loven under fravær  

 p.g.a. sygdom, graviditet, barsel eller adoption medfører, at de samlede  

 indbetalinger til Arbejdsmarkedets Tillægspension stiger med ca. 160 mill.  

 kr., hvoraf de kommunale dagpengemyndigheder indbetaler knap 65 mill. kr.
Det skønnes, at de offentlige arbejdsgivere på årsbasis vil få en  

 merudgift på 4,5 mill. kr. ved lovforslaget, fordelt med 2,5 mill. kr. til  

 primærkommunerne, 0,9 mill. kr. til amtskommunerne og 1,1 mill. kr. til  

 staten.
Med ikrafttræden pr. 1. juli 1993 udgør merudgiften 2,3 mill. kr. i  

 1993, fordelt med 1,3 mill. kr. til primærkommunerne, 0,4 mill. kr. til  

 amtskommunerne og 0,6 mill. kr. til staten.
 Der vil blive indledt forhandlinger med de kommunale parter om  

 kompensation for kommunernes indbetalinger til ATP som dagpengemyndighed.
 De kommunale arbejdsgiveres andel af udgifterne efter lovforslagets § 30  

 b, stk. 1 og 2, forventes opkrævet via en nedsættelse af bloktilskuddet.
 Forslaget om, at personer, der er omfattet af § 3, stk. 5, i lov om  

 arbejdstilbud til ledige, skal kunne få dagpenge ved sygdom eller fødsel,  

 skønnes på årsbasis at ville medføre en merudgift på 200.000 kr.
Ophævelsen af reglen om, at dagpengene skal nedsættes eller bortfalde  

 under varetagelse af borgerligt ombud i begrænset omfang, vil medføre  

 merudgifter.
Det skønnes med stor usikkerhed, at de økonomiske konsekvenser  

 på årsbasis vil være ca. 65.000 kr.
 Den øvrige del af forslaget skønnes ikke at medføre kommunaløkonomiske  

 konsekvenser.
 Forslaget medfører ikke væsentlige administrative konsekvenser.
Bemærkninger til lovforslagets enkelte bestemmelser Til § 1 Til nr. 1 Forslaget skal sikre, at personer, der mister retten til  

 arbejdsløshedsdagpenge, forinden et arbejdstilbud efter lov om arbejdstilbud  

 til ledige kan påbegyndes, og som derfor i stedet får en særlig ydelse efter  

 denne lovs § 3, stk. 5, får ret til dagpenge fra kommunen, når de ikke står  

 til rådighed for arbejdsmarkedet p.g.a. sygdom, graviditet, barsel eller  

 adoption.
Til nr. 2 Forslaget er en følge af den under nr. 1 foreslåede ændring og skal sikre,  

 at personer, der modtager en ydelse efter arbejdstilbudslovens § 3, stk. 5, i  

 forbindelse med fravær p.g.a. sygdom, barsel eller adoption, vil få udbetalt  

 dagpenge med et beløb, der svarer til ydelsen efter arbejdstilbudsloven.
Til nr. 3 og 4 Forslaget svarer til den hidtil gældende praksis, hvorefter retten til  

 dagpenge ved fødsel og adoption fortabes, når arbejdet genoptages.
Deltagelse  

 i undervisning med erhvervsmæssigt formål ligestilles med arbejde.
Efter  

 forslaget til ændring af § 16, stk. 3, vil der dog fortsat være adgang til  

 deltagelse i undervisning eller lignende i begrænset omfang og med  

 erhvervsmæssigt formål.
Til nr. 5 Forslaget om ændringen af § 16, stk. 2, og den samtidige ophævelse af den  

 hidtidige § 16, stk. 3, nr. 5, er en følge af ændringen af reglerne for  

 beregning af arbejdsløshedsdagpenge for personer, der varetager borgerligt  

 ombud.
 Efter disse regler skal der ikke længere foretages fradrag i  

 arbejdsløshedsdagpengene for beløb, der modtages for varetagelse af hverv i  

 henhold til de kommunale styrelseslove.
Efter Dagpengeudvalgets praksis og efter en ændring af  

 dagpengebekendtgørelsen er der ikke længere nogen begrænsning i omfanget af  

 fritidsundervisning.
Det foreslås derfor, at ordene »i begrænset  

 omfang« udgår.
Til nr. 6 Forslaget er en tydeliggørelse af de nuværende regler om, i hvilke  

 situationer der kan ydes nedsatte dagpenge under delvist fravær fra arbejdet  

 på grund af graviditet og adoption.
 Samtidig foreslås det, at der bliver mulighed for at yde nedsatte dagpenge  

 i forbindelse med delvist fravær fra arbejdet p.g.a. arbejdets særlige  

 karakter.
 Denne ændring tager sigte på situationer, hvor der er tale om normalt  

 forløbende graviditet, men hvor arbejdet har en sådan karakter, at det  

 medfører risiko for fosteret, såfremt den gravide arbejder på fuld tid.  

 Hidtil har der kun været adgang til dagpenge ved fuldt fravær på grund af  

 arbejdets særlige karakter.
Til nr. 7 Forslaget er en konsekvens af forslaget til ændring af dagpengelovens § 4,  

 stk. 1, nr. 2.
Til nr. 8 Forslaget skyldes et ønske fra kommunerne om en lettere adgang til  

 inddrivelse af skyldige bidrag til forsikringsordningen for private  

 arbejdsgivere.
 Bestemmelsen om inddrivelse af skyldige bidrag foreslås ændret, således at  

 den kommer i overensstemmelse med bestemmelsen i dagpengelovens § 37, stk. 3,  

 der giver mulighed for at inddrive tilbagebetalingspligtige dagpengebeløb  

 efter reglerne for inddrivelse af personlige skatter.
Til nr. 9 Som nævnt i de almindelige bemærkninger omfattes lønmodtagere ved en  

 ændring af lov om Arbejdsmarkedets Tillægspension af denne lov under fravær  

 fra arbejdet p.g.a. sygdom, barsel eller adoption, såfremt de er berettiget  

 til dagpenge efter lov om dagpenge ved sygdom eller fødsel.
 Med forslaget gives der hjemmel til, at der indbetales ATP-bidrag ved  

 udbetaling af dagpenge efter dagpengeloven.
 1/3 af ATP-bidraget betales af dagpengemodtagerne selv og fradrages i de  

 udbetalte dagpenge, mens resten indbetales af arbejdsgiveren eller kommunen  

 som dagpengemyndighed.
 Til finansiering af de kommunale dagpengemyndigheders udgifter til  

 indbetaling af ATP-bidrag foreslås det at opkræve et særligt bidrag fra såvel  

 de private som de offentlige arbejdsgivere.
For arbejdsgivere, der modtager kompensationsbeløb efter lov om  

 Arbejdsmarkedets Tillægspensions § 17 a foreslås, at bidraget opkræves ved  

 modregning i kompensationsbeløbet forud for modregning for bidrag i henhold  

 til anden lovgivning.
Herved opnås en enkel administrativ opkrævningsmåde.
 Størrelsen af det særlige bidrag foreslås fastsat af socialministeren  

 efter indstilling fra Arbejdsmarkedets Tillægspension på grundlag af de  

 kommunale dagpengemyndigheders udgifter til ATP-bidrag og antallet af  

 dagpengemodtagere fra henholdsvis private og offentlige arbejdsgivere.
 Klager over arbejdsgivernes eller de kommunale dagpengemyndigheders  

 beregning eller indbetaling af ATP-bidrag skal indgives til Arbejdsmarkedets  

 Tillægspension, jf. loven om Arbejdsmarkedets Tillægspension § 28.
Til nr. 10 Forslaget er en konsekvens af indførelsen af bestemmelsen om indbetaling  

 af ATP-bidrag i forbindelse med udbetaling af dagpenge.
Når kommunen  

 udbetaler forskud på en arbejdsgivers vegne, skal kommunen ligeledes udlægge  

 ATP-bidraget.
Til nr. 11 Efter forslaget vil der være hjemmel for Kriminalforsorgen til at  

 underrette kommunen, når en dagpengemodtager er indsat.
Herved undgås en  

 uretmæssig udbetaling af dagpenge efter dagpengeloven, idet der ikke er ret  

 til dagpenge under fængselsophold.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 4, stk. 1, nr. 2, indsættes efter  

 »arbejdsløshedsdagpenge,»: »ydelse efter § 3, stk. 5, i lov om  

 arbejdstilbud til ledige, ».
§ 4. Ret til dagpenge fra kommunen har lønmodtagere, der 1) har været tilknyttet arbejdsmarkedet i de sidste 13 uger før sygdommens  

 indtræden og i denne periode har været beskæftiget i mindst 120 timer samt  

 ikke har ret til dagpenge fra arbejdsgiveren for samme periode og  

 beskæftigelsesforhold eller 2) ville have været berettiget til arbejdsløshedsdagpenge, uddannelses-  

 eller iværksætterydelse eller kursusgodtgørelse ydet som erstatning for  

 arbejdsløshedsdagpenge, jf. § 9, stk. 3, hvis uarbejdsdygtigheden ikke var  

 indtrådt, 2. § 9, stk. 3, 2. pkt., affattes således:
 »Tilsvarende gælder for personer, der modtager uddannelsesydelse,  

 iværksætterydelse eller ydelse efter § 3, stk. 5, i lov om arbejdstilbud til  

 ledige, og for personer, der ved deltagelse i kurser efter lov om  

 arbejdsmarkedsuddannelser modtager godtgørelse som erstatning for  

 arbejdsløshedsdagpenge«.
Stk. 3. Dagpenge til et ledigt medlem af en anerkendt  

 arbejdsløshedskasse udgør samme beløb, som den sikrede kunne have modtaget i  

 arbejdsløshedsdagpenge, hvis den pågældende ikke havde været syg.
Tilsvarende  

 gælder for personer, der modtager uddannelses- eller iværksætterydelse efter  

 lov om arbejdstilbud til ledige, og for personer, der ved deltagelse i kurser  

 efter lov om arbejdsmarkedsuddannelser modtager godtgørelse som erstatning  

 for arbejdsløshedsdagpenge.
 3. I § 13 indsættes som stk. 4 og 5:
 »Stk. 4. Hvis moderen genoptager arbejdet inden udløbet af  

 den 14-ugers periode, der er nævnt i stk. 2, bortfalder retten til dagpenge  

 for den resterende del af 14-ugers perioden, bortset fra de situationer, der  

 er nævnt i § 15, stk. 3. Endvidere bortfalder moderens ret til dagpenge i den  

 10-ugers periode, der er nævnt i stk. 3. Hvis faderen genoptager arbejdet i  

 løbet af den 2-ugers periode, der er nævnt i stk. 2, bortfalder faderens ret  

 til dagpenge, for den resterende del af denne periode, jf. dog § 15, stk. 3.
 Stk. 5. Hvis en af forældrene genoptager arbejdet i løbet af den  

 10-ugers periode, der er nævnt i stk. 3, uden at den anden af forældrene i  

 fortsættelse heraf holder orlov med ret til dagpenge efter dette kapitel,  

 bortfalder retten til dagpenge for den førstnævnte for den resterende del af  

 perioden, jf. dog § 15, stk. 3.
 § 13. Der kan ydes dagpenge i de første 24 uger efter fødslen.
Stk. 2. Moderen har ret til dagpenge i de første 14 uger efter  

 fødslen.
Faderen har i samme periode ret til dagpenge i 2 uger.
Stk. 3. Herudover har forældrene tilsammen ret til dagpenge i  

 yderligere 10 uger efter udløbet af den 14. uge efter fødslen.
Dagpenge kan  

 kun ydes til en af forældrene ad gangen.
 4. I § 14 indsættes som stk. 3:
»Stk. 3. Hvis en af de adoptionssøgende genoptager arbejdet,  

 uden at den anden i fortsættelse heraf afholder orlov med ret til dagpenge  

 efter dette kapitel, bortfalder retten til dagpenge for den førstnævnte for  

 den resterende del af fraværsperioden, jf. dog § 15, stk. 3. Hvis en af de  

 adoptionssøgende genoptager arbejdet i løbet af den 2-ugers periode, der er  

 nævnt i stk. 2, bortfalder retten til dagpenge for den resterende del af  

 denne periode for den pågældende, jf. dog § 15, stk. 3.« § 14. Der kan ydes dagpenge ved adoption i de første 24 uger efter  

 modtagelsen af barnet, når de adoptionsundersøgende myndigheder bestemmer, at  

 den adoptionssøgende eller den ene af de adoptionssøgende ægtefæller i en  

 periode skal være i hjemmet.
 Stk. 2. Dagpenge til adoptionssøgende ægtefæller kan dog, bortset  

 fra i 2 uger, kun ydes til en af ægtefællerne ad gangen.
 5. § 16, stk. 2, affattes således:
 »Stk. 2. Den sikrede kan uden at miste retten til dagpenge  

 deltage i fritidsundervisning, når hensynet til barnet ikke taler imod dette,  

 eller varetage borgerligt ombud.«.
 Stk. 2. Den sikrede kan uden at miste retten til dagpenge deltage  

 i fritidsundervisning af begrænset omfang, når hensynet til barnet ikke taler  

 imod dette.
 6. § 16, stk. 3, affattes således:
»Stk. 3. Der kan ydes dagpenge fra kommunen i forbindelse med  

 delvis fravær fra arbejdet 1) ved sygeligt forløbende graviditet, 2) på grund af arbejdets særlige karakter, 3) i 4-ugers perioden før fødslen, 4) ved adoption, 5) ved deltagelse i undervisning og lignende af begrænset varighed og med  

 erhvervsmæssigt formål«.
Stk. 3. Dagpenge kan nedsættes eller bortfalde under delvis fravær  

 fra arbejdet 1) ved sygeligt forløbende graviditet, 2) i 4-ugers-perioden før fødslen, 3) ved adoption, 4) ved deltagelse i undervisning og lignende af begrænset varighed og med  

 erhvervsmæssigt formål og 5) under varetagelse af borgerligt ombud af begrænset omfang.
 7. I § 17, stk. 1, nr. 2, indsættes efter  

 »arbejdsløshedsdagpenge,»: »ydelse efter § 3, stk. 5, i lov om  

 arbejdstilbud til ledige,».
§ 17. Dagpenge efter dette kapitel udbetales til lønmodtagere, der  

 ved påbegyndelsen af fraværet 1) opfylder de beskæftigelseskrav, der er nævnt i § 4, 2) ville have været berettiget til arbejdsløshedsdagpenge, uddannelses-  

 eller iværksætterydelse eller kursusgodtgørelse ydet som erstatning for  

 arbejdsløshedsdagpenge, jf. § 9, stk. 3, såfremt fraværet på grund af barsel  

 m.v. ikke fandt sted, eller 8. I § 29, stk. 2, affattes 2. pkt. således:
»Bidragene samt påløbne renter inddrives efter reglerne for  

 inddrivelse af personlige skatter.« Stk. 2. Socialministeren fastsætter nærmere regler om indbetaling  

 af forsikringsbidrag efter stk. 1 samt efter § 27. Bidragene samt påløbne  

 renter kan inddrives ved udlæg.
 9. Efter § 30 indsættes:
»Kapitel 11 a Bidrag til Arbejdsmarkedets Tillægspension § 30 a.
Ved udbetaling af dagpenge efter denne lov til  

 lønmodtagere i alderen 16-66 år indbetales det i § 15, stk. 1, i lov om  

 Arbejdsmarkedets Tillægspension fastsatte bidrag, jf. nævnte lovs § 2 a.
Stk. 2. Bestyrelsen for Arbejdsmarkedets Tillægspension fastsætter  

 størrelsen af bidraget for hver time, der udbetales dagpenge for.
Bidraget  

 fastsættes efter principperne i lov om Arbejdsmarkedets Tillægspension § 15.
 Stk. 3. Lønmodtageren betaler 1/3 af bidraget, mens 2/3 betales af  

 arbejdsgiveren eller, når der udbetales dagpenge efter §§ 4 eller 11, af  

 kommunen.
 Stk. 4. Det beregnede ATP-bidrag afrundes til nærmeste hele  

 kronebeløb, jf. § 9, stk. 2.
 Stk. 5. Lønmodtagerens del af bidraget tilbageholdes ved  

 dagpengeudbetalingen.
§ 30 b.
Kommunens indbetaling til Arbejdsmarkedets Tillægspension  

 dækkes af et bidrag fra de i § 1, stk. 2, nr. 1 og 2, omtalte private og  

 offentlige arbejdsgivere.
 Stk. 2. Arbejdsgiverbidraget beregnes i forhold til antallet af  

 lønmodtagere fra de i stk. 1 nævnte arbejdsgivere, der modtager dagpenge fra  

 kommunen.
 Stk. 3. For arbejdsgivere, der modtager kompensationsbeløb efter  

 lov om Arbejdsmarkedets Tillægspensions § 17 a, indkræves bidraget ved  

 modregning i kompensationsbeløbet forud for modregning for bidrag i henhold  

 til anden lovgivning.
 Stk. 4. Socialministeren fastsætter bidraget efter stk. 1 og stk.  

 2 efter indstilling fra Arbejdsmarkedets Tillægspension.
 Stk. 5. Bidraget efter stk. 1 indbetales til Arbejdsmarkedets  

 Tillægspension efter samme regler, som gælder for indbetaling af ATP-bidrag.
 Stk. 6. Indbetales bidraget ikke rettidigt, gælder de i lov om  

 Arbejdsmarkedets Tillægspension § 17, stk. 2-5, og stk. 7, fastsatte  

 regler«.
 10. I § 31, stk. 1, 2. pkt., indsættes efter  

 »dagpengene«: », herunder bidrag til Arbejdsmarkedets  

 Tillægspension,».
§ 31. Kommunen træffer afgørelse om retten til dagpenge.
Hvis en  

 arbejdsgiver helt eller delvis undlader at udbetale dagpenge og kommunen  

 skønner, at dette er uberettiget, udbetaler kommunen forskud på dagpengene og  

 underretter arbejdsgiveren herom.
 11. I § 36 indsættes som stk. 3:
 »Stk. 3. Kriminalforsorgen underretter kommunen, såfremt en  

 dagpengemodtager undergives strafafsoning eller andre frihedsberøvende  

 foranstaltninger, herunder varetægtsfængsling.«.
 § 36. Den myndighed, der behandler en sag efter denne lov, kan  

 kræve de oplysninger fra arbejdsgivere, sikrede, offentlige myndigheder,  

 arbejdsløshedskasser, sygehuse, klinikker, behandlende læger m.v., der er  

 nødvendige for afgørelse om dagpenge og beregning heraf, herunder indhente  

 sygehusjournaler eller udskrifter heraf.
 Stk. 2. Socialministeren kan pålægge kommunen og den offentlige  

 arbejdsgiver at tilvejebringe statistiske oplysninger.
Efter 2. behandling den 11. juni 1993 § 1 I lov nr. 852 af 20. december 1989 om dagpenge ved sygdom eller fødsel,  

 som senest ændret ved lov nr. 1022 af 19. december 1992, foretages følgende  

 ændringer:
 1. I § 4, stk. 1, nr. 2, indsættes efter  

 »arbejdsløshedsdagpenge,»: »ydelse efter § 3, stk. 5, i lov om  

 arbejdstilbud til ledige,».
 2. § 9, stk. 3, 2. pkt., affattes således:
»Tilsvarende gælder for personer, der modtager uddannelsesydelse,  

 iværksætterydelse eller ydelse efter § 3, stk. 5, i lov om arbejdstilbud til  

 ledige, og for personer, der ved deltagelse i kurser efter lov om  

 arbejdsmarkedsuddannelser modtager godtgørelse som erstatning for  

 arbejdsløshedsdagpenge.« 3. § 16, stk. 2, affattes således:
»Stk. 2. Den sikrede kan uden at miste retten til dagpenge  

 deltage i fritidsundervisning, når hensynet til barnet ikke taler imod dette,  

 eller varetage borgerligt ombud.« 4. § 16, stk. 3, affattes således:
»Stk. 3. Der kan ydes dagpenge fra kommunen i forbindelse med  

 delvist fravær fra arbejdet 1) ved sygeligt forløbende graviditet, 2) på grund af arbejdets særlige karakter, 3) i 4-ugers-perioden før fødslen, 4) ved adoption, 5) ved deltagelse i undervisning og lignende af begrænset varighed og med  

 erhvervsmæssigt formål.« 5. I § 17, stk. 1, nr. 2, indsættes efter  

 »arbejdsløshedsdagpenge,»: »ydelse efter § 3, stk. 5, i lov om  

 arbejdstilbud til ledige,».
 6. I § 29, stk. 2, affattes 2. pkt. således:
»Bidragene samt påløbne renter inddrives efter reglerne for  

 inddrivelse af personlige skatter.« 7. Efter § 30 indsættes:
»Kapitel 11 a Bidrag til Arbejdsmarkedets Tillægspension § 30 a.
Ved udbetaling af dagpenge efter denne lov til  

 lønmodtagere i alderen 16-66 år indbetales det i § 15, stk. 1, i lov om  

 Arbejdsmarkedets Tillægspension fastsatte bidrag, jf. nævnte lovs § 2 a og §  

 4 a.
Stk. 2. Bestyrelsen for Arbejdsmarkedets Tillægspension fastsætter  

 størrelsen af bidraget for hver time, der udbetales dagpenge for.
Bidraget  

 fastsættes efter principperne i lov om Arbejdsmarkedets Tillægspension § 15.
 Stk. 3. Lønmodtageren betaler 1/3 af bidraget, mens 2/3 betales af  

 arbejdsgiveren eller, når der udbetales dagpenge efter §§ 4, 11 og 21, af  

 kommunen.
 Stk. 4. Det beregnede ATP-bidrag afrundes til nærmeste hele  

 kronebeløb, jf. § 9, stk. 2.
 Stk. 5. Lønmodtagerens del af bidraget tilbageholdes ved  

 dagpengeudbetalingen.
§ 30 b.
Kommunens indbetaling til Arbejdsmarkedets Tillægspension  

 dækkes af et bidrag fra de i § 1, stk. 2, nr. 1 og 2, omtalte private og  

 offentlige arbejdsgivere.
 Stk. 2. Arbejdsgiverbidraget beregnes i forhold til antallet af  

 lønmodtagere fra de i stk. 1 nævnte arbejdsgivere, der modtager dagpenge fra  

 kommunen.
Stk. 3. For arbejdsgivere, der modtager kompensationsbeløb efter  

 lov om Arbejdsmarkedets Tillægspensions § 17 a, indkræves bidraget ved  

 modregning i kompensationsbeløbet forud for modregning for bidrag i henhold  

 til anden lovgivning.
Beløbet beregnes af Arbejdsmarkedets Tillægspension på  

 grundlag af de samlede bidrag til Arbejdsmarkedets Tillægspension, som er  

 modtaget fra arbejdsgiverne i de 3-måneders-perioder, der gælder for  

 beregning af kompensationsbeløbet, jf. § 17 a, stk. 2, i lov om  

 Arbejdsmarkedets Tillægspension.
Beløbet udgør årligt det i henhold til stk.  

 4 fastsatte bidrag for hver gang, arbejdsgiveren indbetaler et beløb, der  

 svarer til årsbidrag efter § 15, stk. 1, i lov om Arbejdsmarkedets  

 Tillægspension.
 Stk. 4. Socialministeren fastsætter bidraget efter stk. 1 og stk.  

 2 efter indstilling fra Arbejdsmarkedets Tillægspension.
 Stk. 5. Bidraget efter stk. 1 indbetales til Arbejdsmarkedets  

 Tillægspension efter samme regler, som gælder for indbetaling af ATP-bidrag.
 Stk. 6. Indbetales bidraget ikke rettidigt, gælder de i lov om  

 Arbejdsmarkedets Tillægspension § 17, stk. 2-5 og 7, fastsatte regler«.
 8. I § 31, stk. 1, 2. pkt., indsættes efter  

 »dagpengene«: », herunder bidrag til Arbejdsmarkedets  

 Tillægspension,».
 9. I § 36 indsættes som stk. 3:
»Stk. 3. Kriminalforsorgen underretter kommunen, såfremt en  

 dagpengemodtager undergives strafafsoning eller andre frihedsberøvende  

 foranstaltninger, herunder varetægtsfængsling.« § 2 Stk. 1. Loven træder i kraft den 1. juli 1993 og finder  

 anvendelse på sygdomstilfælde, hvor 1. hele fraværsdag er denne dag eller  

 senere.
 Stk. 2. Bestemmelsen i § 1, nr. 7, om indbetaling af bidrag til  

 Arbejdsmarkedets Tillægspension træder i kraft den 1. oktober 1993 og har  

 virkning for beregning af dagpenge fra mandag den 4. oktober 1993.
 Stk. 3. Modregning af arbejdsgiverbidrag efter § 30 b, stk. 3,  

 sker første gang den 1. marts 1994 på grundlag af ATP-bidrag modtaget i  

 perioden 23. november 1993-22. februar 1994. Der beregnes ikke  

 arbejdsgiverbidrag på grundlag af ATP-bidrag, der vedrører tiden før 1.  

 oktober 1993.
