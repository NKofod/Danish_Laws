Bekendtgørelse om betaling for ophold i  

 midlertidige  

 indkvarteringer og opholdssteder I medfør af § 14, stk. 2, i lov om integration af  

 udlændinge i Danmark (integrationsloven), jf. lovbekendtgørelse  

 nr. 223 af 31. marts 2000 som ændret ved § 5 i lov nr. 404 af 31.  

 maj 2000 og § 2 i lov nr. 424 af 31. maj 2000, fastsættes  

 følgende:
 § 1. Flygtninge og andre, der har ophold i  

 kommunernes midlertidige indkvarteringer, betaler for opholdet pr.  

 måned:
 1)	Enlige med og uden børn	1.507 kr.
 2)	Par uden børn	2.761 kr.
 3)	Par med et, to eller tre børn	3.012 kr.
 4)	Par med fire eller flere børn	3.264 kr.
Stk. 2. Betalingen forfalder den første dag i  

 måneden.
Er denne dag en helligdag eller en lørdag, udskydes  

 forfaldsdagen til den efterfølgende hverdag.
Betalingen anses for  

 rettidig, når den sker senest 3. hverdag efter forfaldsdagen.
Er denne  

 hverdag en lørdag, er betaling den følgende hverdag  

 rettidig.
 § 2. Bekendtgørelsen træder i kraft  

 den 1. januar 2001.
 Stk. 2. Samtidig bortfalder bekendtgørelse nr. 984 af  

 13. december 1999 om betaling for ophold i midlertidige indkvarteringer og  

 opholdssteder.
