Bekendtgørelse om rådighed og om nedsættelse eller ophør af  

  

 introduktionsydelse I medfør af § 25, stk. 7, og § 30,  

 stk. 4, i integrationsloven, jf. lovbekendtgørelse nr. 316 af 28. april  

 2003 med de ændringer, der følger af § 1 i lov nr. 425 af 10. juni 2003,  

 fastsættes:
Kapitel 1 Personkreds § 1.  

  

 Denne bekendtgørelse omfatter udlændinge, der ansøger om eller modtager  

 introduktionsydelse alene på grund af ledighed, jf. dog stk. 2.
 Stk. 2.  

  

 Bestemmelserne i § 20 og § 21 om nedsættelse eller ophør af  

 introduktionsydelsen gælder endvidere for udlændinge, der ansøger om eller  

 modtager introduktionsydelse på grund af problemer ud over ledighed.
 § 2.  

  

 En  

 udlænding, der har ansøgt om eller modtager introduktionsydelse alene på  

 grund  

 af ledighed, er kun berettiget til introduktionsydelse, hvis den pågældende  

 opfylder de i kapitel 2 fastsatte rådighedsbetingelser og dermed står til  

 rådighed for arbejdsmarkedet, medmindre den pågældende udlænding er fritaget  

 for rådighedsforpligtelsen efter kapitel 3.
Kapitel 2 Generelle rådighedsbetingelser Tilmelding til AF § 3.  

  

 En  

 udlænding skal være tilmeldt arbejdsformidlingen (AF).
 Stk. 2.  

  

 Kommunalbestyrelsen  

 sørger for, at den pågældende udlænding tilmeldes AF, jf. § 25 a,  

 stk. 2, i integrationsloven.
§ 4.  

  

 Udlændingen  

 skal hurtigst muligt og senest 1 måned efter tilmelding til AF sørge for at  

 lægge et CV ind i Job- og CV-banken, jf. § 25 a, stk. 4, i  

 integrationsloven.
Udlændingen skal herefter sikre sig, at oplysningerne i  

 CVet er fyldestgørende og korrekte, og at CVet er tilgængeligt  

 for kommunen  

 og for AF.
 Stk. 2.  

  

 CVet skal  

 indeholde en beskrivelse af tidligere beskæftigelse, uddannelse,  

 kvalifikationer og øvrige forhold af betydning for formidlingen af arbejde,  

 jf.  

 § 25 a, stk. 4, i integrationsloven.
Overtagelse af arbejde § 5.  



  

 En udlænding skal kunne og ville overtage arbejde med dags varsel.
 Stk. 2.  

  

 En  

 udlænding skal kunne overtage arbejde ved arbejdstids begyndelse dagen efter,  

 at arbejdet er formidlet af AF eller kommunen, medmindre arbejdet formidles  

 med  

 tiltrædelse samme dag.
 Stk. 3.  

  

 Udlændingen  

 skal kunne og ville møde til samtaler og tilbud efter integrationsloven dagen  

 efter, at udlændingen har modtaget indkaldelse hertil fra kommunalbestyrelsen  

 eller den, som kommunalbestyrelsen har overladt opgaven til.
 § 6.  



  

 En  

 udlænding skal kunne overtage ethvert rimeligt arbejde med op til fuld  

 sædvanlig arbejdstid.
 Stk. 2.  

  

 Rimeligt  

 arbejde er alt arbejde, som den pågældende skønnes at kunne klare.
§ 7.  



  

 En udlænding skal som udgangspunkt kunne overtage arbejde med en  

 samlet daglig transporttid fra bopæl til arbejdssted på op til 3 timer med  

 offentlige transportmidler.
I særlige tilfælde skal udlændingen dog kunne  

 overtage arbejde med en samlet daglig transporttid fra bopæl til arbejdssted  

 på  

 op til 4 timer med offentlige transportmidler.
 Stk. 2.  

  

 Hvis  

 udlændingen bor i et område, hvor det er nødvendigt med længere transporttid  

 end sædvanligt, må den pågældende acceptere denne transporttid.
 Stk. 3.  

  

 En  

 udlænding, der er mellem- eller højtuddannet, skal uanset daglig transporttid  

 kunne overtage arbejde, hvis det er nødvendigt for at få ledige stillinger  

 besat med kvalificeret arbejdskraft.
 Arbejdssøgning m.v.
§ 8.  

  

 En  

 udlænding skal være aktivt arbejdssøgende.
Udlændingen skal søge rimeligt  

 arbejde, jf. § 8, stk. 2, og skal så vidt muligt søge arbejde med  

 fuld sædvanlig arbejdstid og arbejde, der udbydes hele året.
 Stk. 2.  

  

 Udlændingen  

 skal søge arbejde på den måde, der er sædvanlig inden for det pågældende  

 område.
 Stk. 3.  

  

 Udlændingen  

 skal efter krav fra AF eller kommunen søge konkrete, åbne jobordrer.
 § 9.  



  

 En udlænding skal deltage i tilbud som led i  

 introduktionsprogrammet.
 Stk. 2.  

  

 Kommunalbestyrelsen  

 kan træffe afgørelse om, at en udlænding, der deltager i tilbud som led i  

 introduktionsprogrammet, ikke skal opfylde betingelserne om overtagelse af  

 arbejde i §§ 5-7 og om arbejdssøgning i § 8, hvis  

 kommunalbestyrelsen  

 skønner, at tilbudet medvirker til, at udlændingen kan opnå fast  

 beskæftigelse,  

 herunder når udlændingen deltager i særligt målrettet uddannelsesforløb.
 § 10.  



  

 En udlænding skal møde til indkaldte formidlingssamtaler hos AF,  

 overholde AFs kontaktdatoer og møde til indkaldte formidlings- eller  

 opfølgningssamtaler i kommunen.
Stk. 2.  

  

 Udlændingen  

 skal give meddelelse til AF, kommunen eller arbejdsgiveren om sygdom i  

 tilfælde, hvor den pågældende skal 1)  

 	  

    

 møde til formidlings-  

 eller opfølgningssamtale i kommunen, 2)  

 	  

    

 møde til  

 formidlingssamtale eller formidlet jobsamtale hos AF eller en arbejdsgiver,  

 eller 3)  

 	  

    

 møde til et tilbud  

 som led i introduktionsprogrammet.
 Frigørelsesattest m.v.
§ 11.  



  

 En udlænding, der har arbejde på nedsat tid i en ansættelse med  

 opsigelsesvarsel, er ikke berettiget til introduktionsydelse efter  

 integrationslovens § 25, jf. § 28, medmindre 1)  

 	  

    

 arbejdsgiveren  

 erklærer at ville se bort fra opsigelsesvarslet, hvis udlændingen skulle få  

 tilbudt andet arbejde, som bevirker, at den pågældende i højere grad eller  

 helt  

 bliver selvforsørgende, eller 2)  

 	  

    

 arbejdet på nedsat  

 tid til enhver tid kan placeres således, at arbejdet ikke er til hinder for  

 overtagelse af andet arbejde.
 Stk. 2.  

  

 Arbejdsgiverens  

 erklæring efter stk. 1, nr. 1, skal fremgå af en frigørelsesattest eller  

 af en ansættelseskontrakt.
Stk. 3.  

  

 Udlændingen  

 kan modtage introduktionsydelse fra ansættelsesforholdets første dag, når  

 arbejdsgiverens erklæring er modtaget i kommunen i underskrevet stand senest  

 10  

 hverdage efter, at ansættelsen er begyndt, eller efter at udlændingen skal  

 have  

 en frigørelsesattest for at kunne modtage introduktionsydelse.
De 10  

 hverdage,  

 eksklusive lørdage, beregnes fra og med den dag, arbejdsgiveren har krav på  

 et  

 opsigelsesvarsel.
Hvis kommunen modtager arbejdsgiverens erklæring efter  

 10-dages-fristen, kan udlændingen tidligst modtage introduktionsydelse fra  

 den  

 dag, kommunen modtog erklæringen.
 § 12.  



  

 En udlænding kan stå til rådighed for arbejdsmarkedet, selv om  

 udlændingen har borgerligt ombud eller andet erhverv i det offentliges  

 interesse, som begrænser muligheden for at overtage arbejde.
Kapitel 3 Fritagelse for rådighedsforpligtelsen § 13.  



  

 En udlænding skal ikke stå til rådighed for et arbejde eller et  

 tilbud efter integrationsloven, hvis 1)  

 	  

    

 tilbudet ikke kan  

 anses for et rimeligt tilbud på grund af forhold, der vedrører tilbudets  

 indhold, 2)  

 	  

    

 den pågældende ikke  

 kan arbejde på grund af sygdom, eller der er risiko for, at helbredet  

 forringes,  

 hvis det hidtidige arbejde fortsættes, 3)  

 	  

    

 afstanden mellem  

 bopæl og arbejdssted medfører en urimelig belastning af den pågældende på  

 grund  

 af transportvanskeligheder eller den tid, der går til transport, 4)  

 	  

    

 den pågældende har  

 ret til fravær ved graviditet, barsel og adoption, i det omfang der efter  

 bestemmelserne i § 12, stk. 1 og 2, § 13, stk. 1, 2 og 7,  

 § 14, stk. 1-3 og 8, og § 15, stk. 1 og 2, i lov om  

 dagpenge ved sygdom eller fødsel er ret til dagpenge ved graviditet, barsel  

 og  

 adoption, 5)  

 	  

    

 den pågældende er  

 nødt til at passe sine børn, og der ikke kan anvises anden pasningsmulighed, 6)  

 	  

    

 den pågældende  

 modtager støtte efter lov om social service til pasning af handicappet barn  

 eller døende nærtstående eller efter lov om dagpenge ved sygdom eller fødsel  

 til pasning af alvorligt sygt barn, 7)  

 	  

    

 arbejdet er omfattet  

 af en overenskomstmæssig konflikt, eller 8)  

 	  

    

 arbejdet omfatter  

 udvikling og fremstilling af krigsmateriel.
 Stk. 2.  

  

 De  

 udlændinge, der er fritaget for rådighedsforpligtelsen efter stk. 1, nr.  

 2, 4, 6 og 7, skal ikke stå til rådighed efter denne bekendtgørelse, mens  

 fritagelsen varer.
Kapitel 4 Rådighedsvurdering § 14.  



  

 Kommunalbestyrelsen skal undersøge og vurdere en udlændings  

 rådighed, hvis der opstår tvivl om, hvorvidt udlændingen står til rådighed  

 for  

 arbejdsmarkedet.
§ 15.  



  

 Kommunalbestyrelsen skal efter § 25 a, stk. 1, i  

 integrationsloven vurdere en udlændings rådighed, hvis udlændingen 1)  

 	  

    

 afslår et formidlet  

 arbejde, 2)  

 	  

    

 udebliver fra en  

 formidlingssamtale eller en kontaktdato på AF, 3)  

 	  

    

 udebliver fra en  

 formidlings- eller opfølgningssamtale i kommunen, eller 4)  

 	  

    

 undlader at give  

 meddelelse til AF, kommunalbestyrelsen eller en arbejdsgiver om sygdom i  

 tilfælde, hvor den pågældende er givet et tilbud efter § 23 i  

 integrationsloven eller skal møde til jobsamtale hos en arbejdsgiver.
 § 16.  



  

 Kommunalbestyrelsen skal vurdere en udlændings rådighed, når  

 udlændingen 2 gange har meldt sig syg i forbindelse med samtaler med  

 kommunen,  

 formidling af arbejde, tilbud som led i introduktionsprogrammet m.v.  

 Rådighedsvurderingen  

 skal herefter foretages, hver gang udlændingen melder sig syg i forbindelse  

 med  

 de nævnte aktiviteter, indtil udlændingen ikke har modtaget hjælp i en  

 periode  

 på 6 sammenhængende måneder.
 § 17.  



  

 Ved vurderingen efter §§ 14-16 skal der foretages en samtidig  

 vurdering af, om udlændingen fortsat modtager introduktionsydelse alene på  

 grund af ledighed.
 Stk. 2.  

  

 Ved  

 vurderingen efter §§ 14-16 skal kommunalbestyrelsen sikre sig, at  

 udlændingen selv gør en indsats for at komme ud af sin ledighed ved bl.a. at  

 søge arbejde og deltage i tilbud som led i introduktionsprogrammet.
Kapitel 5 Sanktioner § 18.  

  

 En  

 udlænding er ikke berettiget til introduktionsydelse, så længe udlændingen  

 ikke  

 er tilmeldt AF, jf. § 3, eller ikke kan eller vil overtage arbejde, jf.  

 §§ 5-7.
Stk. 2.  

  

 En  

 udlænding er dog berettiget til introduktionsydelse for en periode, hvor  

 udlændingen ikke er tilmeldt AF, hvis 1)  

 	  

    

 den manglende  

 tilmelding skyldes forhold hos kommunen eller AF, 2)  

 	  

    

 udlændingen ikke har  

 kunnet hindre eller afhjælpe den manglende tilmelding, og 3)  

 	  

    

 udlændingen i øvrigt  

 har opfyldt betingelserne for at modtage introduktionsydelse i perioden.
 Stk. 3.  

  

 Kommunalbestyrelsen  

 kan beslutte, at en udlænding er berettiget til introduktionsydelse for en  

 periode, hvor udlændingen ikke er tilmeldt AF, hvis betingelserne i  

 stk. 2, nr. 2 og 3, er opfyldt.
 Stk. 4.  

  

 Hvis en  

 udlænding ikke senest 1 måned efter tilmelding til AF har indlagt et CV i  

 Job-  

 og CV-banken, jf. § 4, og dette skyldes udlændingen, er udlændingen ikke  

 berettiget til introduktionsydelse.
 Stk. 5.  

  

 Er der i  

 medfør af stk. 1 eller stk. 4 truffet beslutning om, at udlændingen  

 ikke er berettiget til introduktionsydelse, vedvarer denne, så længe  

 grundlaget  

 herfor er til stede.
 § 19.  

  

 Kommunalbestyrelsen kan ud fra en konkret vurdering, jf. § 17, træffe  

 afgørelse om, at en udlænding ikke står til rådighed for arbejdsmarkedet og  

 derfor ikke er berettiget til introduktionsydelse.
 Stk. 2.  

  

 Er der i  

 medfør af stk. 1 truffet beslutning om, at udlændingen ikke står til  

 rådighed for arbejdsmarkedet, vedvarer denne, så længe grundlaget herfor er  

 til  

 stede.
 § 20.  

  

 Kommunalbestyrelsen  

 skal nedsætte introduktionsydelsen, hvis en udlænding eller dennes ægtefælle,  

 der har ansøgt om eller modtager hjælp, uden  

 rimelig  

 grund udebliver fra deltagelse i en eller flere dele af  

 introduktionsprogrammet, jf. integrationslovens § 30.
 Stk. 2.  

  

 Introduktionsydelsen nedsættes forholdsmæssigt svarende til den del af  

 introduktionsprogrammet, hvorfra udlændingen er udeblevet.
 Stk. 3.  

  

 Omfanget af  

 udlændingens udeblivelse fastsættes ved udgangen af måneden, og nedsættelsen  

 beregnes i forhold til et introduktionsprogram på mindst 30 timer pr. uge i  

 den  

 pågældende måned.
 Stk. 4.  

  

 For  

 udlændinge, der tilbydes danskuddannelse, skal omfanget af udlændingens  

 udeblivelse herfra opgøres på baggrund af de indberetninger, som  

 kommunalbestyrelsen modtager om den pågældendes uddannelsesdeltagelse efter  

 § 9, stk. 4, i bekendtgørelse om danskuddannelse til voksne  

 udlændinge m.fl.
 Stk. 5.  

  

 En  

 udlænding, der uden rimelig grund udebliver fra et tilbud om  

 virksomhedspraktik,  


  

 får nedsat  

 beskæftigelsestillægget efter integrationslovens § 23 b, stk. 6,  

 svarende til det antal timer, som udlændingen er udeblevet fra.
 § 21.  



  

 Kommunalbestyrelsen  

 skal bestemme, at introduktionsydelsen  

  

 ophører, hvis udlændingen eller  

 dennes ægtefælle uden rimelig grund afviser at deltage i en eller flere dele  

 af  

 introduktionsprogrammet, så længe muligheden for at benytte tilbudet består,  

 jf. integrationslovens § 31.
 Stk. 2.  

  

 Kommunalbestyrelsen  

 skal bestemme, at introduktionsydelsen ophører, hvis en udlænding eller  

 dennes  

 ægtefælle uden rimelig grund har gentagne udeblivelser fra en eller flere  

 dele  

 af introduktionsprogrammet, og udeblivelserne har et så betydeligt omfang, at  

 fraværet kan ligestilles med en afvisning af introduktionsprogrammet.
Stk. 3.  

  

 Er der i  

 medfør af stk. 1 og 2 truffet beslutning om ophør af  

 introduktionsydelsen  

 vedvarer denne, så længe grundlaget herfor er til stede.
Kommunalbestyrelsen  

 skal senest ved udgangen af hver måned foretage en vurdering heraf.
Kapitel 6 Oplysningspligt over for AF § 22.  

  

 En  

 udlænding, der er tilmeldt AF, skal give AF fyldestgørende og korrekte  

 oplysninger om tidligere beskæftigelse, uddannelse, kvalifikationer og øvrige  

 forhold af betydning for formidlingen af arbejde.
Kapitel 7 Ikrafttrædelse § 23.  



  

 Bekendtgørelsen træder i kraft den 1. januar 2004.
 § 24.  



  

 For udlændinge, der ved bekendtgørelsens ikrafttræden arbejder på  

 nedsat tid med et opsigelsesvarsel og ikke kan overtage arbejde, træder  

 bekendtgørelsens § 11 i kraft den 1. marts 2004.
