Indslaget  

 og artiklen omhandlede muligheden for at spare penge på kolesterolsænkede  

 medicin.
Indslaget indeholdt blandt andet et interview med en overlæge, der  

 anførte, at et billigere præparat var mindst lige så godt som et dyrere  

 præparat.
Pressenævnet  

 havde ikke mulighed for at efterprøve rigtigheden af udsagnet, der var udtryk  

 for en faglig vurdering fra overlægens side.
Da der ikke var tale om en  

 forkert  

 oplysning af faktisk karakter, var der ej heller grundlag for et genmæle.  

 Nævnet fandt ikke, at tv-stationen havde handlet i strid med god presseskik  

 ved  

 alene at benytte overlægen som ekspertkilde i indslaget.
I  

 indslaget blev priserne på de to præparater oplyst i umiddelbar tilknytning  

 til  

 overlægens vurdering af disse.
Nævnet fandt ikke, at disse  eller de i  

 øvrigt  

 bragte  oplysninger var af en sådan karakter, at tv-mediet burde have  

 efterprøvet oplysningerne ved at forelægge dem for klager med henblik på en  

 kommentar.
 Nævnet fandt  

 heller ikke i øvrigt, at tv-mediet  

 havde tilsidesat god presseskik i forbindelse  

 med indslaget eller artiklen på hjemmesiden.
Kendelse  

 fra Pressenævnet i sag 2004-6-43/46 --- Pfizer ApS har klaget til Pressenævnet over et indslag bragt i  

 udsendelsen Rabatten den 28. januar 2004 og en artikel på  

 Danmarks Radios  

 hjemmeside, DR OnLine, idet man finder, at god presseskik er tilsidesat.  

 Pfizer  

 ApS har endvidere klaget over, at Danmarks Radio har afvist at bringe et  

 genmæle.
Indslaget omhandlede muligheden for at spare penge på  

 kolesterolsænkende medicin.
Indslaget indeholdt blandt andet et interview med  

 en  

 patient, som benytter kolesterolsænkende medicin, og med overlæge og  

 professor  

 Steen Stender.
 Af indslaget fremgik blandt andet følgende:
Programvært  

  

 : Hvad  

 med dig  går du også rundt uden at vide, hvad dit kolesteroltal er? Det  

 er der  

 i hvert fald rigtig mange danskere, der gør.
Og hvis man får konstateret for  

 højt kolesteroltal, så skal man muligvis på noget kolesterolsænkende medicin  

   

 og det er på livstid.
Sådan noget medicin  det koster kassen.
Det  

 gjorde det i  

 hvert fald lige indtil nu.
Steen Stender  

  

 : Her  

 har vi det billige kolesterolsænkende medicin, der hedder Simvastatin, og her  

 har vi et af de dyre præparater, der hedder Zarator.
Det ene er ca. 10 gange  

 så  

 dyrt som det andet. Steen Stender  

  

 :  

 Her har jeg den billige  der hedder  

 molekylet Simvastatin.
Og her har jeg en dyr, som der bruges meget af   

 den hedder  

 Zarator.
 Journalist  

  

 : Og så har  

 du også prøvet at lave et regnestykke heroppe  hvad det vil koste at  

 bruge de  

 forskellige.
 Steen Stender  

  

 : Ja,  

 for den billige Simvastatin, der vil det koste 529 kr. om året, og for den  

 dyre  

 Zarator vil det koste 4.964 kr. om året  og vel at mærke vil de to  

 beløb give  

 samme kolesterolsænkning i blodet.
Journalist  

  

 : Så de har  

 den samme effekt? Steen Stender  

  

 : De har  

 den samme effekt ja  i blodet.
 Journalist  

  

 : Men der  

 er en prisforskel.
 Steen Stender  

  

 : Men  

 der er en prisforskel på 4.435 kr.
Journalist  

  

 : Men der  

 er også en frygtelig masse regler med, at man får nogle tilskud til det her  

 medicin.
Og så bliver regnestykket et lidt andet, når man skal se på, hvor  

 meget patienten i virkeligheden sparer.
Steen Stender  

  

 : Det er  

 rigtigt.
Tilskuddet afhænger af, hvor meget man skal betale, og for den  

 patient,  

 der får  der skal betale 529 kr., er der ikke noget tilskud.
For den  

 patient,  

 der skulle betale 4.964 kr., der er tilskuddet således, at patienten kun skal  

 betale 1.644 kr.
Så det betyder, at patienten oplever en besparelse på 1.115  

 kr. om året resten af livet.
Journalist  

  

 : Så hvert  

 år sparer man altså 1.115 kr. på at gå fra det dyre medicin til det billige  

 medicin? Steen Stender  

  

 : Ja.
Journalist  

  

 : Og man  

 får den samme effekt ud af det? Steen Stender  

  

 : Det  

 billige er mindst lige så godt hvad angår forebyggelse af hjertekarsygdomme  

 som  

 det dyre. Journalist  

  

 : Har du  

 mærket nogen forskel på det dyre og det billige? Patient  

  

 : Overhovedet  

 ingen forskel.
Journalist  

  

 : Du kan  

 ligeså godt tage det billige som det dyre? Patient  

  

 : Ja, det er  

 rigtigt. Programvært  

  

 : Du skal  

 være opmærksom på, at medicinpriserne de hele tiden ændrer sig.
Så tag en  

 snak  

 med din læge, når og hvis en kolesterolsænkning bliver aktuel for dig. På Danmarks Radios hjemmeside hed det:
  

  

 Kolesterolsænkende  

 medicin Mange af os danskere lever med for højt kolesteroltal - uden at  

 vide det.
Ved lægen kan man få tjekket om kolesteroltallet er for højt.
Er  

 det  

 for højt, skal du muligvis have noget kolesterol-sænkende medicin.
Og det kan  

 variere voldsomt i pris.
Ifølge overlæge Steen Stender fra Gentofte  

 Amtssygehus  

 er der mange penge at spare for både patienter og samfundet, hvis man skifter  

 fra et dyrt medicin-mærke som f.eks.
Zarator til et billigt præparat som  

 Simvastatin.  

 Ifølge Steen Stender er det billige produkt ligeså godt som det dyre.
Og  

 effekten kan let kontrolleres ved en kolesterol-måling hos egen læge.
En  

 patient sparer cirka 1.115 kroner om året ved at tage den billige medicin  

 frem  

 for den dyre.
Og medicinen skal vel og mærke tages resten af livet, så alt i  

 alt bliver besparelsen virkelig stor.
Tal med din læge hvis du ønsker at  

 skifte  

 medicin-type. Ved brev af 9. februar 2004 anmodede Pfizer ApS Danmarks Radio  

 bringe et genmæle.
 Ved brev af 18. februar 2004 afviste Danmarks Radio at bringe et  

 genmæle.
Pfizer ApS har anført, at det ikke er korrekt, at den billige  

 medicin er lige så god som den dyre.
Det er således i en række videnskabelige  

 artikler anført, at Zarator er bedre end andre typer kolesterolsænkende  

 medicin, og at en række patienter oplever, at deres kolesteroltal stiger, når  

 de skifter til et billigere produkt.
Danmarks Radio har i sin forberedelse af  

 indslaget ikke benyttet den tilgængelige litteratur om emnet, hvorved man  

 ville  

 have konstateret, at det stærkt simplificerede budskab Det billige er  

 mindst  

 lige så godt hvad angår forebyggelse af hjertekarsygdomme som det dyre  

 er  

 forkert.
Udsagnet har en sådan faktisk karakter, at der er grundlag for  

 genmæle.
Pfizer ApS finder Danmarks Radios kildevalg- og grundlag i strid  

 med god presseskik.
Det er kritisabelt, at Danmarks Radio alene har benyttet  

 en  

 enkelt kilde, overlæge Steen Stender, i forbindelse med indslaget og artiklen  

 på hjemmesiden.
Danmarks Radio har ikke forsøgt at afdække Steen Stenders  

 interesse for at medvirke i indslaget.
Klager stiller ikke spørgsmålstegn ved  

 Steen Stenders faglige ekspertise, men finder at der i kraft af hans  

 offentlige  

 ansættelse bør stilles spørgsmålstegn ved hans uvildighed, når det gælder det  

 offentliges udgifter til medicin.
Pfizer ApS har anført, at Danmarks Radio  

 over  

 for nævnet som yderligere kilde har henvist til Jens Peter Kampmanns  

 udtalelser  

 i en artikel i Politiken den 8. januar 2004. I kraft af hans lederstilling i  

 Institut for Rationel Farmapsykologi må også han have en overvejende  

 interesse  

 i at holde det offentliges udgifter til medicin på et så lavt niveau som  

 muligt.
Danmarks Radio kan i øvrigt ikke vide, i hvilken forbindelse Jens  

 Peter  

 Kampmann udtalte sig til Politiken, eller om han var citeret korrekt.  

 Danmarks  

 Radios kildevalg er således både utilstrækkeligt og stærkt unuanceret.
Pfizer ApS har videre anført, at det er i strid med god  

 presseskik, at Danmarks Radio ikke forud for prisundersøgelsen forsøgte at  

 undersøge og forstå de lægefaglige begrundelser for prisforskellene.
Netop  

 når  

 der var tale om en historie, der pointerer en prisforskel, er det essentielt  

 at  

 undersøge, hvorfor der er en prisforskel.
Der påhviler nyhedsformidleren et  

 særligt ansvar for, at budskabet er korrekt, når der sker formidling af  

 lægefaglige emner.
Urigtige og simplificerende oplysninger i forbindelse med  

 indslag om lægemidler er ikke blot skadelige for producenten, men i høj også  

 for patienterne.
Klager har henvist til punkt A.3. i de vejledende regler om  

 god presseskik.
Pfizer ApS har endelig anført, at Danmarks Radio har bragt  

 skadelige udsagn om et af firmaets produkter, og oplysningerne burde derfor  

 have været forelagt for Pfizer ApS inden udsendelsen.
Pfizer ApS kan  

 dokumentere, at der er forskel på præparaterne, og at de ikke for alle  

 patienter er lige gode.
 Pfizer ApS har særligt i forhold til artiklen på hjemmesiden  

 anført, at tilføjelsen Tal med din læge hvis du ønsker at skifte  

 medicin-type  

 er udtryk for Danmarks Radios anerkendelse af, at udsagnet det billige  

 produkt  

 er lige så godt som det dyre er forkert.
Danmarks Radio har anført, at udtalelsen Det billige er mindst  

 lige så godt hvad angår forebyggelse af hjertekarsygdomme som det dyre  

 ikke er  

 af en sådan faktisk karakter, at den kan betegnes som decideret rigtig eller  

 forkert.
Udtalelsen er alene udtryk for en faglig vurdering foretaget af en  

 ekspert på området.
Da der ikke er tale om en oplysning af faktuel karakter,  

 kan udtalelsen ikke gøres til genstand for et krav om genmæle.
Danmarks Radio har afvist, at valget af kilder er ukritisk.  

 Steen Stender, der er overlæge og professor, optræder jævnligt i medierne og  

 har derfor ingen interesse i at så tvivl om sin troværdighed.
At han  

 bestrider  

 en offentlig stilling gør ham ikke til en utroværdig kilde, og han fremstår  

 fuldt habil og faglig kompetent til at fremsætte en faglig vurdering af  

 prisforskellen.
Steen Stenders synspunkter deles i øvrigt af lederen af  

 Institut for Rationel Farmakoterapi, Jens Peter Kampmann, i en artikel i  

 Politiken  

 den 8. januar 2004.
Danmarks Radio har oplyst, at en metode til forenkling af et  

 kompleks emne er brugen af ekspertkilder, som har et langt bedre overblik  

 over  

 emnet og derfor langt bedre end journalister kan skelne mellem væsentlige og  

 uvæsentlige oplysninger i forbindelse med en sagsfremstilling.
Redaktionen er  

 ikke forpligtet til selv at indhente og læse forskningsrapporter for at kunne  

 bede en anerkendt ekspert foretage en sammenligning af effekten mellem to  

 medicinprodukter.
Redaktionen er heller ikke forpligtet til at undersøge  

 baggrunden for prisforskellen på de to produkter, idet denne forklaring intet  

 har med selve historiebudskabet at gøre.
Udgangspunktet for historien var, om  

 forbrugeren lige så godt kunne vælge det billige produkt som det dyre, og en  

 eventuel uddybning af baggrunden for prisforskellen ville fjerne eller  

 usynliggøre formålet med historien.
Tilrettelæggeren af indslaget har i sin  

 research benyttet sig af langt flere  både mundtlige og skriftlige  

  kilder,  

 end indslaget giver udtryk for.
At der kun optræder en ekspertkilde i  

 indslaget  

 er en helt traditionel tv-teknisk fortælleform.
 Ifølge Danmarks Radio giver angivelsen af en produktpris  

 kombineret med en ekspertudtalelse om, at produkterne er mindst lige  

 gode,  

 ikke anledning til, at den dyrere part skal høres, idet der ikke  

 er tale om  

 oplysninger, der er egnet til at skade, men om en faktuel oplysning om  

 prisen.  

 Der er ikke i øvrigt i udsendelsen eller i artiklen bragt oplysninger, der er  

 skadelige, krænkende eller agtelsesforringende, og der har derfor ikke været  

 anledning til forelægge dem for klager.
Danmarks Radio har  

 endelig oplyst, at man i indslaget opfordrer patienter til at rette  

 henvendelse  

 til lægen, før der skiftes produkt.
En tilsvarende opfordring er tilføjet  

 artiklen på hjemmesiden, efter at professor Torsten Toftegaard over for  

 redaktionen havde oplyst, at det for et begrænset antal patienter kunne være  

 problematisk at skifte fra et dyrt til at billigere kolesterolsænkende  

 præparat.
I sagens behandling har følgende nævnsmedlemmer deltaget:  

 Lene Pagter Kristensen, Bo  

 Maltesen, Kaare R.
Skou og Kirsten Dyregaard.
 Pressenævnet udtaler:
Danmarks Radio har i indslaget og i artiklen på hjemmesiden  

 bragt og refereret en udtalelse fra professor og overlæge Steen Stender om,  

 at  

 det billige præparat, Simvastatin, er mindst lige så godt som det dyrere  

 præparat, Zorator, som Pfizer ApS producerer.
Pressenævnet har ikke mulighed  

 for at efterprøve rigtigheden af udsagnet, der er udtryk for en faglig  

 vurdering fra Steen Stenders side, og nævnet finder derfor ikke grundlag for  

 at  

 udtale kritik af Danmarks Radio på dette punkt.
Da der ikke er tale om en  

 forkert oplysning af faktisk karakter, er der ej heller grundlag for et  

 genmæle,  

 jf. medieansvarslovens § 36, stk. 1.
 Nævnet finder ikke, at Danmarks Radio har handlet i strid med  

 god presseskik ved alene at benytte Steen Stender som ekspertkilde i  

 indslaget.  

 Nævnet har i øvrigt ikke fundet grundlag for at konstatere, at Steen Stenders  

 udtalelser skulle være båret af usaglige hensyn.
Danmarks Radio har bragt Steen Stenders vurdering af de to  

 præparater set i forhold til prisen, og han har efter de foreliggende  

 oplysninger ikke over for Danmarks Radio anført nogen lægefaglige  

 begrundelser  

 for prisforskellene.
Nævnet finder på den baggrund ikke, at Danmarks Radio  

 selvstændigt  

 havde anledning til at undersøge, hvorvidt der forelå nogen lægefaglige  

 begrundelser for prisforskellene.
Der er derfor ej heller grundlag for at  

 udtale kritik af Danmarks Radio på dette punkt.
I indslaget blev priserne på de to præparater oplyst i  

 umiddelbar tilknytning til Steen Stenders vurdering af disse.
Nævnet finder  

 ikke, at disse  eller de i øvrigt bragte  oplysninger er af en  

 sådan  

 karakter, at Danmarks Radio burde have efterprøvet oplysningerne ved at  

 forelægge dem for Pfizer ApS med henblik på en kommentar.
 Nævnet finder heller ikke i øvrigt, at Danmarks Radio  

 har tilsidesat god presseskik i forbindelse  

 med indslaget eller artiklen på hjemmesiden.
 Afgjort den 18. august 2004.
