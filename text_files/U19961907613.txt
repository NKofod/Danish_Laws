 Resume (Udarbejdet af Socialministeriet) En svejser ansås berettiget  

 til ydelser efter arbejdsskadeforsikringsloven, idet det hverken udfra  

 Retslægerådets udtalelse eller andre lægelige udtalelser klart kunne påvises,  

 at svejserens astmalidelse skyldtes andre forhold end de erhvervsmæssige.
Østre landsrets dom 22. februar 1995 (4. afd.) (* 2) Højesterets dom.
 Den indankede dom er afsagt af Østre landsret.
 I pådømmelsen har deltaget fem dommere: Pontoppidan, Riis, Wendler  

 Pedersen, Melchior og Walsøe.
 Appellanten, K, har gentaget sin påstand.
 Indstævnte, Den Sociale Ankestyrelse, har påstået stadfæstelse.
 Ankestyrelsen har for Højesteret ikke gentaget sit anbringende om, at K  

 har afskåret sig fra domstolsprøvelse af Sikringsstyreslens afgørelse af 18.  

 november 1987 ved ikke at benytte sig af rekursadgangen efter  

 arbejdsskadeforsikringslovens § 54.
 I den af Jydsk Teknologisk Institut den 14. november 1979 afgivne  

 erklæring er det anført, at der er konstateret meget høje og helt uacceptable  

 forureninger med slibestøv hos Firma A.
 Højesterets bemærkninger.
 Som anført i dissensen til landsrettens dom, foreligger flere lægelige  

 udtalelser, hvorefter K ikke har lidt af anstrengelsesudløst astma, og  

 Retslægerådets udtalelse indeholder svar, der både taler for og imod en sådan  

 diagnose.
 Under disse omstændigheder er der - uanset de oplysninger, som K ifølge  

 overlæge Nissens erklæring af 3. december 1980 har afgivet om astmalidelsen -  

 ikke grundlag for at anse det for overvejende sandsynligt, at sygdommen  

 skyldes andre forhold end de erhvervsmæssige, jf. § 10, stk 2, i den  

 dagældende lov om arbejdsskadeforsikring.
 Højesteret tager derfor Ks påstand til følge.
 Thi kendes for ret:
 Indstævnte, Den Sociale Ankestyrelse, skal anerkende, at appellanten, Ks,  

 varige mengrad er 50% og erhvervstab er 65% fra den 19. februar 1988 at  

 regne.
 Ingen af parterne skal betale sagsomkostninger for landsret eller  

 Højesteret til den anden part eller til statskassen.
