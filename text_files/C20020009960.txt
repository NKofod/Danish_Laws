Vejledning til bekendtgørelse om  

 ændring af bekendtgørelse  

 om selvstændig virksomhed samtidig med efterløn I bekendtgørelse nr. 849 af 16. oktober 2002 er der fastsat regler  

 om ændring af reglerne om selvstændig virksomhed samtidig med  

 efterløn.
 I direktoratets vejledning nr. 60 af 20. maj 1999 til  

 bekendtgørelse om selvstændig virksomhed samtidig med  

 efterløn, som ændret ved vejledning nr. 119 af 22. juni 2001,  

 foretages følgende ændringer:
 Som ny vejledning til § 15 indsættes:
»Til § 15 Et medlem, der ønsker at påbegynde eller videreføre en  

 selvstændig virksomhed som bibeskæftigelse i perioden med  

 efterløn, kan efter indstilling fra a-kassen få tilladelse  

 hertil fra direktøren for Arbejdsdirektoratet.
Uanset hvilken type virksomhed medlemmet ønsker at drive i  

 perioden med efterløn, skal medlemmet have en tilladelse.
Det  

 gælder således også for medlemmer, der f.eks. driver et  

 mindre landbrug eller har selvstændig virksomhed i form af  

 udlejningsejendom.
Ved vurderingen af, om der er tale om selvstændig virksomhed (modsat  

 f.eks. formueforvaltning eller hobby), skal a-kassen bruge de almindelige  

 regler om afgrænsning heraf.
Er der tale om formueforvaltning, og  

 medlemmet ikke på nogen måde deltager i virksomhedens drift, er  

 virksomheden uden betydning for retten til efterløn.
 Der henvises til bekendtgørelse om optagelse som selvstændig  

 erhvervsdrivende i en a-kasse.
Et medlem kan ikke gå på efterløn, før medlemmet  

 har fået tilladelse til drift af virksomheden.
Er medlemmet på  

 efterløn, og påbegynder medlemmet virksomhed, skal a-kassen  

 indstille udbetalingen, indtil medlemmet får en tilladelse.
Det er ikke  

 muligt at få en tilladelse med tilbagevirkende kraft.
Hvis medlemmet  

 ved overgang til efterløn eller senere på sine  

 efterlønskort urigtigt har svaret nej til at drive selvstændig  

 virksomhed, skal a-kassen træffe afgørelse om tilbagebetaling og  

 sanktion efter lovens §§ 86 og 87.
 Medlemmet skal ved ansøgningen give a-kassen oplysninger, som skal  

 bruges til at vurdere, om arbejdstiden i virksomheden kan holdes inden for de  

 400 timer pr. kalenderår.
 Afslår a-kassen at indstille medlemmet til en tilladelse, kan  

 a-kassen sende sagen til direktoratet uden at afvente medlemmets klage over  

 a-kassens afgørelse.
En forudsætning for tilladelse er, at der er tale om begrænset  

 drift af virksomhed, som kan karakteriseres som bibeskæftigelse.
Den  

 samlede arbejdstid i virksomheden må ikke overstige 400 timer pr.  

 kalenderår.
Det kan tillades, at medlemmet bruger fremmed hjælp  

 eller har ansatte i virksomheden.
Som eksempler kan nævnes vikar ved  

 sygdom, en medhjælper ved høst, eller en vicevært.
Selv om  

 medlemmet bruger fremmed hjælp eller har en ansat, er det et krav, at  

 den samlede arbejdstid i virksomheden højst udgør 400  

 timer.
Virksomhedens indtægt må ikke i noget regnskabsår i  

 perioden med efterløn overstige 50.000 kr. eller den tilladte  

 indtægt i overgangsåret, jf. § 16, stk. 2. Ved  

 virksomhedens indtægt forstås nettoomsætning fratrukket  

 vareforbrug, svarende til det regnskabstekniske begreb »dækningsbidrag  

 1«.
Begrebet »nettoomsætning« er defineret i lov om visse selskabers  

 aflæggelse af årsregnskab m.v. (årsregnskabsloven). Hvad  

 der forstås som virksomhedens vareforbrug afhænger af, hvilken  

 type af virksomhed, der er tale om.
Vareforbruget betegnes som de direkte  

 variable omkostninger, som er afledt af varesalget eller tjenesteydelsen.  

 Øvrige variable omkostninger som f.eks. salgs- og  

 administrationsomkostninger eller kapacitetsomkostninger (f.eks. omkostninger  

 til kontorhold, husleje og kontingent) kan ikke medtages som en del af  

 vareforbruget.
Salgsfremmende omkostninger som f.eks. udgifter til reklame,  

 annoncering, udstillinger og messer indgår heller ikke som en del af  

 vareforbruget.
Hvis lønudgifter er afledt direkte af produktionen  

 eller fremstillingen i en produktions-, håndværks-,  

 entreprenør- eller landbrugsvirksomhed, f.eks. udgifter til  

 maskinstation, kan disse tillige opgøres som en del af vareforbruget.  

 Lønomkostninger som vedrører f.eks. administrative funktioner  

 kan derimod ikke medregnes.
I en landbrugsvirksomhed kan vareforbruget f.eks. bestå af  

 køb af såsæd, gødning, foder og dyr samt periodens  

 ændring i varelagre og besætninger.
I en handelsvirksomhed kan  

 vareforbruget f.eks. bestå af køb af varer til videresalg,  

 emballage og fragt samt periodens ændring i varelagre.
I en  

 fremstillings- eller håndværksvirksomhed kan vareforbruget f.eks.  

 bestå af køb af materialer, emballage og fragt samt periodens  

 ændring i igangværende produktion eller arbejder og varelagre.
I  

 en arkitektvirksomhed kan vareforbruget f.eks. bestå af udgifter til  

 tryk af tegninger.
I en udlejningsvirksomhed kan vareforbruget f.eks.  

 bestå af udgifter til vedligeholdelse.
Har virksomheden før været drevet som  

 hovedbeskæftigelse eller som bibeskæftigelse i større  

 omfang end 400 timer, kan medlemmet sandsynliggøre, at arbejdstiden og  

 dækningsbidrag 1 fremover kan holdes inden for grænserne, ved at  

 fremlægge dokumentation for, at der er sket en varig  

 indskrænkning.
Medlemmet kan f.eks. fremlægge dokumentation for,  

 at der er sket salg eller bortforpagtning af en del af virksomheden,  

 indskrænkning i åbningstider eller driftsomlægning  

 (eksempelvis salg af dyr).
Har medlemmet bortforpagtet en del af virksomheden for at få  

 godkendt resten af virksomheden som en § 15-virksomhed, skal denne del  

 forblive bortforpagtet i hele perioden med efterløn.
Ophører  

 bortforpagtningen tillades dog en afbrydelse på op til 3 måneder,  

 således at medlemmet inden for de 3 måneder skal finde en ny  

 forpagter.
A-kassen skal påse, at medlemmet opfylder betingelsen om  

 bortforpagtning i hele perioden med efterløn.
Oplysningerne om nettoomsætning og dækningsbidrag 1 skal  

 attesteres af en registreret eller en statsautoriseret revisor.
Oplysningerne  

 kan i stedet attesteres af en økonomikonsulent eller lignende,  

 forudsat at vedkommende er godkendt af Strukturdirektoratet som særligt  

 sagkyndig.
Der henvises til § 30 i bekendtgørelse nr. 426 af 23.  

 maj 2001 om støtteordning for yngre jordbrugere.
Medlemmet skal fremlægge en specifikation af, hvorledes det  

 attesterede dækningsbidrag 1 fremkommer, hvis a-kassen eller  

 direktoratet beder herom.
Specifikationen kan ske i form af et  

 årsregnskab eller en opgørelse over nettoomsætning og  

 vareforbrug med nærmere angivelse af de poster, som vareforbruget  

 indeholder.
Specifikationen skal på samme måde som attestationen  

 udføres af en registreret eller statsautoriseret revisor eller en  

 særligt sagkyndig.
 Eksempel 1:
 Specifikation af dækningsbidrag 1 i en handelsvirksomhed.
Nettoomsætning 140.000 kr.
Vareforbrug -81.000 kr.
vareindkøb -75.000 kr.
emballage -2.000 kr.
fragt -4.000 kr.
Ændring af varelager -20.000 kr.
beholdning primo året -80.000 kr.
beholdning ultimo året 60.000 kr.
Dækningsbidrag 1 39.000 kr.
 Udgifter til f.eks. husleje, forsikringer, revisor og renter samt  

 afskrivninger kan ikke opgøres som en del af vareforbruget.
 Eksempel 2:
 Specifikation af dækningsbidrag 1 i en  

 landbrugsvirksomhed.
Nettoomsætning 405.000 kr.
salg af svin 358.000 kr.
salg af kreaturer 9.000 kr.
salg af markprodukter 20.000 kr.
EU-støtte 18.000 kr.
Vareforbrug -339.000 kr.
køb af svin -200.000 kr.
markudgifter -23.000 kr.
foder -115.000 kr.
dyrlæge og medicin -1.000 kr.
Ændringer i besætning -16.000 kr.
værdi af besætning primo året -101.000 kr.
værdi af besætning ultimo året 85.000 kr.
Dækningsbidrag 1 50.000 kr.
 Udgifter til f.eks. vedligeholdelse af bygninger og afskrivninger kan ikke  

 opgøres som en del af vareforbruget.
 Eksempel 3:
 Specifikation af dækningsbidrag 1 i en virksomhed med  

 udlejningsejendomme.
Nettoomsætning 132.000 kr.
huslejeindtægter 132.000 kr.
Vareforbrug -89.300 kr.
ejendomsskat og forsikringer -52.500 kr.
vedligeholdelse -36.800 kr.
Dækningsbidrag 1 42.700 kr.
 Terminsrenter og afskrivninger kan ikke opgøres som en del af  

 vareforbruget.
Særligt vedrørende interessentskaber Ejerskab af ideelle andele i et interessentskab er uden betydning for  

 retten til efterløn, hvis der alene er tale om passiv  

 formueanbringelse, det vil sige, at medlemmet ikke på nogen måde  

 deltager i driften af interessentskabet, herunder i bestyrelsesarbejde eller  

 ledelsesopgaver.
De nærmere regler herom fremgår af  

 bekendtgørelse om optagelse som selvstændig erhvervsdrivende i  

 en a-kasse.
Et medlem, der driver selvstændig virksomhed i interessentskabsform  

 har på trods af reglerne i stk. 2, adgang til efterløn,  

 hvis medlemmet kan sandsynliggøre, at medlemmets personlige arbejde i  

 virksomheden ikke overstiger 400 timer pr. kalenderår.
Vurderingen  

 foretages konkret på grundlag af oplysninger om samtlige medlemmets  

 arbejdsopgaver i virksomheden.
 Indtægten ved interessentskabet opgøres i forhold til  

 medlemmets ideelle andel af virksomheden, jf. stk. 4.
Medlemmer, der ønsker at overgå til efterløn fra drift  

 af et interessentskab, hvor medlemmet samlet set har drevet virksomheden i  

 større omfang end 400 timers årligt arbejde, og med en  

 indtægt på mere end 50.000 kr. pr. regnskabsår eller mere  

 end den tilladte indtægt, jf. § 16, stk. 2, skal efter  

 stk. 6 både sandsynliggøre, at det personlige arbejde i  

 virksomheden er reduceret, og at medlemmets andel af virksomhedens  

 indtægt beregnet i forhold til medlemmets ideelle andel af virksomheden  

 kan holdes under indtægtsgrænsen efter overgang til  

 efterløn.« Som ny vejledning til §16 indsættes:
»Til § 16 Det tilladte timetal skal nedsættes forholdsmæssigt  

 afhængigt af, på hvilket tidspunkt i kalenderåret medlemmet  

 går på efterløn.
Dækningsbidrag 1 kan forhøjes i overgangsåret for  

 virksomheder, som indtil medlemmets overgang til efterløn har  

 været drevet som medlemmets hoved- eller bibeskæftigelse i mindst  

 1 regnskabsår.
Har medlemmet ikke valgt at forhøje  

 dækningsbidrag 1, kan medlemmet ikke efter overgang til efterløn  

 anmode om, at dækningsbidrag 1 bliver forhøjet i  

 overgangsåret.
Overstiger dækningsbidrag 1 således  

 beløbsgrænsen i § 15, stk. 3, gælder de  

 almindelige regler om tilbagebetaling mv. efter § 20.
Vælger medlemmet at forhøje dækningsbidrag 1, er  

 opgørelsen af dækningsbidrag 1 i overgangsåret  

 afhængig af medlemmets individuelle forhold i virksomheden, idet  

 opgørelsen skal ske i forhold til virksomhedens gennemsnitlige  

 dækningsbidrag 1 inden for de 3 seneste, hele regnskabsår.
Jo  

 senere i regnskabsåret medlemmet overgår til efterløn,  

 desto større indflydelse har medlemmets individuelle forhold på  

 opgørelsen af dækningsbidrag 1 i overgangsåret.
 Definitionen af et »helt regnskabsår« svarer til definitionen af  

 regnskabsår i § 4 i bekendtgørelse om fremgangsmåden  

 ved beregning af arbejdsfortjenesten for selvstændige  

 erhvervsdrivende.
 Eksempel 1:
Et medlem har ved sin selvstændige virksomhed som  

 hovedbeskæftigelse haft et gennemsnitligt dækningsbidrag 1  

 på 240.000 kr. pr. regnskabsår inden for de seneste, hele 3  

 regnskabsår.
Virksomhedens regnskabsår følger  

 kalenderåret.
Dækningsbidrag 1 forhøjes med 20.000 kr. pr.  

 afsluttet måned inden overgangen til efterløn (240.000 kr. : 12  

 måneder) og dækningsbidrag 1 udgør 4.166,67 kr. pr.  

 påbegyndt måned efter overgangen til efterløn i  

 overgangsåret (50.000 kr. : 12 måneder).
 Overgår medlemmet i januar måned, vil  

 dækningsbidrag 1 udgøre 50.000 kr. (0 x 20.000 kr. + 12 x  

 4.166,67 kr.).
 Overgår medlemmet i februar måned, vil  

 dækningsbidrag 1 udgøre 65.833,37 kr. (1 x 20.000 kr. + 11 x  

 4.166,67 kr.).
 Overgår medlemmet i maj måned, vil dækningsbidrag 1  

 udgøre 113.333,36 kr. (4 x 20.000 kr. + 8 x 4.166,67 kr.).
 Overgår medlemmet i august måned, vil  

 dækningsbidrag 1 udgøre 160.833,35 kr. (7 x 20.000 kr. + 5 x  

 4.166,67 kr.).
 Overgår medlemmet i oktober måned, vil  

 dækningsbidrag 1 udgøre 192.500 kr. (9 x 20.000 kr. + 3 x  

 4.166,67 kr.).
 Overgår medlemmet i december måned, vil  

 dækningsbidrag 1 udgøre 224.166,67 kr. (11 x 20.000 kr. + 1 x  

 4.166,67 kr.).
 Eksempel 2:
Et medlem har ved sin selvstændige virksomhed som  

 bibeskæftigelse haft et gennemsnitligt dækningsbidrag 1 på  

 75.000 kr. pr. regnskabsår inden for de seneste, hele 3  

 regnskabsår.
Virksomhedens regnskabsår går fra 1. april til  

 31. marts.
Dækningsbidrag 1 forhøjes med 6.250 kr. pr. afsluttet  

 måned inden overgangen til efterløn (75.000 kr. : 12  

 måneder) og dækningsbidrag 1 udgør 4.166,67 kr. pr.  

 påbegyndt måned efter overgangen til efterløn i  

 overgangsåret (50.000 kr. : 12 måneder).
 Overgår medlemmet i april måned, vil dækningsbidrag  

 1 udgøre 50.000 kr. (0 x 6.250 kr. + 12 x 4.166,67 kr.).
 Overgår medlemmet i juli måned, vil dækningsbidrag  

 1 udgøre 56.250 kr. (3 x 6.250 kr. + 9 x 4.166,67 kr.).
 Overgår medlemmet i oktober måned, vil  

 dækningsbidrag 1 udgøre 62.500 kr. (6 x 6.250 kr. + 6 x 4.166,67  

 kr.).
 Overgår medlemmet i januar måned, vil  

 dækningsbidrag 1 udgøre 68.750 kr. (9 x 6.250 kr. + 3 x 4.166,67  

 kr.).
Overgår medlemmet i marts måned, vil dækningsbidrag  

 1 udgøre 72.916,67 kr. (11 x 6.250 kr. + 1 x 4.166,67 kr.).« Som ny vejledning til § 20 indsættes:
»Til § 20 Konstaterer a-kassen på det årlige skema om virksomhedens  

 indtægt, at dækningsbidrag 1 i regnskabsåret har oversteget  

 50.000 kr. eller det tilladte dækningsbidrag 1, jf. § 16,  

 stk. 2, indstiller a-kassen udbetalingen af efterløn.
 Vurderer a-kassen, at medlemmet har været i god tro om  

 overskridelsen, kan udbetalingen genoptages på det vilkår, at  

 medlemmet betaler efterløn tilbage svarende til overskridelsen.
 Eksempel 1:
Medlemmet afleverer årsskema til a-kassen 3 måneder efter  

 regnskabsårets afslutning.
A-kassen konstaterer, at virksomheden har  

 haft et dækningsbidrag 1 på 60.000 kr. i regnskabsåret.  

 Virksomheden har tidligere været drevet som en mindre  

 bibeskæftigelse med et dækningsbidrag 1 på under 50.000 kr.  

 A-kassen standser udbetalingen af efterløn og undersøger sagen  

 nærmere.
Det viser sig, at overskridelsen var undskyldelig.
A-kassen  

 skal derfor ikke træffe afgørelse efter §§ 86 og 87 i  

 loven.
A-kassen skal træffe afgørelse om, at genoptagelse af  

 udbetalingen kan ske på vilkår af, at medlemmet betaler  

 efterløn tilbage med 10.000 kr., hvilket svarer til overskridelsen.  

 Accepterer medlemmet ikke dette vilkår, kan udbetalingen af  

 efterløn ikke genoptages.
Vurderer a-kassen, at medlemmet har handlet svigagtigt eller groft  

 uagtsomt, jf. §§ 86 og 87 i loven, skal a-kassen træffe  

 afgørelse om tilbagebetaling og sanktion efter disse regler.
Der  

 bliver da ikke tale om vilkår.
Medlemmet skal betale efterløn  

 tilbage fra det tidspunkt, hvor medlemmet har handlet svigagtigt eller  

 uagtsomt, idet medlemmet vidste eller burde vide, at  

 indtægtsgrænsen ville blive overskredet.
Kan medlemmet  

 godtgøre, at dækningsbidrag 1 i det indeværende  

 regnskabsår ikke vil overskride grænsen i § 15, stk. 3,  

 er efterløn udbetalt i dette regnskabsår udbetalt med  

 rette.
 Eksempel 2:
