Fremsat den 31. marts 2004 af  

 socialministeren (Henriette Kjær) Forslag til Lov  

 om ændring af lov om social pension (Udvidelse af  

 modtagerkredsen for den supplerende pensionsydelse  

  

 ) § 1 I lov om social pension, jf. lovbekendtgørelse nr. 42  

 af 28. januar 2004, foretages følgende ændring:
 1.  


  

 § 72 d, stk. 3,  

  

 affattes således:
»Stk. 3.  

  

 Den supplerende  

 pensionsydelse nedsættes på grundlag af pensionistens og en eventuel  

 ægtefælles  

 eller samlevers samlede indtægter.
Den samlede indtægt opgøres pr. 1. januar  

 efter § 29, stk. 1-6, på grundlag af den senest slutlignede indkomst eller på  

 grundlag af den forventede fremtidige indtægt, såfremt indtægtsgrundlaget er  

 ændret mere end rent midlertidigt.
Den opgjorte indtægt nedsættes med et  

 fradragsbeløb, der udgør 10.000 kr. for enlige og 19.700 kr. for gifte og  

 samlevende.« § 2 Stk. 1.  

  

 Loven  

 træder i kraft dagen efter bekendtgørelsen i Lovtidende.
 Stk. 2.  

  

 Til  

 pensionister, der på baggrund af oplysninger om likvid formue og  

 indtægtsgrundlag pr. 1. januar 2004 er berettiget til den supplerende  

 pensionsydelse efter § 72 d i lov om social pension som affattet ved denne  

 lovs  

 § 1, nr. 1, efterbetales den supplerende pensionsydelse efter fradrag af  

 eventuelt allerede udbetalt supplerende pensionsydelse i 2004.  

 Efterbetalingen  

 af den supplerende pensionsydelse sker i juli måned 2004, hvis kommunen har  

 de  

 nødvendige oplysninger.
Bemærkninger til lovforslaget Almindelige bemærkninger Forslaget fremsættes som led i udmøntningen af aftalen mellem  

 regeringen og Dansk Folkeparti om Flere i beskæftigelse  lavere  

 ledighed.
Aftalen  

 indebærer bl.a., at udmøntningen af den resterende del af den afsatte social-  

 og sundhedspulje fremrykkes til 2004.
Regeringen og Dansk Folketinget er enige om at udvide  

 modtagerkredsen for den supplerende pensionsydelse i forhold til de gældende  

 regler.
Der henvises til forarbejderne til lov nr. 1220 af 27. december 2003  

 (Supplerende pensionsydelse) (L 79 2003-2004).  

 Folketingstidende 2003-2004, Till.
A 2726, Till.
A  

    

  

 2719, FF 2029, FF 3462, FF 3780, Till.  

 C  

 273.
På denne baggrund fremsættes dette forslag, der indebærer, at fradragsbeløbet  

 i opgørelsen af indkomstgrundlaget for aftrapning af ydelsen hæves fra 1.500  

 kr. til 10.000 kr. for enlige og fra 1.500 kr. til 19.700 kr. for gifte og  

 samlevende folkepensionister.
Forhøjelsen af fradragsbeløbet skønnes at  

 udvide  

 modtagerkredsen med godt 50.000 personer fra knap 120.000 til ca. 170.000  

 personer.
Forslaget indebærer også, at langt flere personer vil modtage den  

 fulde supplerende pensionsydelse.
 Den fulde supplerende pensionsydelse udgør fortsat 5.100 kr. i  

 2004, ligesom aftrapningsprocenten fortsat udgør 100 pct. af  

 indtægtsgrundlaget  

 for enlige og 50 pct., hvis pensionistens ægtefælle eller samlever også har  

 ret  

 til den supplerende pensionsydelse.
 Ydelsen udbetales fortsat ikke til folkepensionister, hvis  

 likvide formue (inkl. en eventuel ægtefælles eller samlevers formue)  

 overstiger  

 54.600 kr. i 2004.
 Efter forslaget skal kommunen foretage en fornyet gennemgang  

 af, hvilke folkepensionister, der efter de foreslåede fradragsbeløb, er  

 berettiget til ydelsen på baggrund af indtægts- og formueoplysninger pr. 1.  

 januar  

 2004. Efterbetaling af supplerende pensionsydelse i 2004 vil ske i juli  

 måned,  

 hvis kommunen har de nødvendige oplysninger.
Økonomiske konsekvenser for stat, kommuner og  

 amtskommuner Forslaget skønnes at medføre samlede offentlige merudgifter på  

 407 mio. kr. i 2004. Udgifterne fordeler sig med 403 mio. kr. til  

 pensionister  

 bosiddende i Danmark og 2 mio. kr. til pensionister bosiddende i udlandet  

 samt godt  

 2 mio. kr. i administration fordelt på kommuner og stat.
I perioden 2005-2008  

 forventes de samlede offentlige merudgifter at være på 393 mio. kr., 428 mio.  

 kr., 447 mio. kr. og 460 mio. kr.
I nedenstående tabel er vist de årlig udgifter fordelt på udgifter  

 til den supplerende pensionsydelse til pensionister bosiddende i Danmark og  

 uden for Danmark, den skønnede mindreudgift til boligydelse samt udgifterne  

 til  

 administration.
Merudgiften til den supplerende pensionsydelse finansieres af  

 staten, mens udgifter til boligydelse og administration finansieres af staten  

 og kommunerne.
 Mio. kr.
2004 2005 2006 2007 2008 Supplerende pensionsydelse 403 420 457 478 491 Supplerende pensionsydelse til pensionister i  

 udlandet 2 2 2 2 2 Boligydelse 0 -30 -32 -34 -34 - Staten 0 -22 -24 -26 -26 - Kommunerne 0 -8 -8 -8 -9 Administration 2 1 1 1 1 - Staten 1 1 1 1 1 - Kommunerne 2 1 1 1 1 I alt 407 393 428 447 460 Det skønnes, at ca.  

 170.000 folkepensionister bosiddende i Danmark med lovforslaget vil være  

 berettiget  

 til at modtage den supplerende pensionsydelse.
Af disse skønnes det, at ca.  

 150.000 folkepensionister vil modtage den fulde ydelse, mens de øvrige vil  

 modtage en reduceret ydelse.
Derudover skønnes det, at ca. 1.400  

 folkepensionister bosiddende uden for Danmark vil modtage ydelsen.  

 Hovedparten  

 af de udenlandsk bosiddende folkepensionister forventes at modtage en  

 reduceret  

 ydelse.
Administrative konsekvenser for stat,  

 kommuner og amtskommuner Forslaget forventes samlet at medføre administrative merudgifter  

 på ca. 0,7 mio. kr. mere til behandling af sager på det internationale  

 pensionsområde i  

  

 Den Sociale Sikringsstyrelse  

  

 og på ca. 1,7 mio. kr.  

    

  

 mere til  

 behandling af sager for pensionister bosiddende i Danmark i 2004.
 I 2005 og årene fremefter forventes de årlige merudgifter på  

 det internationale område at stige med ca. 0,5 mio. kr., mens det på det  

 indenlandske område forventes at stige med ca. 0,3 mio. kr.
 De økonomiske og administrative konsekvenser af forslaget skal  

 forhandles med de kommunale parter.
Økonomiske og administrative konsekvenser for  

 erhvervslivet Forslaget vil ikke medføre økonomiske eller administrative  

 konsekvenser for erhvervslivet.
Administrative konsekvenser for borgerne En efterbetaling af supplerende pensionsydelse sker som udgangspunkt  

 uden ansøgning.
Ydelsen beregnes på grundlag af økonomiske oplysninger, som i  

 de fleste tilfælde er kommunen bekendt.
Miljømæssige konsekvenser Forslaget har ikke miljømæssige konsekvenser.
Forholdet til EU-retten Folkepension er omfattet af reglerne i Rådets forordning nr.  

 1408/71 om social sikring af vandrende arbejdstagere.
Den supplerende  

 pensionsydelse kan således udbetales til personer, som har bopæl i et andet  

 EU/EØS land, og som har optjent ret til dansk folkepension, såfremt  

 betingelserne efter § 72 d er opfyldt.
Høring Lovforslaget er samtidig med fremsættelsen sendt til høring  

 hos: KL, Københavns Kommune, Frederiksberg Kommune, Ældre Sagen,  

 Ældremobiliseringen, De samvirkende Invalideorganisationer, Det centrale  

 Handicapråd, Den Sociale Ankestyrelse,  

  

 Den Sociale  

 Sikringsstyrelse  

  

 , Finansministeriet og Justitsministeriet.
Lovforslagets konsekvenser i hovedtræk Positive  

 konsekvenser/ mindreudgifter Negative  

 konsekvenser/ merudgifter Økonomiske konsekvenser for stat, kommuner og  

 amtskommuner Ingen Forslaget forventes at medføre offentlige merudgifter på  

 405 mio. kr. i 2004. I 2005-2008 skønnes de samlede merudgifter til hhv. 392  

 mio. kr.,  

    

  

 427 mio. kr., 446 mio. kr.  

 459 mio. kr.
Administrative konsekvenser for stat, kommuner og  

 amtskommuner Ingen Forslaget skønnes at medføre statslige og kommunale  

 administrative merudgifter på ca. 2 mio. kr. i 2004 og ca. 1 mio. kr. årligt  

 fra  

 2005 og fremefter.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Der henvises til afsnittet ovenfor om forholdet til  

 EU-retten Bemærkninger til lovforslagets enkelte bestemmelser Til § 1 Til nr. 1 Det foreslås, at fradragsbeløbet i det opgjorte  

 indtægtsgrundlag for nedsættelse af den supplerende pensionsydelse forhøjes  

 fra  

 1.500 kr. til 10.000 kr. for enlige og fra 1.500 kr. til 19.700 kr. for gifte  

 og samlevende folkepensionister.
Med de foreslåede fradragsbeløb sikres det, at der ikke sker en  

 samtidig nedsættelse af den supplerende pensionsydelse og den personlige  

 tillægsprocent.
Den personlige tillægsprocent har betydning for beregning af  

 varmetillæg og helbredstillæg til folkepensionister.
 Som følge heraf foreslås det endvidere, at samlevende  

 folkepensionister, som efter de før 1. marts 1999 gældende regler, betragtes  

 som enlige i forhold til opgørelsen af indtægtsgrundlaget, også betragtes som  

 enlige  

 i forhold til beregning/udbetaling af den supplerende pensionsydelse.
 Den supplerende pensionsydelse kan i 2004 udbetales til  

 personer, som er berettiget til folkepension inden den 1. januar 2004, jf. §  

 72  

 d, stk. 1.
Den fulde supplerende pensionsydelse udgør fortsat 5.100 kr. i  

 2004, ligesom den supplerende pensionsydelse fortsat nedsættes med 100 pct.  

 af  

 indtægtsgrundlaget for enlige og 50 pct., hvis pensionistens ægtefælle eller  

 samlever også har ret til den supplerende pensionsydelse.
Den supplerende  

 pensionsydelse udbetales fortsat ikke, hvis det beregnede årlige beløb udgør  

 mindre end 200 kr.
Det vil sige, at med de foreslåede fradragsbeløb vil den  

 supplerende pensionsydelse bortfalde for enlige med indkomster ud over  

 pensionen på over 14.900 kr. og for gifte/samlevende med samlede indkomster  

 ud  

 over pensionen på 29.500 kr.
De foreslåede fradragsbeløb reguleres den 1.  

 januar 2005 med satsreguleringsprocenten, jf. § 72 d, stk. 8.
Til § 2 Til stk. 1 Det foreslås, at loven træder i kraft dagen efter  

 bekendtgørelsen i Lovtidende.
Til stk. 2 Kommunen skal uden ansøgning undersøge, hvilke pensionister,  

 der på baggrund af oplysninger om likvid formue og indtægtsgrundlag pr. 1.  

 januar 2004, er berettiget til den supplerende pensionsydelse eller til en  

 yderligere udbetaling af den supplerende pensionsydelse i 2004 som følge af  

 lovforslaget.
Efterbetalingen til de berettigede sker i juli måned 2004, hvis  

 kommunen har de nødvendige oplysninger.
 I tilfælde, hvor en pensionist, der er berettiget til  

 efterbetaling af den supplerende pensionsydelse, er afgået ved døden inden  

 udbetalingen har fundet sted, udbetales ydelsen til pensionistens dødsbo.
 Hvis kommunen ikke har de nødvendige oplysninger, fx om likvid  

 formue, efterbetales den supplerende pensionsydelse, når de nødvendige  

 oplysninger er modtaget.
 Pensionister, som mener, at de er berettiget til efterbetaling  

 af den supplerende pensionsydelse, og som ikke i løbet af juli måned har  

 modtaget henvendelse fra kommunen herom, kan henvende sig til kommunen med  

 henblik på at få foretaget beregning af, om de er berettiget til  

 efterbetaling  

 af den supplerende pensionsydelse.
For pensionister med fast bopæl i udlandet udøver  

  

 Den  

 Sociale Sikringsstyrelse  

  

 de beføjelser, som kommunerne har  

 efter lov om social pension.
Det følger heraf, at det er  

  

 Den  

 Sociale Sikringsstyrelse  

  

 , der skal undersøge, hvilke  

 pensionister med bopæl i et andet EU/EØS land, der er berettiget til en  

 efterbetaling af den supplerende pensionsydelse, og foretage udbetaling.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social pension, jf. lovbekendtgørelse nr. 42 af  

 28. januar 2004, foretages følgende ændringer:
§ 72 d 1.  


  

 § 72 d, stk. 3,  

  

 affattes således:
Stk. 3.  

  

 Den  

 supplerende pensionsydelse nedsættes på grundlag af pensionistens og en  

 eventuel ægtefælles eller samlevers samlede indtægter.
Den samlede indtægt  

 opgøres pr. 1. januar efter § 29, stk. 1 og 3-6, på grundlag af den senest  

 slutlignede indkomst eller på grundlag af den forventede fremtidige indtægt,  

 såfremt indtægtsgrundlaget er ændret mere end rent midlertidigt.
Den opgjorte  

 indtægt nedsættes med et fradragsbeløb på 1.500 kr.
Stk. 3.  

  

 Den  

 supplerende pensionsydelse nedsættes på grundlag af pensionistens og en  

 eventuel ægtefælles eller samlevers samlede indtægter.
Den samlede indtægt  

 opgøres pr. 1. januar efter § 29, stk. 1-6, på grundlag af den senest  

 slutlignede indkomst eller på grundlag af den forventede fremtidige indtægt,  

 såfremt indtægtsgrundlaget er ændret mere end rent midlertidigt.
Den opgjorte  

 indtægt nedsættes med et fradragsbeløb, der udgør 10.000 kr. for enlige og  

 19.700 kr. for gifte og samlevende.
