Bekendtgørelse om vedtægt for  

 DR1) I medfør af § 6b, stk. 4, i lov om radio- og  

 fjernsynsvirksomhed, jf. lovbekendtgørelse nr. 551 af 20. juni 2000  

 som ændret ved lov nr. 1272 af 20. december 2000, fastsættes:
Kapitel 1 Navn, hjemsted og formål § 1. DR er en selvstændig offentlig  

 institution, hvis vedtægt fastsættes af kulturministeren.
 § 2. DR s hjemsted er Gladsaxe Kommune.
§ 3. DR har til formål at udøve  

 radio- og fjernsynsvirksomhed samt on-line-virksomhed.
Virksomheden kan  

 foregå ved hjælp af radioanlæg, herunder satellit, eller  

 fællesantenneanlæg samt andre elektroniske  

 kommunikationssystemer, f.eks.
Internettet eller lignende.
Radio- og  

 fjernsynsprogrammer og andre indholdstjenester kan være produceret af  

 DR eller indkøbt udefra.
Kapitel 2 DR s virksomhed Public service virksomhed § 4. DR er forpligtet over for hele befolkningen  

 til at sikre et bredt udbud af programmer og tjenester omfattende  

 nyhedsformidling, oplysning, undervisning, kunst og underholdning.
Stk. 2. Der skal i udbuddet tilstræbes kvalitet,  

 alsidighed og mangfoldighed.
Ved programlægningen skal der lægges  

 afgørende vægt på hensynet til informations- og  

 ytringsfriheden.
Ved informationsformidlingen skal der lægges  

 vægt på saglighed og upartiskhed.
 Stk. 3. Udsendelsesvirksomheden skal sikre befolkningen adgang  

 til væsentlig samfundsinformation og debat.
 Stk. 4. I udsendelsesvirksomheden skal der lægges  

 særlig vægt på dansk sprog og dansk kultur.
 Stk. 5. Udsendelsesvirksomheden skal afspejle bredden i  

 produktionen af kunst og kultur og give programtilbud, som reflekterer  

 mangfoldigheden af kulturinteresser i det danske samfund.
 Stk. 6. DR skal lægge særlig vægt på  

 sin rolle som initiativtager til og formidler af dansk kunst og kultur.
 Stk. 7. DR skal være med til at udvikle dansk sprog som  

 et levende udtryk for dansk kultur og dens vekselvirkning med andre  

 kulturer.
 Stk. 8. DR skal bidrage til at styrke dansk filmproduktion,  

 jf. medieaftalen.
 Stk. 9. DR skal medvirke til at folkeliggøre den ny  

 informationsteknologi ved at skabe nye programmer og informationstjenester,  

 som kan gøre seere og lyttere bekendt med teknologien og inspirere dem  

 til at bruge den.
 Stk. 10. DR skal tilbyde programmer og informationstjenester  

 af høj kvalitet til børn og unge, bl.a. for at gøre dem  

 bevidste om de elektroniske mediers virkemidler og dermed bedre i stand til  

 at skelne mellem fakta og fiktion.
 Stk. 11. DR skal sikre et alsidigt udbud af danske og  

 multikulturelle programmer og informationstjenester rettet mod etniske  

 minoriteter med henblik på at fremme integrationen.
 Stk. 12. DR skal sørge for at styrke handicappedes  

 adgang til public service tilbuddene ved at udnytte nye teknologier, herunder  

 til tekstning eller lignende af dansksprogede tv-programmer.
 Stk. 13. DR skal styrke programsamarbejdet og -koordineringen  

 med TV 2, således at programmer inden for samme kategori, f.eks.  

 nyheds- og aktualitetsprogrammer, dansk dramatik, store sportsbegivenheder og  

 børneprogrammer, så vidt muligt ikke sendes på samme tid  

 på de to stationers tv-kanaler.
 Stk. 14. DR skal tilstræbe, at programmer produceret af  

 uafhængige producenter udgør en væsentlig del af de  

 dansksprogede tv-programmer.
 Stk. 15. DR skal tilstræbe at gøre det muligt for  

 Statens Mediesamling at give publikum adgang til, inden for rammerne af  

 ophavsretslovgivningen, at se eller høre tidligere udsendte nyheds- og  

 aktualitetsudsendelser.
 Stk. 16. DR skal sende undervisningsprogrammer og  

 -tjenester.
 Stk. 17. DR skal offentliggøre retningslinjer for  

 behandlingen af henvendelser fra publikum, herunder klager over programmer og  

 tjenester.
 Stk. 18. DR skal sende kortbølgeprogrammer til  

 udlandet.
§ 5. DR skal i tilknytning til det årlige  

 budget offentliggøre et public service budget, som belyser, hvordan DR  

 agter at opfylde sine public service forpligtelser.
Public service budgettet  

 tilsendes Public Service Rådet til orientering.
Stk. 2. DR skal i tilknytning til årsberetningen  

 offentliggøre et public service regnskab, som belyser, hvordan  

 forpligtelserne er blevet opfyldt.
Public service regnskabet tilsendes Public  

 Service Rådet med henblik på Rådets vurdering af  

 regnskabet.
Stk. 3. Såvel public service budgettet som public  

 service regnskabet skal indeholde så udtømmende og relevante  

 oplysninger om de i § 4 nævnte public service forpligtelser, som  

 det er nødvendigt for Public Service Rådets arbejde.
Herunder  

 skal det fremgå 1)	hvordan DR bidrager til at styrke dansk filmproduktion.
Dansk film  

 skal i denne sammenhæng forstås som al produktion af fiktions- og  

 dokumentarprogrammer udført hos uafhængige filmproducenter,  

 herunder spillefilm, kort- og dokumentarfilm, tv-serier mv., og 2)	hvilke danske filmproduktioner, DR har støttet, og den  

 samlede årlige investering, herunder til forkøb af  

 visningsrettigheder, skal oplyses.
Stk. 4. Desuden skal det fremgå af regnskaberne, hvordan  

 forskellige programtyper er fordelt på sendefladen og på  

 kanalerne, hvordan disse programudbud er blevet brugt af seere og lyttere, og  

 hvordan publikum har vurderet programmerne.
Tilsvarende oplysninger om DR s  

 mål skal indgå i public service budgettet.
 Stk. 5. Det forudsættes, at DR i tilknytning til public  

 service-regnskaberne redegør for, hvordan stationen har levet op til  

 intentionerne i medieaftalen for så vidt angår anvendelsen af det  

 ekstra licensprovenu, jf. punkt 16 i medieaftalen.
 Stk. 6. Rigsrevisionen påser, at de  

 regnskabsmæssige oplysninger i public service regnskaberne er korrekte,  

 og at der foreligger en tilfredsstillende dokumentation for øvrige  

 talmæssige oplysninger, der har betydning for vurdering af public  

 service regnskaberne.
 § 6. DR skal tilstræbe, at over halvdelen af  

 den sendetid i tv, der ikke består af nyheder, sportsbegivenheder,  

 konkurrencer og tekst-tv, afsættes til europæiske programmer, jf.  

 bilag 1.
Stk. 2. DR skal tilstræbe, at 10 pct. af den sendetid i  

 tv, der ikke består af nyheder, sportsbegivenheder, konkurrencer og  

 tekst-tv, eller 10 pct. af programbudgettet, afsættes til  

 europæiske programmer fra producenter, der er uafhængige af  

 tv-foretagender.
En passende andel skal forbeholdes programmer af ny dato,  

 dvs. programmer, der udsendes senest 5 år efter deres produktion.
 Stk. 3. DR skal lægge vægt på tv-programmer  

 med dansk eller andet nordisk sprog som originalsprog.
 Stk. 4. Efter regler fastsat af kulturministeren er DR  

 forpligtet til at udsende meddelelser af beredskabsmæssig betydning til  

 befolkningen.
 § 7. DR skal påse, at der ikke sendes  

 programmer, som i alvorlig grad kan skade mindreåriges fysiske,  

 psykiske eller moralske udvikling, herunder navnlig programmer, som  

 indeholder pornografi eller umotiveret vold.
Stk. 2. Andre programmer, som kan skade mindreåriges  

 fysiske, psykiske eller moralske udvikling, må ikke sendes, medmindre  

 det ved valget af sendetidspunkt eller ved tekniske foranstaltninger sikres,  

 at mindreårige i udsendelsesområdet normalt ikke ser eller  

 hører udsendelserne.
Når programmerne sendes i ukodet form, skal  

 der forud for dem gives en akustisk advarsel, eller de skal under hele deres  

 varighed være markeret med et visuelt symbol.
 Stk. 3. Programmerne må ikke på nogen måde  

 tilskynde til had på grund af race, køn, religion eller  

 nationalitet.
 § 8. Programmer, hvortil der ydes tilskud, kan  

 indgå i programvirksomheden efter reglerne i lovens kapitel 8.
Anden virksomhed § 9. DR kan udøve anden programvirksomhed  

 ved hjælp af satellit eller kabel i medfør af tilladelse efter  

 lovens kapitel 5.
Stk. 2. DR kan udøve anden programvirksomhed ved  

 hjælp af jordbaserede sendernet.
Programvirksomhed ved hjælp af  

 analoge sendernet kan finde sted uden tilladelse, men skal udøves  

 efter bestemmelserne i kapitel 5 a og regler udstedt i medfør heraf om  

 programvirksomhedens indhold.
Programvirksomhed ved hjælp af digitale  

 sendernet kan kun finde sted med tilladelse fra Radio og tv-nævnet  

 efter kapitel 5 a.
 Stk. 3. DR kan udøve anden virksomhed, herunder  

 teletjenestevirksomhed i tilknytning til programvirksomheden, med henblik  

 på udnyttelse af institutionernes tekniske udstyr, særlige  

 sagkundskab mv.
Stk. 4. DR kan oprette nye selskaber eller indskyde kapital i  

 eksisterende selskaber med henblik på at udøve anden virksomhed,  

 herunder programvirksomhed, eller med henblik på at indgå i  

 samarbejde om medierelaterede aktiviteter med andre virksomheder.
DR s  

 samlede økonomiske risiko i forbindelse med sådanne engagementer  

 skal begrænses gennem bestyrelsens fastlæggelse af de  

 økonomiske rammer for DR s deltagelse i hvert enkelt engagement.
DR  

 kan ikke anvende licensmidler, yde lån eller stille garanti for  

 lån fra andre långivere til sådan anden virksomhed.
Stk. 5. DR s anden virksomhed, jf. stk. 1 - 4, skal  

 foregå på konkurrencemæssige vilkår.
Kulturministeren  

 fastsætter regler for den regnskabsmæssige adskillelse mellem  

 denne virksomhed og DR s public service virksomhed.
 Stk. 6. Bestemmelserne i § 6, stk. 1, 2 og 4 samt i  

 § 7 finder tilsvarende anvendelse på anden programvirksomhed.
Kapitel 3 DR s organisation mv.
Bestyrelsen § 10. DR ledes af en bestyrelse på 11  

 medlemmer, som beskikkes af kulturministeren. 1 medlem (formanden) udpeges af  

 kulturministeren, og 9 medlemmer udpeges af Folketinget.
De fastansatte  

 medarbejdere i DR udpeger 1 medlem.
Kulturministeren beskikker  

 næstformanden blandt de medlemmer, der er udpeget af Folketinget.
 Stk. 2. Bestyrelsen fastsætter regler for medarbejdernes  

 valg af bestyrelsesmedlem.
 Stk. 3. I tilfælde af udtræden udpeges et nyt  

 medlem for den resterende del af beskikkelsesperioden.
 Stk. 4. Medlemmer af Folketinget kan ikke være medlemmer  

 af bestyrelsen.
 Stk. 5. Beskikkelserne gælder for 4 år.
 Stk. 6. Bestyrelsen tegnes af formanden eller i dennes  

 fravær af næstformanden.
 § 11. Bestyrelsen er DR s øverste ledelse  

 og har det overordnede ansvar for, at de bestemmelser for DR s virksomhed,  

 der er fastsat i lov om radio- og fjernsynsvirksomhed, overholdes.
 Stk. 2. Bestyrelsen fastsætter de almindelige  

 retningslinjer for DR s virksomhed.
 Stk. 3. Bestyrelsen ansætter og afskediger  

 generaldirektøren og de øvrige medlemmer af DR s direktion.
 Stk. 4. Bestyrelsen fastsætter selv sin  

 forretningsorden.
 § 12. Kulturministeren fastsætter  

 bestyrelsesmedlemmernes honorar.
 Stk. 2. Udgifter - herunder bl.a. til rejser, fortæring  

 og ophold - i institutionens tjeneste godtgøres bestyrelsens medlemmer  

 efter regler fastsat af bestyrelsen.
 Bestyrelsens møder mv.
 § 13. Bestyrelsen træffer sine  

 afgørelser i bestyrelsesmøderne.
Stk. 2. Bestyrelsens beslutninger træffes ved simpel  

 stemmeflerhed.
I tilfælde af stemmelighed gør formandens stemme  

 udslaget.
§ 14. Bestyrelsen er beslutningsdygtig, hvis over  

 halvdelen af medlemmerne er til stede.
Er færre medlemmer til stede,  

 kan der dog træffes afgørelse i sager, hvor beslutning ikke kan  

 afventes uden væsentlig ulempe.
I førstkommende møde  

 giver formanden meddelelse om sagens udfald.
 Stk. 2. En sag, der er udsat på grund af manglende  

 beslutningsdygtighed, kan afgøres i næste møde, selv om  

 bestyrelsen ikke er beslutningsdygtig i henhold til stk. 1.
 § 15. Formanden for bestyrelsen bestemmer tid og  

 sted for bestyrelsesmøderne, fastsætter dagsordenen for  

 møderne og leder disse.
 Stk. 2. Hvis mindst fire bestyrelsesmedlemmer eller  

 generaldirektøren kræver det, skal formanden indkalde til  

 møde senest 14 dage efter det motiverede ønske om møde  

 er fremsat.
 Stk. 3. Hvis bestyrelsens formand er forhindret i at deltage i  

 bestyrelsens møder, træder næstformanden i formandens  

 sted.
 § 16. Bestyrelsens møder er lukkede.
Stk. 2. Generaldirektøren overværer bestyrelsens  

 møder og har ret til at deltage i forhandlingerne.
Andre medarbejdere  

 i DR kan deltage efter aftale mellem formanden for bestyrelsen og  

 generaldirektøren.
Stk. 3. Formanden afgør, om en sag efter sin karakter  

 er omfattet af reglerne om tavshedspligt, jf.
Forvaltningslovens  

 § 27.
Stk. 4. Bestyrelsen afgør, om et medlem eller en  

 person, som deltager i bestyrelsens møder, er omfattet af reglerne om  

 inhabilitet, jf.
Forvaltningslovens kap. 2.
Generaldirektøren § 17. Generaldirektøren har det daglige  

 programansvar og varetager den daglige administrative og økonomiske  

 ledelse af DR.
Generaldirektøren skal sikre, at virksomheden ledes i  

 overensstemmelse med lov om radio- og fjernsynsvirksomhed og de af  

 bestyrelsen fastsatte retningslinjer for DR s virksomhed.
 Stk. 2. Generaldirektøren fastsætter de  

 nærmere retningslinjer for DR s daglige drift.
 § 18. Generaldirektøren ansætter og  

 afskediger DR s medarbejdere, bortset fra medlemmerne af DR s direktion, jf.  

 § 11, stk. 3.
 § 19. Generaldirektøren råder  

 på bestyrelsens vegne over DR s midler og tegner DR, herunder ved  

 køb og salg af fast ejendom.
 Stk. 2. Generaldirektøren fastsætter, hvem der  

 på hans vegne kan råde over DR s beholdninger, og  

 fastsætter regler for påtegning og godkendelse af bilag.
§ 20. Generaldirektøren afgiver forslag til  

 bestyrelsens beslutning om 1)	fastsættelse af de almindelige retningslinjer for DR s  

 virksomhed, jf. § 11, stk. 2, 2)	budget for det kommende regnskabsår, langtidsplaner  

 (flerårige budgetoverslag), årsregnskab og kapitalberedskab, 3)	indgåelse og opsigelse af kollektive overenskomster for DR s  

 fastansatte medarbejdere samt reglement for de i DR ansatte  

 tjenestemænd, 4)	økonomiinstruks for DR.
Instruksen fastlægger de  

 overordnede retningslinjer for DR s økonomiske styring og  

 regnskabsaflæggelse, 5)	ansættelse og afskedigelse af direktører, jf.  

 § 11, stk. 3, 6)	regler for medarbejdernes valg af bestyrelsesmedlem, jf. § 10,  

 stk. 2, og 7)	sager, som generaldirektøren anser for så  

 væsentlige, at de bør afgøres af bestyrelsen.
 Stk. 2. Generaldirektøren kan afgive forslag til  

 bestyrelsen i alle sager, der behandles af denne, undtagen i sager, der  

 vedrører ansættelse og afskedigelse af  

 generaldirektøren.
 § 21. Generaldirektøren forelægger  

 til orientering i bestyrelsen sager, som generaldirektøren anser som  

 så væsentlige, at bestyrelsen bør orienteres.
Klager § 22. DR s afgørelser i sager, der  

 vedrører institutionens virksomhed - herunder klager over afvisning af  

 programforslag og lign. - kan ikke indbringes for anden administrativ  

 myndighed, jf. dog § 29.
§ 23. Klager over DR s overtrædelse af  

 Medieansvarslovens bestemmelser om, at massemediernes indhold og  

 handlemåde skal være i overensstemmelse med god presseskik, skal  

 indgives til DR senest 4 uger efter offentliggørelsen.
DR s  

 afgørelser i disse sager kan, senest 4 uger efter afgørelsen er  

 kommet frem til klageren, indbringes for Pressenævnet.
Stk. 2. Anmodning om genmæle skal fremsættes  

 skriftligt over for generaldirektøren senest 4 uger efter  

 offentliggørelsen af de faktiske oplysninger, der ønskes  

 imødegået.
Afslag på genmæle skal snarest muligt  

 meddeles den, der har anmodet om genmælet, med oplysning om, at  

 afslaget kan indbringes for Pressenævnet senest 4 uger efter, at  

 afslaget er kommet frem.
Klager over ufyldestgørende genmæle kan  

 senest 4 uger efter dettes offentliggørelse indbringes for  

 Pressenævnet.
 Stk. 3. Vedrørende de nærmere regler om klager i  

 henhold til stk. 1 og 2 - herunder berigtigelse og genmæle - samt  

 Pressenævnets virksomhed henvises til medieansvarslovens kapitel  

 5-7.
 Stk. 4. Det påhviler generaldirektøren at sikre,  

 at der på forsvarlig måde opbevares en kopi af alle udsendelser i  

 3 måneder.
 Stk. 5. Uanset at den i stk. 4. nævnte frist er  

 udløbet, skal kopi af udsendelser, om hvis indhold der en indgivet  

 klage eller rejst sag, opbevares, indtil sagen er endeligt afgjort.
 § 24. Generaldirektøren er ansvarlig for,  

 at klager behandles hurtigst muligt efter deres modtagelse, og normalt inden  

 4 uger efter at klagen er kommet frem til DR, medmindre andet følger  

 af medieansvarsloven.
Kapitel 4 Finansiering, budget og regnskab Finansiering § 25. DR s virksomhed finansieres gennem DR s  

 andel af licensafgifterne samt gennem indtægter ved salg af programmer  

 og andre ydelser, tilskud, udbytte, overskudsandele mv.
DR kan ikke  

 oppebære reklameindtægter fra programvirksomheden og public  

 service aktiviteter på Internettet.
Stk. 2. Licensafgifterne opkræves af DR Licens, og  

 udgifterne i forbindelse med opkrævningen deles mellem DR og TV 2 efter  

 aftale mellem de to parter.
I tilfælde af uenighed herom mellem DR og  

 TV 2 træffer kulturministeren afgørelse.
Stk. 3. DR kan optage lån på almindelige  

 markedsvilkår til finansiering af institutionens investeringer,  

 forudsat at den samlede lånoptagelse ikke overstiger 4 pct. af  

 indtægterne ifølge seneste regnskab.
Lånoptagelse  

 herudover skal godkendes af kulturministeren.
Stk. 4. DR kan ikke optage lån til finansiering af  

 driften.
Almindelige driftskreditter betragtes ikke som lån.
Kautions-  

 og finansielle leasingforpligtelser sidestilles med lån.
Stk. 5. Til finansiering af eventuelt underskud  

 på driften skal egenkapitalen - excl.  

 hensættelser/reservationsbeløb - for DR ifølge seneste  

 regnskab udgøre mindst 75 mio. kr.
Såfremt egenkapitalen ventes  

 at blive mindre end de 75 mio. kr., forelægges sagen for  

 kulturministeren.
Ministeren kan i særlige tilfælde efter  

 indhentet udtalelse fra Rigsrevisionen godkende en lavere egenkapital.
Til  

 godkendelsen kan knyttes nærmere fastsatte vilkår.
 Stk. 6. Over-/underskud overføres til  

 efterfølgende regnskabsår.
Budget § 26. Bestyrelsen fastsætter for hvert  

 regnskabsår budgettet for DR s virksomhed.
Budgettet tilsendes  

 kulturministeren og Folketinget til orientering.
Regnskab og revision § 27. DR s regnskabsår er  

 kalenderåret. Årsregnskabet udarbejdes efter  

 årsregnskabslovens principper.
Stk. 2. Årsregnskabet skal indeholde delregnskaber for  

 hhv.
DR s public service virksomhed og DR s anden virksomhed, jf.  

 kulturministerens nærmere fastsatte regler for den  

 regnskabsmæssige adskillelse mellem de to former for virksomhed.
 Stk. 3. Bestyrelsen fastsætter efter indstilling fra  

 generaldirektøren og forhandling med Rigsrevisionen DR s  

 regnskabspraksis.
 Stk. 4. Generaldirektøren fastsætter de  

 fornødne interne regnskabsinstrukser for DR inden for rammerne af de i  

 henhold til stk. 2 og 3 fastsatte retningslinjer.
 § 28. Årsregnskabet udarbejdes og  

 underskrives af generaldirektøren og bestyrelsen.
 Stk. 2. DR afgiver inden 1. maj det følgende år  

 årsregnskabet til Rigsrevisionen.
 Stk. 3. Rigsrevisionen reviderer og påtegner  

 årsregnskabet.
 Stk. 4. Generaldirektøren forelægger det  

 reviderede årsregnskab for bestyrelsen bilagt revisionens  

 bemærkninger samt generaldirektørens eventuelle  

 bemærkninger hertil.
Stk. 5. Bestyrelsen forelægger inden 1. juli det  

 reviderede årsregnskab bilagt revisionens bemærkninger for  

 kulturministeren til godkendelse.
DR sender efter godkendelse  

 årsregnskabet til Folketinget til orientering.
Kapitel 5 Andre bestemmelser § 29. Bestemmelserne i § 17, § 18 og i  

 § 22 kan fraviges, hvis der træffes aftale mellem  

 kulturministeren, DR s bestyrelse og vedkommende minister om anvendelse af  

 midler fra statskassen til dækning af udgifterne ved dele af DR s  

 virksomhed.
Programråd § 30. Programrådet er et rådgivende  

 organ, der skal drøfte generelle spørgsmål  

 vedrørende DR s programvirksomhed i form af efterfølgende  

 generel vurdering af udsendelsesvirksomheden, herunder drøftelser af  

 bredere programkredse eller programtyper (temadebatter).
 Stk. 2. Rådet kan afgive udtalelse til bestyrelse og  

 direktion.
 § 31. Programrådet består af 30  

 medlemmer, der repræsenterer den danske befolknings interesser med  

 hensyn til erhverv, arbejdsmarked, undervisning, kirkelige forhold, kunst,  

 fritid, idræt og forbrugerforhold. 11 af medlemmerne udpeges af lytter-  

 og seerorganisationer.
 Stk. 2. Kulturministeren træffer nærmere  

 bestemmelse om programrådets sammensætning, herunder om lytter-  

 og seerorganisationernes repræsentation efter stk. 1.
§ 32. Programrådet afholder efter  

 drøftelse med DR indtil 4 årlige møder.
Af disse  

 møder holdes mindst 1 som fællesmøde med  

 amtsprogramrådenes formænd, jf. § 34, stk. 2.
 Stk. 2. Repræsentanter for bestyrelsen og  

 generaldirektøren deltager i programrådets møder.  

 Endvidere kan repræsentanter for DR deltage efter aftale mellem  

 formanden for programrådet og DR.
Stk. 3. Programrådet vælger selv sin formand og 2  

 næstformænd, og hvis formanden er forhindret i at deltage i  

 programrådets møder, træder 1. næstformand i  

 formandens sted.
Programrådet fastsætter selv sin  

 forretningsorden.
 Stk. 4. Udgifter ved programrådets virksomhed afholdes  

 af DR, der tillige stiller sekretariatsbistand til rådighed.
 Stk. 5. Programrådets funktionsperiode er 4  

 år.
 § 33. Ministeren træffer bestemmelse  

 vedrørende vederlæggelse af programrådets medlemmer.
Amtsprogramrådene § 34. For hvert amt og for Københavns og  

 Frederiksberg kommuner i fællesskab nedsættes et programråd  

 efter regler, der fastsættes af amtsrådet (Københavns og  

 Frederiksberg kommuner). Amtsprogramrådet er et rådgivende organ,  

 som har til opgave at følge DR s regionale programvirksomhed, og som  

 kan fremkomme med synspunkter herom samt om programvirksomheden i  

 øvrigt over for det programråd, der er nævnt i  

 § 30.
 Stk. 2. Mindst 1 gang om året aflægger  

 formændene for amtsprogramrådene i et fællesmøde med  

 programrådet beretning om de enkelte amtsprogramråds vurdering af  

 den regionale programvirksomhed og programvirksomheden i øvrigt.
§ 35. Amtsprogramrådenes medlemmer beskikkes  

 for en periode af 4 år.
Repræsentanter for folkelige og  

 kulturelle organisationer i amtet samt personer, der - uden at  

 repræsentere nogen organisation eller institution - alene er valgt i  

 kraft af rent personlige kvalifikationer, bør have sæde i  

 amtsprogramrådene.
Amtsprogramrådenes funktionsperiode svarer til  

 valgperioden for amtsrådene.
Stk. 2. Det enkelte amtsprogramråd vælger selv sin  

 formand og næstformand, og hvis formanden er forhindret i at deltage i  

 amtsprogramrådets møder, træder næstformanden i  

 formandens sted.
Det enkelte amtsprogramråd fastsætter med  

 amtsrådets godkendelse rådets forretningsorden.
Stk. 3. Amtsprogramrådenes sekretariatsforretninger  

 varetages af den pågældende amtskommune (Københavns og  

 Frederiksberg kommuner), der tillige afholder de udgifter, der er forbundet  

 med rådets virke, herunder rejsegodtgørelse og eventuelle  

 diæter til medlemmerne.
DR afholder udgifterne ved DR s medarbejderes  

 deltagelse i amtsprogramrådenes møder.
Kapitel 6 Ikrafttrædelse § 36. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 38 af  

 21. januar 1999 om vedtægt for Danmarks Radio.
Kulturministeriet, den 18. december  

 2000 Elsebeth Gerner Nielsen /Lars M.
Banke Bilag 1 Definition af europæiske programmer 1.	Ved europæiske programmer forstås i denne  

 bekendtgørelse:
1)	Programmer fremstillet i EF-medlemsstater, 2)	programmer fremstillet i europæiske tredjelande, som er parter  

 i den af Europarådet vedtagne europæiske konvention om  

 grænseoverskridende fjernsyn, og som opfylder betingelserne i punkt  

 2, 3)	programmer fremstillet i andre europæiske tredjestater og som  

 opfylder betingelserne i punkt 3, 4)	anvendelsen af bestemmelserne i nr. 2 og 3 er betinget af, at  

 programmer med oprindelse i medlemsstaterne ikke udsættes for  

 diskriminerende foranstaltninger i de pågældende tredjelande.
 2.	De i punkt 1, nr. 1 og 2, omhandlede programmer er  

 sådanne, der er fremstillet hovedsagelig under medvirken af  

 ophavsmænd og medarbejdere, der er bosiddende i en eller flere af de  

 stater, der er omhandlet i samme punkt, nr. 1 og 2, når en af  

 følgende tre betingelser er opfyldt:
a)	De er fremstillet af en eller flere producenter, der er etableret i  

 en eller flere af disse stater, b)	produktion af programmerne overvåges og kontrolleres effektivt  

 af en eller flere producenter, der er etableret i en eller flere af disse  

 stater, c)	koproducenterne i disse stater står for størstedelen af  

 de samlede omkostninger ved koproduktionen, og denne kontrolleres ikke af en  

 eller flere producenter, der er etableret uden for disse stater.
 3.	De i stk. 1, nr. 3, omhandlede programmer er enten  

 fremstillet i koproduktion med producenter, der er etableret i en eller flere  

 medlemsstater, eller fremstillet selvstændigt af producenter, der er  

 etableret i et eller flere europæiske tredjelande, med hvilke  

 Fællesskabet har indgået aftaler omfattende den audiovisuelle  

 sektor, såfremt de hovedsagelig er fremstillet under medvirken af  

 ophavsmænd og medarbejdere, der er bosiddende i en eller flere stater i  

 Europa.
 4.	Programmer, der ikke er europæiske programmer i den i  

 stk. 1 anførte betydning, men som er fremstillet som led i  

 bilaterale koproduktionsaftaler mellem medlemsstater og tredjelande,  

 betragtes som europæiske produktioner, såfremt  

 størstedelen af de samlede produktionsudgifter er afholdt af  

 koproducenterne i Fællesskabet, og såfremt produktionen ikke  

 kontrolleres af en eller flere producenter, der er etableret uden for  

 medlemsstaterne.
 5.	Programmer, der ikke er europæiske programmer i henhold  

 til pkt. 1 og 4, men som er fremstillet hovedsageligt under medvirken af  

 ophavsmænd og medarbejdere, der er bosiddende i en eller flere  

 medlemsstater, betragtes som europæiske programmer i et omfang svarende  

 til, hvor stor en del af de samlede produktionsomkostninger koproducenter i  

 Fællesskabet har afholdt.
1)   

  Bekendtgørelsen indeholder bestemmelser, der gennemfører dele  

 af Europa-Parlamentets og Rådets direktiv nr. 97/36/EF af 30. juni 1997  

 om ændring af Rådets direktiv 89/552/EØF om samordning af  

 visse love og administrative bestemmelser i medlemsstaterne vedrørende  

 udøvelse af tv-spredningsvirksomhed (EF-Tidende 1997 nr.
L 202 s. 60),  

 samt dele af Kommissionens direktiv 2000/52/EF af 26. juli 2000 om  

 ændring af direktiv 80/723/EØF om gennemskueligheden af de  

 økonomiske forbindelser mellem medlemsstaterne og de offentlige  

 virksomheder (EF-Tidende 2000 nr.
L 193 s. 75).
