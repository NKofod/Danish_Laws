Nogle arbejder, der var udført inden støttetilsagnet, kunne ved  

 regnskabsgodkendelsen ikke kræves medtaget som støtteberettigede merudgifter,  

 fordi budgetoverskridelsen ikke forud var godkendt af kommunen.
Det var  

 endvidere nævnets opfattelse at arbejder udført, inden støttetilsagn er  

 givet, normalt ikke kan inddrages i en byfornyelsessag, og at en inddragelse  

 i hvert fald kræver udtrykkelig bindende aftale med kommunen.
EKSTRAKT-UDSKRIFT af forhandlingsprotokollen for mødet den 9. november 1992 i  

 Byfornyelsesnævnet 3. By & Bolig A/S v/Marianne Demant, Morud, har på vegne af ejeren af  

 ejendommen Østergade 32, Assens, Ejendomsselskabet Faaborg A/S, ved skrivelse  

 af 23. juni 1992 med bilag, indgået til Fyns Amt den 25. juni 1992 påklaget  

 en Assens Kommunes tekniske forvaltning den 18. maj 1992 truffet afgørelse.
Afgørelsen vedrører beregningen og godkendelsen af det endelige  

 byggeregnskab.
Det fremgår af skrivelsen, at det ansøgte beløb kr. 832.405,21  

 er reduceret med uforudsigelige udgifter kr. 29.333,37, således at det  

 endelige tilsagn er opgjort til kr. 816.000, fordelt på forbedringslån kr.  

 720.000,- og tabsindekslån kr. 96.000,-.
 Vedrørende afgørelsen i øvrigt samt yderligere beregninger henvises til  

 skrivelse af 15. juli 1991 og afgørelsesskrivelse af 18. maj 1992, begge fra  

 Assens Kommune, hvilke skrivelser er vedlagt som bilag til dagsordenen.
Det fremgår af klageskrivelsen fra By & Bolig A/S af 23. juni 1992, at  

 de uforudsigelige udgifter er opstået ved arbejder i forbindelse med  

 forberedelse for de elektriske installationer og ved arbejdet med opfyldning  

 af ejendommens kælder.
Klageren anfører endvidere, at disse arbejder ifølge  

 den af ejeren valgte tekniske rådgiver, ingeniør Jørgen Bang, Assens, er  

 accepteret gennemført af Assens Kommune, forinden støttetilsagnet blev  

 meddelt og således, at finansieringen heraf skulle medtages under  

 byfornyelsesarbejderne.
Vedrørende klagen i øvrigt henvises til klageskrivelse af 23. juni 1992  

 samt skrivelse af 11. juni 1992, begge fra By & Bolig.
Skrivelserne er  

 vedlagt som bilag til dagsordenen.
By & Bolig har supplerende i skrivelse af 6. august 1992, indgået i  

 Fyns Amt den 7. august 1992, anført, at man med støtte i cirkulære om  

 offentlig støtte til byfornyelse og boligforbedring af 3. juli 1986 gør  

 gældende, at Assens Kommune i ganske særlige tilfælde kan godkende en  

 udvidelse af de støtteberettigede udgifter, fx når der er tale om rimelige  

 udgifter, og hvor det efterfølgende konstateres, at udgifterne er i  

 overensstemmelse med kommunens målsætning for boligforbedring burde være  

 medtaget i tilsagnet.
Man finder, at arbejderne var nødvendige for at nå den  

 standard kommunen krævede og at udgifterne var rimelige og i overensstemmelse  

 med kommunens målsætning.
By & Bolig har endvidere uddybet sin klage.
Skrivelsen er i sin helhed  

 vedlagt som bilag til dagsordenen.
 Såvel lejerne i ejendommen Østergade 32 som Assens Kommune er anmodet om  

 en udtalelse.
 Der er ikke fremkommet udtalelser fra lejerne.
SBS Byfornyelse, København, har på vegne Assens Kommune, teknisk  

 forvaltning, ved skrivelse af 10. juli 1992, indgået i Fyns Amt den 13. juli  

 1992, afgivet udtalelse, idet afgørelsen er fastholdt.
Det fremgår af  

 skrivelsen, at man med regnskabsgodkendelsen har givet tilsagn svarende til  

 en stigning i den samlede godkendte ombygningssum for ejendommen på kr.  

 61.000,-.
Det anføres i skrivelsen endvidere, at overskridelserne bygger på en  

 samlet vurdering af de faktiske udgifter i forhold til det oprindelige  

 tilsagn.
Ved denne vurdering har man ikke skønnet fuldt ud at kunne godkende  

 den af bygherren anmodede overskridelse.
 Endelig anføres det, at der løbende under byggesagen har været kontakt til  

 bygherren om overskridelser, og at det ikke på noget tidspunkt fra kommuens  

 side har været stillet bygherren i udsigt, at samtlige overskridelser kunne  

 accepteres.
 Skrivelsen er i sin helhed vedlagt som bilag.
 Af bilag udover de ovennævnte er vedlagt skrivelse af 24. februar 1992 fra  

 By & Bolig, hvori der anmodes om godkendelse af byggeregnsskabet for  

 ejendommen.
J.nr. 8-70-23-1(421)/3-92- -Klageren har påstået nogle arbejder udført i 1990-1991 medtaget under  

 byfornyelsessagen, hvor støttetilsagn er givet den 15. juli 1991.
 Assens Kommune har reduceret det ansøgte beløb med 29.33,37 kr. for etape  

 I, uforudsigelige udgifter.
 De er Byfornyelsesnævnets opfattelse, at arbejder udført, inden  

 støttetilsagn er givet, normalt ikke kan inddrages i en byfornyelsessag.
 En inddragelse kræver i hvert fald udtrykkelig bindende aftale med  

 kommunen.
 Da det af kommunens skrivelse af 15. juli 1991 klart fremgår, at  

 overskridelse af budgettet ikke vil blive accepteret uden forudgående  

 godkendelse, og da klageren ikke har godtgjort, at de overskridelser, som  

 Assens Kommune har reduceret beløbet med forud, var godkendt, kan der ikke  

 gives klageren medhold i klagen.
Mødet hævet Underskrifter Udskriftens rigtighed bekræftes.
