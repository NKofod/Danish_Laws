Betænkning afgivet af Skatteudvalget den  

 5. april 2000 Betænkning over Forslag til lov om ændring af  

 pensionsbeskatningsloven (Kapitalpension for invalide og sygdomsramte m.v.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige henvendelser  

 fra De Samvirkende Invalideorganisationer og Forsikring & Pension.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller udvalget lovforslaget til  

vedtagelse med de stillede ændringsforslag.
Ændringsforslag Af	skatteministeren, tiltrådt af udvalget:
Til titlen 1) Titlen affattes således:
» til Lov om ændring af pensionsbeskatningsloven (Kapitalpension for personer med varigt nedsat  

 funktionsevne samt sygdomsramte m.v.)« Til § 1 2) Nr. 1 affattes således:
» » Stk. 2 bliver herefter stk. 3.« 3) Efter nr. 3 indsættes som nyt nummer:
» 4) Efter nr. 5 indsættes som nyt nummer:
» 5) Efter nr. 6 indsættes som nyt nummer:
» 6) I den under nr. 7 foreslåede affattelse af §  

 25 udgår stk. 1, nr. 2, og i stedet  

 indsættes:
» 3.	ved udbetaling til ejeren på grund af varigt nedsat  

 funktionsevne, der er indtruffet før oprettelsen af  

 kapitalforsikringen eller opsparingen i pensionsøjemed, hvis ejeren  

 på tidspunktet for oprettelsen af kapitalforsikringen eller opsparingen  

 i pensionsøjemed modtog invaliditetsydelse i henhold til lov om social  

 pension,«.
 Nr. 3-7 bliver herefter nr. 4-8.
 7) I den under nr. 8 foreslåede affattelse af §  

 26, stk. 2, 3. pkt., ændres »nr. 2-7« til: »nr. 2-8«.
 8) I den under nr. 8 foreslåede affattelse af §  

 26 affattes stk. 3 således:
» 9) I de under nr. 8 foreslåede affattelser af §  

 26, stk. 4, 1. pkt., og stk. 6, 1. pkt., ændres »§ 25, stk. 1, nr. 1, 2 eller 3 « til: »§ 25, stk. 1, nr. 1, 2, 3 eller 4«.
 10) Efter nr. 17 indsættes som nye numre:
» 05. I § 53 B, stk. 6, 2. pkt., indsættes efter »ved ejerens invaliditet«: », ved indtrådt livstruende sygdom hos ejeren«.
Til § 2 11) I stk. 1, stk. 2, 1. og 2. pkt., stk. 3, 1.  

 og 2. pkt., og stk. 4 ændres datoen »1. maj 2000« til: »15. maj  

 2000«.
Bemærkninger Til nr. 1, 3, 4 og 5 Ændringsforslagene er redaktionelle og foranlediget  

 af henvendelsen fra De Samvirkende Invalideorganisationer (L 168 - bilag 1),  

 der har gjort opmærksom på, at ordet » invalid« og  

 afledninger deraf er udtryk for en nedladende holdning til de berørte  

 personer.
Ordet »invaliditet« foreslås erstattet af udtrykket  

»varigt nedsat funktionsevne«.
Dette udtryk er tillige anvendt i  

 sociallovgivningen og andetsteds i skattelovgivningen.
 Ordet »invalid« og  

 afledninger deraf foreslås derimod ikke ændret i tilfælde,  

 hvor pensionsbeskatningsloven gør brug af alment kendte og  

 indarbejdede pensions- og forsikringstekniske termer, eksempelvis begrebet  

»invalidesumsforsikring«, som anvendes i nærværende  

 ændringsforslags nr. 2, eller i tilfælde, hvor referencen  

 inkluderer udenlandske pensionsordninger, jf. det i nærværende  

 ændringsforslags nr. 10 indeholdte forslag om ændring af  

 pensionsbeskatningslovens § 53 B.
Til nr. 2 Der er tale om et teknisk ændringsforslag som  

 følge af stadfæstelsen af lov nr. 170 den 15. marts 2000 (L 133,  

 vedtaget ved 3. behandling den 24. februar 2000) om ændring af  

 pensionsbeskatningsloven og skattekontrolloven. (Pensionsordninger for  

 ægtefæller til udsendte medarbejdere m.v.), idet der ved den  

 nævnte lovs § 1, nr. 1, er indsat et nyt stykke i  

 pensionsbeskatningslovens § 8.
Til nr. 6 Det foreslås, at muligheden for at afgiftsberigtige  

 kapitalpension med 40 pct. på grund af varig funktionsnedsættelse  

 ikke alene forbeholdes personer, hvis funktionsnedsættelse er  

 indtrådt efter, at de har oprettet deres kapitalpensionsordning.
Ved  

 indsættelsen af et nyt nr. 3 i pensionsbeskatningslovens § 25, stk. 1,  

 sikres det, at denne mulighed også er tilgængelig for personer,  

 hvis funktionsnedsættelse er indtrådt, før de oprettede  

 kapitalpensionsordningen, herunder personer med medfødt  

 funktionsnedsættelse, hvis de pågældende ikke oppebar  

 højeste eller mellemste førtidspension på det tidspunkt,  

 hvor de oprettede kapitalpensionen, men alene oppebar invaliditetsydelse i  

 henhold til lov om social pension.
Den persongruppe, der tilgodeses herved,  

 vil i praksis være erhvervsaktive personer, herunder personer i  

 fleksjob, med en kvalificeret varig funktionsnedsættelse.
Til nr. 7-9 Der er tale om konsekvensændringer som følge  

 af ændringsforslag nr. 6.
Til nr. 10 Det foreslås, at bestemmelsen i  

 pensionsbeskatningslovens § 53 A, stk. 4, 2. pkt., der fritager rene  

 risikolivsforsikringer for afkastbeskatning efter § 53 A, stk. 3, udvides.  

 Det foreslås således, at bestemmelsen også finder  

 anvendelse på rene risikolivsforsikringer, hvori der indgår en  

 aftale om udbetaling af forsikringssummen, hvis den forsikrede rammes af en  

 livstruende sygdom inden forsikringens aftalte udløbstidspunkt.
Der foreslås en tilsvarende udvidelse af  

 anvendelsesområdet for pensionsbeskatningslovens § 53 B, stk. 6, 2.  

 pkt., der omhandler beskatningen af udbetalinger fra udenlandske  

 pensionsordninger m.v., hvortil alle indbetalinger har været  

 fradragsberettigede eller lignende i udenlandsk indkomst.
Efter bestemmelsen  

 skal kun 75 pct. af udbetalinger fra ordninger svarende til danske  

 kapitalpensionsordninger beskattes, når udbetalingen sker samlet efter  

 ejerens fyldte 60. år, ved ejerens invaliditet eller død.
Det  

 foreslås, at 75 pct.s-reglen tillige skal finde anvendelse, når  

 udbetaling sker på grund af indtruffet livstruende sygdom hos  

 ejeren.
Til nr. 11 Efter lovforslaget skal de ændrede regler om bl.a.  

 udbetaling af en kapitalpensionsordning m.v. have virkning fra og med den 1.  

 maj 2000. Fra denne dato skal bemyndigelsesbestemmelserne i bl.a. det  

 foreslåede § 25, stk. 2, i pensionsbeskatningsloven (lovforslagets § 1,  

 nr. 7) være udnyttet til at fastsætte bestemmelser om livstruende  

 sygdom.
 Det forventes, at 3. behandling af lovforslaget sker den  

 27. april 2000. Med en 3. behandling den 27. april vil det ikke være  

 muligt af gennemføre stadfæstelse af loven og dermed  

 offentliggørelsen af loven og den dertil hørende  

 bekendtgørelse så betids, at reglerne kan træde i kraft  

 den 1. maj 2000.
 Det foreslås derfor, at ikrafttrædelsesdatoen  

 og virkningsdatoen for lovforslagets ændrede regler udskydes fra den 1.  

 maj til den 15. maj 2000.
