I henhold til lov nr. 294 af 7. juni 1972 om naturgasforsyning har  

 Handelsministeriet den 12. juni 1979 meddelt Dansk Olie & Naturgas A/S  

 eneret til at indføre, forhandle, transportere og oplagre naturgas.  

 Eneretsbevillingen er med energiministerens tilladelse af 21. december 1984  

 overdraget til Dansk Naturgas A/S.
Energiministeriet meddelte den 14. april  

 1994 at Dansk Naturgas A/S' eneretsbevilling til indførsel af naturgas er  

 ophævet og erstattet af en ret til indførsel af naturgas.
Det fremgår af § 3 i bevillingen, at bevillingshaver er undergivet  

 umiddelbart gældende regler i traktaten om Det europæiske Fællesskabs regler  

 eller regler, som er vedtaget af fællesskabets institutioner, og som er  

 umiddelbart gældende.
Endvidere har bevillingshaver, i det omfang miljø- og  

 energiministeren bestemmer det, pligt til at transportere naturgas for  

 trediemand på kommercielle vilkår efter § 7 i bevillingen.
Energiministeren pålagde den 18. december 1991 Dansk Naturgas A/S at  

 efterkomme bestemmelserne i Rådets direktiv 91/296/EØF om transit af naturgas  

 gennem de overordnede net.
Direktivet trådte i kraft den 1. januar 1992.
Under henvisning til ovenstående skal miljø- og energiministeren herved  

 pålægge Dansk Naturgas A/S at efterkomme bestemmelserne i Kommissionens  

 direktiv 95/49/EF af 26. september 1995 om ajourføring af listen over  

 selskaber, der omfattes af direktiv 91/296/EØF om transit gennem de  

 overordnede net.
Direktivets bestemmelser finder anvendelse fra den 31.  

 december 1995.
