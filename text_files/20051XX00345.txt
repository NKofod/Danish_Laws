Skriftlig fremsættelse (29. marts 2006) Undervisningsministeren  

  

 (Bertel Haarder) :
 Herved tillader jeg mig for Folketinget at fremsætte:
 Forslag til lov om  

 befordringsrabat til uddannelsessøgende i ungdomsuddannelser mv.
(Lovforslag nr.
L 186).
I forbindelse med kommunalreformen overgår  

 befordringsgodtgørelsesordningerne for elever i ungdomsuddannelser og  

 deltagere  

 i almen voksenuddannelser (avu) og forberedende voksenuddannelse (fvu) samt  

 ordblindeundervisning pr. 1. januar 2007 til staten.
Efter de hidtidige  

 regler  

 om befordringsgodtgørelse har amtskommunerne haft adgang til at indrette  

 ordningerne meget forskelligt både med hensyn til, hvem der har haft ret til  

 godtgørelse, hvilke regler godtgørelsen er givet efter og godtgørelsens  

 størrelse.
 Med lovforslaget harmoniseres de forskellige amtslige ordninger  

 og der sker en administrativ forenkling og modernisering af ordningerne.
 Der etableres en befordringsrabat for uddannelsessøgende ved  

 følgende uddannelser og undervisningsforløb:
- Studentereksamen (stx) - Højere forberedelseseksamen (hf) - Højere  

 handelseksamen og højere teknisk eksamen (hhx og htx) -  

 Erhvervsuddannelserne (grundforløbet) - Social- og  

 sundhedsuddannelserne (grundforløbet) -  

 Landbrugsuddannelserne (grundforløbet) - Erhvervsgrunduddannelserne -  

 Fodterapeutuddannelsen - Brobygningsforløb -  

 Produktionsskoleforløb - Almen  

 voksenuddannelse (avu) - Forberedende  

 voksenundervisning (fvu) -  

 Ordblindeundervisning for voksne Det er en betingelse, at uddannelsen er tilrettelagt som  

 heltidsundervisning eller er SU-berettigende.
Deltagere i  

 enkeltfagsundervisning (stx, hf, avu og fvu) opnår ret til rabat ved mindst  

 23  

 ugentlige undervisningstimer over en sammenhængende periode på 3 måneder.  

 Befordringsrabat for deltagere i brobygningsforløb ydes efter de regler, der  

 gælder for den pågældende skoleform.
Deltagere i produktionsskoleforløb skal  

 som hidtil udløse statstilskud for at have ret til befordringsrabat, mens  

 elever i erhvervsgrunduddannelserne har ret til befordringsrabat under  

 skoleundervisning, herunder værkstedsskole med skoleydelse.
 Rabatten ydes ved køb af abonnementskort til den daglige  

 befordring mellem uddannelsessted og bopæl og udgør forskellen mellem  

 udgiften  

 til billigste offentlige befordringsmiddel og det beløb, den  

 uddannelsessøgende  

 selv skal betale (egenbetalingen). Egenbetalingen fastsættes på baggrund af  

 de  

 hidtil gældende amtskommunale satser, der harmoniseres over en periode på 5  

 år.
Ud over muligheden for befordringsrabat til køb af  

 abonnementskort foreslås det, at visse grupper uddannelsessøgende kan få  

 befordringsgodtgørelse efter en kilometersats.
Det drejer sig om deltagere i  

 ordblindeundervisninge for voksne, der har mindre end 5 ugentlige  

 undervisningsdage og uddannelsessøgende, der har en skolevej, hvor der ikke  

 findes egnet offentlig befordring.
Efter lovforslaget fastsætter  

 undervisningsministeren en kilometersats, der gælder for hele landet.
Ved  

 beregning af godtgørelsen fradrages egenbetalingen.
 Ifølge lovforslaget overføres ansvaret for vederlagsfri  

 befordring af midlertidigt syge og invaliderede, der i en periode ikke ved  

 egen  

 hjælp kan tilbagelægge skolevejen, til kommunerne, der fremover skal varetage  

 al særkørsel af henholdsvis handicappede uddannelsessøgende og deltagere i  

 specialundervisning.
 Det foreslås at befordringsrabatordningen og ordningen med  

 godtgørelse efter en kilometersats administreres af Styrelsen for Statens  

 Uddannelsesstøtte i samarbejde med uddannelsesstederne og de  

 befordringsansvarlige trafikselskaber.
 Lovforslaget er sendt i høring parallelt med fremsættelsen for  

 Folketinget.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til velvillig behandling  

 i  

 det høje Ting.
