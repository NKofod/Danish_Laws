 I medfør af § 4, stk. 2, i lov om erhvervsuddanelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence i  

 automekanikeruddannelsen.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Det Faglige Udvalg for Transportområdet.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen), og bekendtgørelse om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  Uddannelsen varer 4 år.
 Stk. 2.  Uddannelsen indledes i praktikvirksomhed eller  

 med 2. skoleperiode.
§ 5.  Personer over 25 år kan indgå uddannelsesaftale  

 med afkortning af uddannelsestiden med normalt indtil 2/3 af den tid, den  

 pågældende forud for indgåelse af uddannelsesaftalen har brugt til relevant  

 uddannelse eller har været beskæftiget med arbejde, som i det væsentlige er  

 sammenfaldende med det, som er fastsat for praktikuddannelsen, jf. bilag 1.  

 Det faglige udvalg træffer afgørelse efter indhentning af udtalelse fra  

 skolen, jf. stk. 3. Uddannelsestiden skal mindst udgøre længden af det  

 afsluttende skoleophold.
Kursus i henhold til erhvervsuddannelseslovens § 16  

 kan være omfattet af uddannelsesaftalen, jf. lovens § 48, stk. 2.
 Stk. 2.  Udvalget kan i særlige tilfælde dispensere fra  

 alderskravet eller beskæftigelseskravet efter samråd med praktikvirksomheden.
 Stk. 3.  Det er en forudsætning, at eleven efter skolens  

 vurdering vil kunne gennemføre skoleundervisningen, eventuelt efter § 6, stk.  

 2, inden for den fastsatte uddannelsestid, eventuelt efter fritagelse for  

 dele af undervisningen, jf. § 7.
 Stk. 4.  Afgørelser efter stk. 1-3, efter § 6, stk. 2,  

 og § 7, stk. 2, skal så vidt muligt træffes inden indgåelsen af  

 uddannelsesaftalen.
 § 6.  Skoleundervisningen varer 55 uger.  

 Skoleundervisningen veksler med praktikuddannelse, som vist i figuren og som  

 anført nedenfor, jf. dog stk. 2:
Stk. 2.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge et særligt  

 uddannelsesforløb bestående af perioder med henholdsvis skoleundervisning og  

 praktikuddannelse.
Varigheden af skoleundervisningen, inklusive eventuelt  

 kursus efter erhvervsuddannelseslovens § 16, må ikke overstige den, som er  

 anført i stk. 1. Det faglige udvalg skal godkende fastsættelsen af  

 praktikperioder.
 Stk. 3.  Uddannelsen afsluttes med eksamen  

 (svendeprøve), der gennemføres i forbindelse med den sidste skoleperiode.
Fritagelse for dele af uddannelsen § 7.  Elever, der har gennemført 2. skoleperiode i  

 følgende uddannelser, er fritaget for 2. skoleperiode i  

 automekanikeruddannelsen:
 Stk. 2.  Elever kan af skolen fritages for dele af  

 undervisningen på baggrund af beskæftigelse eller anden uddannelse, jf. bilag  

 1.
 Stk. 3.  Elever kan i øvrigt fritages for dele af  

 uddannelsen efter hovedbekendtgørelsen.
 Uddannelsens mål m.v.
§ 8.  Den uddannede automekaniker skal kunne  

 vedligeholde og reparere benzin- og dieseldrevne person- og varebiler.
Den  

 uddannede skal kunne:
 Stk. 2.  Arbejdet udføres under anvendelse af  

 reparationshåndbøger på dansk og fremmedsprog, samt andre tilgængelige data,  

 herunder forskrifter for motorkøretøjer med det for branchen krævede  

 mindsteudstyr.
 Stk. 3.  Arbejdet udføres i overensstemmelse med  

 forskrifter og gældende sikkerhedsregler og miljøkrav.
Skoleundervisningen § 9.  Undervisningen på skole skal på en  

 helhedsorienteret måde omfatte både praktisk og teoretisk undervisning med  

 henblik på at give eleven fornødne generelle og specielle kvalifikationer,  

 herunder at give eleven forudsætninger for at varetage de funktioner,  

 uddannelsen tager sigte på.
 Stk. 2.  Undervisningen skal give indsigt i og  

 forståelse af miljømæssige forhold, herunder håndtering af miljømæssige  

 problemstillinger i forbindelse med materialeanvendelse.
 Stk. 3.  Undervisningen skal samtidig give  

 forudsætninger for udbygning af kvalifikationerne ved efter- og  

 videreuddannelse og bidrage til elevens personlige udvikling og forståelse af  

 samfundet og dets udvikling.
 § 10.  Skoleundervisningen omfatter grundfag,  

 områdefag, specialefag og valgfag med følgende fordeling på skoleperioder og  

 vejledende uddannelsestid i uger:
 Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
Stk. 3.  Hvis uddannelsesforløbet er fastsat efter § 6,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid ifølge stk. 1 for de enkelte  

 undervisningsfag og den fastsatte fordeling af undervisningen på  

 skoleperioder fraviges i fornødent omfang under respekt af de angivne mål for  

 undervisningen.
Undervisningen skal omfatte valgfag.
 Stk. 4.  Skolen fastsætter inden for rammerne i §§ 11-18  

 i overensstemmelse med hovedbekendtgørelsen det nærmere indhold af  

 undervisningen.
2. skoleperiode § 11.  Undervisningen i 2. skoleperiode har til formål  

 at sætte eleven i stand til under vejledning at kunne foretage mindre  

 serviceeftersyn og reparationer af 2- og 4-takts benzin- og dieselmotorer,  

 herunder at Stk 2.  Undervisningen i områdefag (deljob) i 2.  

 skoleperiode har følgende mål og øvrige rammer for indholdet:
 Serviceeftersyn, oliefilter og kileremsskift og øvrige mindre reparationer  

 på 2- og 4-takts motorer og udstødningssystem.
Eleven skal under vejledning kunne efterse motorens ydre dele og systemer,  

 herunder udskifte nødvendige sliddele.
Eftersynet omfatter brændstofanlægget,  

 køle- og udstødningsanlægget og sammenholde måleresultater med data.
 Eleven skal under vejledning kunne foretage mindre justeringer på motor,  

 herunder ventiljustering, tomgangsjustering, grundindstillinger af  

 tændingstidspunkt.
 Serviceeftersyn og reparationer af styreforbindelser, samt justering af  

 sporing.
 Eleven skal kunne reparere eller udskifte defekte styreforbindelser.  

 Delene skal være sikret i overensstemmelse med lovkrav.
 Eleven skal kunne justere køretøjets sporing.
 Eftersyn på et køretøjs bremsesystem, herunder reparation af hydrauliske  

 hjulbremser og mekaniske parkeringsbremser samt udskiftning af sliddele og  

 nødvendige justeringer.
Eleven skal kunne foretage udskiftning af bremsebakker og bremseklodser,  

 efterse og smøre de bevægelige dele.
Reparationen gennemføres i henhold til  

 forskrifter.
 Eleven skal kunne foretage justering af drifts- og parkeringsbremser.
Eftersyn af trykluftanlæggets funktion Eleven skal kunne foretage sikkerhedsmæssigt eftersyn på et køretøjs  

 bremsesystem i overensstemmelse med specifikationer og lovkrav, herunder  

 kontrol af oppumpningstid, arbejdstryk, overstrømningstryk, tæthed og  

 luftforbrug ved bremsning.
 Eftersyn på et køretøjs transmissionssystem, herunder koblingens  

 aktiveringssystem og gearforbindelserne.
 Eleven skal kunne foretage reparation, udskiftning og indstilling af  

 koblingens enkeltdele, koblingsaktiveringsdele og gearforbindelserne.
 Eleven skal kunne kontrollere og justere kobling og koblingens  

 aktiveringssystem samt gearforbindelser.
 Eftersyn på lygter og tegngivningsapparater.
 Eleven skal kunne kontrollere lygternes tilstand, indstilling og  

 lysafgivelse samt tegngivningsapparaters funktion i overensstemmelse med  

 forskrifter.
Udskiftning af mindre karrosseridele, opretning af mindre buler og isvejse  

 mindre komplicerede karrosseridele.
Kundens ønsker og forventninger til  

 køretøjets udseende og brugsværdi skal tilgodeses.
 Reparation af karrosseri:
Eleven skal under vejledning kunne udføre mindre komplicerede reparationer  

 på karrosseriet, herunder rette buler, isvejse og udskifte mindre  

 karrosseridele.
Arbejdet udføres i henhold til forskrifter og gældende  

 lovkrav, så den eksisterende sikkerhedsmæssige og kosmetiske tilstand  

 fastholdes.
3. skoleperiode § 12.  Undervisningen i 3. skoleperiode har til  

 formål, at sætte eleven i stand til at Stk 2.  Undervisningen i områdefag (deljob) i 3.  

 skoleperiode har følgende mål og øvrige rammer for indholdet:
 Eftersyn og reparation på hydrauliske driftsbremser og på mekaniske  

 parkeringsbremser.
 Eleven skal kunne foretage et eftersyn og en udmåling af en person- eller  

 varebils bremser, så fejl og slitage konstateres.
 Eleven skal kunne foretage reparation, udskiftning af slidte og defekte  

 dele på bremsesystemet, herunder på det hydrauliske system i overensstemmelse  

 med specifikationer og lovkrav, samt gennemføre en afprøvning i  

 bremserullefelt.
 Eftersyn, fejlfinding, justering og reparation på lygter og  

 tegngivningsapparater, visker- og vaskeanlæg.
 Eleven skal kunne foretage den nødvendige justering af lygter, så lovens  

 krav overholdes og bedst mulig belysning af vejbanen opnås.
 Eleven skal kunne foretage fejlfinding og reparation på et køretøjs  

 lygter, tegngivningsapparater, visker- og vaskeranlæg i overensstemmelse med  

 forskrifter og lovkrav.
4. skoleperiode § 13.  Undervisningen i 4. skoleperiode har til  

 formål, at sætte eleven i stand til at Stk 2.  Undervisningen i områdefag (deljob) i 4.  

 skoleperiode har følgende mål og øvrige rammer for indholdet:
 Serviceeftersyn, reparation og justering på en motors kølesystem, benzin-  

 og tændingsanlæg, herunder periferiudmåling.
Eleven skal kunne efterse motorens dele og systemer.
Eftersynet omfatter  

 motorens mekaniske tilstand (kompression), benzin- og tændingsanlæg,  

 kølesystem og sammenholde måleresultater med data.
 Eleven skal kunne foretage justeringer på motor, herunder ventil- og  

 tomgangsjustering, grundindstillinger af karburator og tændingstidspunkt.
 Eleven skal kunne reparere karburator, tændingsanlæg og kølesystem i  

 overensstemmelse med værkstedshåndbogens anvisninger.
 Eftersyn, reparation og justering på et køretøjs kobling,  

 koblingsaktiveringssystem og gearforbindelser.
 Eleven skal kunne foretage reparation, udskiftning og indstilling af  

 koblingens enkeltdele, koblingsaktiveringsdele og gearforbindelserne.
 Eleven skal kunne kontrollere og justere kobling, koblingens  

 aktiveringssystem og gearforbindelser.
Eftersyn, udmåling, fejlfinding og reparation på et køretøjs lade- og  

 starteranlæg samt ledningsnet.
Arbejdet udføres i overensstemmelse med  

 specifikationer.
 Eleven skal kunne foretage et eftersyn på lade- og starteranlæg, herunder  

 efterse batteri, starter og generator, samt kontrollere ledningsnettet for  

 afladning.
 Eleven skal kunne reparere eller udskifte defekte eller slidte dele i  

 lade- og starteranlæg til komponentniveau samt reparere fejl i ledningsnet.
 Eleven skal kunne tilrettelægge og gennemføre et rationelt  

 fejlfindingsforløb på lade- og starteranlæg og ledningsnet, således at fejl  

 lokaliseres til komponentniveau og fastslå reparationens nødvendige omfang.
5. skoleperiode § 14.  Undervisningen i 5. skoleperiode har til formål  

 at sætte eleven i stand til at Stk 2 .  Undervisningen i specialefag (deljob) i  

 5. skoleperiode har følgende mål og øvrige rammer for indholdet:
Total adskillelse og samling af en benzinmotor, så indstillinger, slidte  

 og defekte dele og fejl konstateres.
Reparationer, indstillinger og fejl  

 rettes og justeres, så gældende lovkrav overholdes og kundens ønsker og  

 forventninger til driftsikkerhed og økonomi tilgodeses.
Eleven skal kunne efterse motorens dele og systemer, herunder motorens  

 mekaniske tilstand.
Eleven sammenholder det målte med data og specifikationer  

 og foretager en samlet vurdering af motorens tilstand for at fastlægge en  

 eventuel reparations omfang.
 Eleven skal kunne foretage de nødvendige justeringer på motorens tændings-  

 og benzinanlæg, ventiler m.m.
 Eleven skal kunne udmåle motorens enkelte dele for kontrol af afvigelser i  

 forhold til specifikationer, herunder udskifte eller reparere defekte eller  

 slidte dele.
 Hvor fejl er konstateret, skal eleven kunne tilrettelægge og gennemføre et  

 rationelt fejlfindingsforløb på benzinmotoren og på de enkelte systemer, samt  

 fastslå reparationens nødvendige omfang.
Adskillelse og samling af en dieselmotor, så indstillinger, slidte og  

 defekte dele og fejl konstateres.
Reparationer, indstillinger og fejl rettes  

 og justeres, så gældende lovkrav overholdes og kundens ønsker og  

 forventninger til driftsikkerhed og økonomi tilgodeses.
Eleven skal kunne efterse motorens dele og systemer, herunder motorens  

 mekaniske tilstand.
Eleven sammenholder det målte med data og specifikationer  

 og foretager en samlet vurdering af motorens tilstand for at fastlægge en  

 eventuel reparations omfang.
 Eleven skal kunne foretage de nødvendige justeringer og indstillinger på  

 motorens brændstofsystem, herunder brændstofpumper og indsprøjtningsventiler,  

 ventiljustering m.m.
 Eleven skal kunne udmåle motorens enkelte dele for kontrol af afvigelser i  

 forhold til specifikationer, herunder udskifte eller reparere defekte eller  

 slidte dele.
 Hvor fejl er konstateret, skal eleven kunne tilrettelægge og gennemføre et  

 rationelt fejlfindingsforløb på dieselmotoren og på de enkelte systemer, samt  

 fastslå reparationens nødvendige omfang.
6. Skoleperiode § 15.  Undervisningen i 6. skoleperiode har til formål  

 at sætte eleven i stand til Stk. 2.  Undervisningen i områdefag (deljob) i 6.  

 skoleperiode har følgende mål og øvrige rammer for indholdet:
Eftersyn, fejlfinding, reparation og justering på hjulophæng, styrehus,  

 styreforbindelser, hjul og dæk samt udmåling af styretøjets vinkler, herunder  

 4-hjulsudmåling.
Arbejdet udføres i henhold til gældende lovkrav,  

 værkstedshåndbogens anvisninger og kundens forventninger til komfort, vejgreb  

 og dækkenes levetid.
 Eleven skal kunne foretage et sikkerhedsmæssigt eftersyn på styretøj,  

 hjulophæng, hjul og dæk i overensstemmelse med data og gældende lovkrav.
 Eleven skal kunne udmåle og justere styretøjsvinkler, styrehus og  

 styreforbindelser.
 Eleven skal kunne foretage reparation eller udskiftning af beskadigede  

 eller nedslidte dele i overensstemmelse med lovens krav.
 Hvor fejl er konstateret, skal eleven kunne tilrettelægge og gennemføre et  

 rationelt fejlfindingsforløb og fastslå reparationens nødvendige omfang.
 Eleven skal kunne vejlede kunden ud fra lovmæssige, tekniske og økonomiske  

 vurderinger.
Udmåling og fejlfinding på en benzinmotors elektriske hjælpe- og  

 styresystemer.
Arbejdet udføres i overensstemmelse med specifikationer og  

 forskrifter.
 Fejlfinding på motorers elektriske styresystemer:
Eleven skal under vejledning kunne tilrettelægge og gennemføre et  

 fejlfindingsforløb på en motors elektriske styresystemer.
Fejlfindingen  

 omfatter tændings- og benzinanlæg.
7. skoleperiode § 16.  Undervisningen i 7. skoleperiode har til  

 formål, at sætte eleven i stand til at Stk 2.  Undervisningen i specialefag (deljob) 7.  

 skoleperiode har følgende mål og øvrige rammer for indholdet:
Elektriske systemer (II) Eftersyn, fejlfinding, reparation og justering på mindre komplekse  

 tændings- og benzinindsprøjtningsanlæg samt fejlfinding på elektronisk  

 styrede systemer på motor, gearkasse, bremser, kontrol og advarselssystemer.  

 Hvor fejl konstateres, foretages reparation i henhold til specifikationer,  

 gældende lovkrav og kundeønsker.
 Eleven skal kunne foretage reparation eller udskiftning af defekte dele i  

 overensstemmelse med specifikationer og lovens krav, herunder montering af  

 ekstra udstyr og tilbehør.
 Eleven skal kunne foretage systematisk fejlfinding på køretøjets  

 elektriske anlæg, herunder fejlfinding på elektronisk styrede systemer ved  

 hjælp af et af eleven udarbejdet fejlfindingsskema og værkstedshåndbogens  

 anvisninger.
 Eleven skal kunne vejlede kunden ud fra lovmæssige, tekniske og økonomiske  

 vurderinger.
8. skoleperiode § 17.  Undervisningen i 8. skoleperiode har til formål  

 at sætte eleven i stand til at Stk. 2.  Udstedelse af Epoxybevis skal indeholdes i  

 undervisningen, jf. stk. 1, nr. 3.
 Stk 3.  Undervisningen i områdefag (deljob) i 8.  

 skoleperiode har følgende mål og øvrige rammer for indholdet:
Transmissionssystemer Vedligeholdelses- og reparationsarbejder på køretøjers  

 transmissionselementer, herunder gearkasse, trækaksler og differentiale.
Hvor  

 fejl konstateres, foretages reparation i henhold til specifikationer,  

 gældende lovkrav og kundens ønsker.
 Eleven skal kunne kontrollere og justere kobling og koblingens  

 aktiveringssystem samt gearforbindelser.
 Eleven skal kunne foretage reparation, udskiftning og indstilling af de  

 enkelte aksler, gearhjul, skiftemuffer, kron- og spidshjul og lejer.
 Hvor fejl er konstateret, skal eleven tilrettelægge og gennemføre et  

 rationelt fejlfindingsforløb på transmissionssystemet som helhed samt på de  

 enkelte dele og fastslå reparationens nødvendige omfang.
 Eleven skal kunne vejlede kunden ud fra lovmæssige, tekniske og økonomiske  

 vurderinger.
 Stk. 4.  Undervisningen i specialefag (deljob) i  

 8. skoleperiode har følgende mål og øvrige rammer for indholdet:
Eftersyn, justering og fejlfinding på en motor udstyret med mere komplekse  

 og sammenbyggede tændings-, benzin- og brændstofanlæg samt på tilhørende  

 hjælpe- og styresystemer.
Arbejdet udføres i overensstemmelse med  

 værkstedshåndbogens anvisninger.
 Eleven skal kunne foretage et eftersyn på motorer omfattende motorens  

 tændings-, benzin- og brændstofanlæg.
 Eleven skal kunne tilrettelægge og gennemføre et rationelt  

 fejlfindingsforløb på motorer, så fejl i motorens tændings-, benzin- eller  

 brændstofanlæg konstateres og fastslå reparationens nødvendige omfang.
 Elevens skal kunne foretage de nødvendige reparationer, udskifte slidte  

 eller defekte dele samt kunne aflevere motoren drifts- og kundeklar.
 Eleven skal kunne vejlede kunden ud fra lovmæssige, tekniske og økonomiske  

 vurderinger.
Udtage, afrense og ilime autoruder.
Eventuelle lak- og rustskader skal  

 repareres forskriftsmæssigt.
Arbejdet udføres i henhold til specifikationer,  

 gældende lovkrav og kundens ønsker.
 Eleven skal kunne udtage limede ruder med skæreværktøj uden at beskadige  

 ruderamme, lak og beklædning.
Eleven skal kunne rense rude og ruderamme og inspicere for lak- og  

 rustskader.
Eventuelle skader skal udbedres forskriftsmæssigt.
Eleven skal kunne prime, påføre lim og ilægge rude i ruderamme og  

 genmontere eventuelle pyntelister og indtræk.
Arbejdet gennemføres i  

 overensstemmelse med Arbejdstilsynets bestemmelser vedrørende »Arbejde  

 med isocyanater og epoxyharpikser« samt Arbejdstilsynets bekendtgørelse  

 om personlig sikkerhed.
 Eleven skal kunne vejlede kunden ud fra lovmæssige, tekniske og økonomiske  

 vurderinger.
9. skoleperiode § 18.  Undervisningen i 9. skoleperiode har til formål  

 at sætte eleven i stand til at Stk 2.  Undervisningen i områdefag (deljob) i 9.  

 skoleperiode har følgende mål og øvrige rammer for indholdet:
Arbejdsforløb på en benzin- og dieselmotor, så indstillinger, slidte eller  

 defekte dele og fejl konstateres.
Reparationer, indstillinger og fejl rettes  

 og justeres, så gældende lovkrav overholdes og kundens ønsker og  

 forventninger til driftssikkerhed og økonomi tilgodeses.
Arbejdet omfatter  

 motorens mekaniske tilstand, elektriske anlæg, tændings-, forvarmnings-,  

 benzin- og brændstofanlæg, køle- og smøresystem samt udstødningsanlæg.
Eleven skal kunne efterse motorens dele og systemer, herunder motorens  

 mekaniske tilstand, det elektriske anlæg, benzin- og brændstofanlægget, køle-  

 og smøresystemet samt udstødningsanlægget.
Eleven sammenholder det målte med  

 data og specifikationer og foretager en samlet vurdering af motorens tilstand  

 for at fastlægge en eventuel reparations omfang.
 Eleven skal kunne foretage de nødvendige justeringer på motorens  

 tændings-, benzin- og brændstofanlæg, ventiler m.m., så motorens  

 indstillinger er i overensstemmelse med specifikationer.
 Eleven skal kunne udmåle motorens enkelte dele for kontrol af afvigelser i  

 forhold til specifikationer, herunder udskifte eller reparere defekte eller  

 slidte dele.
 Hvor fejl er konstateret, skal eleven kunne tilrettelægge og gennemføre et  

 rationelt fejlfindingsforløb på benzin- og dieselmotor og på de enkelte  

 systemer samt fastslå reparationens nødvendige omfang.
 Eleven skal kunne vejlede kunden ud fra lovmæssige, tekniske og økonomiske  

 vurderinger.
Sikkerhedsmæssigt eftersyn, fejlfinding, reparation og justering på  

 hjulophæng, styrehus, styreforbindelser, hjul og dæk samt udmåling af  

 styretøjets vinkler.
Arbejdet udføres i henhold til gældende lovkrav,  

 fabrikkens specifikationer og kundens forventninger til komfort, vejgreb og  

 dækkenes levetid.
 Eleven skal kunne foretage et sikkerhedsmæssigt eftersyn på styretøj,  

 hjulophæng, hjul og dæk i overensstemmelse med data og gældende lovkrav.
 Eleven skal kunne udmåle og justere styretøjsvinkler, styrehus og  

 styreforbindelser.
 Eleven skal kunne foretage reparation eller udskiftning af beskadigede  

 eller nedslidte dele i overensstemmelse med lovens krav.
 Hvor en fejl konstateres, skal eleven kunne tilrettelægge og gennemføre et  

 rationelt fejlfindingsforløb og fastslå reparationens nødvendige omfang.
 Eleven skal kunne vejlede kunden ud fra lovmæssige, tekniske og økonomiske  

 vurderinger.
Eftersyn på hydrauliske bremsesystemer og på mekaniske parkeringsbremser,  

 så indstillinger, slidte eller defekte dele og fejl konstateres.
Arbejdet  

 omfatter alle bremsesystemets enkelt dele Eleven skal kunne foretage et sikkerhedsmæssigt eftersyn på et køretøjs  

 bremsesystem i overensstemmelse med specifikationer og lovkrav.
 Eleven skal kunne foretage de nødvendige justeringer af bremsesystemet, så  

 bedst mulig præstation opnås, dog minimum lovens mindstekrav.
 Eleven skal kunne foretage nødvendige reparationer og udskiftninger af  

 slidte eller defekte dele på bremsesystemet i overensstemmelse med  

 specifikationer og lovkrav.
 Hvor en fejl er konstateret, skal eleven kunne tilrettelægge og gennemføre  

 et rationelt fejlfindingsforløb og fastslå reparationens nødvendige omfang.
 Eleven skal kunne vejlede kunden ud fra lovmæssige, tekniske og økonomiske  

 vurderinger.
 Stk. 3.  Undervisningen i specialefag (deljob) i  

 9. skoleperiode har følgende mål og øvrige rammer for indholdet:
Eftersyn, fejlfinding, reparation og justering på lade-, starter- og  

 lysanlæg, tegngivningsapparater, tændings- og benzinindsprøjtningsanlæg.  

 Endvidere skal eleven kunne fejlfinde på elektronisk styrede systemer på  

 motor, gearkasse, bremser, kontrol- og advarselssystemer og køretøjets øvrige  

 komfortanlæg.
Hvor fejl konstateres, foretages reparation i henhold til  

 specifikationer, gældende lovkrav og kundeønsker.
 Eleven skal kunne foretage et sikkerhedsmæssigt eftersyn, omfattende  

 lygternes indstilling og lysafgivelse, tegngivningsapparaterne og  

 viskeranlæggets funktion.
 Eleven skal kunne foretage den nødvendige justering af lygter, så lovens  

 krav overholdes og bedst mulig belysning af vejbanen opnås.
 Eleven skal kunne foretage reparation eller udskiftning af defekte dele i  

 overensstemmelse med specifikationer og lovens krav, herunder montering af  

 ekstra udstyr og tilbehør.
 Eleven skal kunne foretage systematisk fejlfinding på køretøjets  

 elektriske anlæg, herunder fejlfinding på elektronisk styrede systemer ved  

 hjælp af et af eleven udarbejdet fejlfindingsskema og værkstedshåndbogens  

 anvisninger.
 Eleven skal kunne vejlede kunden ud fra lovmæssige, tekniske og økonomiske  

 vurderinger.
Eftersyn, reparation og fejlfinding på komfortanlæg og sikkerhedsudstyr  

 samt på radioudstyrets periferi.
Arbejdet udføres, således at specifikationer  

 og gældende lovkrav overholdes, og kundens ønsker og forventninger til  

 driftssikkerhed og økonomi tilgodeses.
Arbejdet omfatter delsystemers  

 mekaniske og elektriske tilstand.
 Eleven skal kunne efterse radio-, ekstra- og sikkerhedsudstyrets samt  

 komfortanlæggets mekaniske og elektriske tilstand.
 Eleven skal kunne foretage de nødvendige justeringer på de aktuelle  

 delsystemer, så indstillinger eller justeringer er i overensstemmelse med  

 lovkrav og specifikationer.
Eleven skal kunne reparere radioudstyrs periferi i overensstemmelse med  

 Telestyrelsens forskrifter.
Eleven skal kunne reparere ekstra- og  

 sikkerhedsudstyr samt komfortanlæg på komponentniveau i overensstemmelse med  

 værkstedshåndbogens anvisninger og lovens krav.
 Eleven skal kunne tilrettelægge og gennemføre et rationelt  

 fejlfindingsforløb på de nævnte delsystemer på komponentniveau, på elektriske  

 og elektronisk styrede systemer samt fastslå reparationens nødvendige omfang.
 Eleven skal kunne vejlede kunden ud fra lovmæssige, tekniske og økonomiske  

 vurderinger.
Praktikuddannelsen § 19.  Praktikvirksomheden skal gennemføre  

 praktikuddannelsen, således at den sammen med skoleundervisningen fører til,  

 at eleven kan nå uddannelsens mål.
Stk. 2.  Eleven skal inden aflæggelse af svendeprøve  

 have erhvervet kørekort til personvogn, kategori B.
Det faglige udvalg kan i  

 særtilfælde dispensere fra dette krav.
Eleven er forpligtet til at begynde på  

 køreundervisningen ved uddannelsens start eller umiddelbart efter det fyldte  

 18. år.
Praktikvirksomheden vælger kørelærer og er forpligtet til at udrede  

 omkostningerne inden for følgende rammer for elever, der ikke forud for  

 uddannelsen har erhvervet det pågældende kørekort, idet eleven inden  

 praktikuddannelsens udløb skal betale eventuelle omkostninger ud over  

 rammerne:
 Stk. 3.  I den første praktikperiode skal eleven  

 orienteres om de arbejdsopgaver, som forekommer under uddannelsen og under  

 instruktion beskæftiges med ukomplicerede arbejdsdiscipliner.
Stk. 4.  I de praktikperioder, der følger efter en  

 skoleperiode, jf. §§ 21-27, skal uddannelsen i virksomheden endvidere  

 tilrettelægges, således at skoleundervisning og praktikuddannelse supplerer  

 hinanden, og således at eleven videreudvikler de færdigheder og rutiner, der  

 er gennemført i den forudgående skoleperiode samt lærer de discipliner, som  

 alene forekommer i den enkelte praktikvirksomhed.
I praktikperioden gives der  

 endvidere introduktion til discipliner, som forekommer i den efterfølgende  

 skoleperiode.
 Stk. 5.  Det skal tilstræbes, at uddannelsen på  

 virksomheden tilrettelægges, således at der arbejdes efter stigende  

 sværhedsgrad, og således at eleven ved afslutningen af den sidste  

 skoleperiode opnår et niveau, der svarer til de krav, der stilles til en  

 færdiguddannet automekaniker.
Stk. 6.  Under praktikuddannelsen arbejdes der med  

 relevante arbejdsopgaver inden for uddannelsen.
I øvrigt kan eleven på  

 virksomheden beskæftiges med arbejdsopgaver og discipliner, som er relevante  

 og værdifulde for uddannelsen.
 Stk. 7.  Over for eleven indskærpes nødvendigheden af,  

 at de sikkerhedsregler og miljøkrav, der gælder i virksomheden vedrørende  

 personlig sikkerhed og sikkerhed over for udstyr, værktøj og maskiner,  

 efterleves.
Stk. 8.  I den sidste praktikperiode arbejdes  

 selvstændigt med alle relevante opgaver i virksomheden samt vedligeholdelses-  

 og reparationsopgaver inden for automekanikeruddannelsen.
Eleven udfører alle  

 former for arbejdsdiscipliner ud fra sit kendskab til det gældende  

 kvalitetsniveau.
 § 20.  Hvis uddannelsesforløbet er fastsat efter § 6,  

 stk. 2, skal praktikuddannelsen efter den enkelte skoleperiode så vidt muligt  

 omfatte de arbejdsdiscipliner, som har været omfattet af skoleundervisningen,  

 idet §§ 21-27 fraviges med hensyn til praktikuddannelsens fordeling på  

 praktikperioder.
2. praktikperiode § 21.  Praktikuddannelsen i 2. praktikperiode omfatter  

 følgende deljob og arbejdsdiscipliner med de angivne mål:
3. praktikperiode § 22.  Praktikuddannelsen i 3. praktikperiode omfatter  

 følgende deljob og arbejdsdiscipliner med de angivne mål:
4. praktikperiode § 23.  Praktikuddannelsen i 4. praktikperiode omfatter  

 følgende deljob og arbejdsdiscipliner med de angivne mål:
5. praktikperiode § 24.  Praktikuddannelsen i 5. praktikperiode omfatter  

 følgende deljob og arbejdsdiscipliner med de angivne mål:
6. praktikperiode § 25 .  Praktikuddannelsen i 6. praktikperiode  

 omfatter følgende deljob og arbejdsdiscipliner med de angivne mål:
7. praktikperiode § 26.  Praktikuddannelsen i 7. praktikperiode omfatter  

 følgende deljob og arbejdsdiscipliner med de angivne mål:
8. praktikperiode § 27.  Praktikuddannelsen i 8. praktikperiode omfatter  

 følgende deljob og arbejdsdiscipliner med de angivne mål:
Øvrige bestemmelser vedrørende praktikuddannelsen § 28.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 29.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med  

 hovedbekendtgørelsen.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Skolen udleverer blanketterne til  

 virksomheden.
 Bedømmelses og uddannelsesbeviser m.v.
Uddannelsesbevis § 30.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen.
 Stk. 2.  Uddannelsesbeviset udstedes, når den eksamen,  

 som er beskrevet i §§ 36-39 (svendeprøven) er bestået, skolebevis og  

 afsluttende praktikerklæring er udstedt.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse og oplysning om, at 13-skalaen er benyttet, og den opnåede  

 karakter fastsat i henhold til § 38, stk. 4. Både karakterens talværdi og  

 sproglige definition påføres uddannelsesbeviset.
 Stk. 4.  Uddannelsesbeviset suppleres med verbale udtryk  

 for præstationen ved eksaminen.
 Stk. 5.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 31.  Når alle skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis:
 Stk. 3.  Skolebeviset skal indeholde:
 Stk. 4.  Hvis betingelserne for udstedelse af skolebevis  

 ikke er opfyldt, udsteder skolen en skolevejledning, jf. § 33, stk. 3.
 Stk. 5.  Hvis en elev ophører med skoleundervisningen,  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
Skolens bedømmelse § 32.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
Stk. 2.  Formålet med den løbende bedømmelse er at  

 hjælpe og vejlede eleven og give grundlag for udstedelse af skolevejledning  

 samt at evaluere undervisningens indhold og metode.
Formålet med skolens  

 bedømmelse er endvidere at bidrage til grundlaget for udstedelse af  

 skolebevis.
Skolevejledning § 33.  Ved en skoleperiodes afslutning, udsteder  

 skolen en skolevejledning til eleven og til praktikvirksomheden, jf. dog stk.  

 3 og 5.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde:
 Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis skolebevis ikke kan udstedes.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
Stk. 4.  Skolevejledning for en elev, hvis  

 skoleundervisning følger § 10, stk. 3, skal endvidere indeholde oplysning om  

 den gennemførte undervisning i grundfag samt mål og indhold (herunder deljob  

 og arbejdsdiscipliner) i den gennemførte undervisning i områdefag og  

 specialefag.
Blanket til skolevejledningen udarbejdes af skolen efter samråd  

 med det lokale uddannelsesudvalg.
 Stk. 5.  Hvis eleven har gennemgået 2. skoleperiode uden  

 uddannelsesaftale, udstedes skolevejledning kun til eleven.
Karakterskala § 34.  Ved karaktergivning anvendes 13-skalaen, jf.  

 bekendtgørelse om karakterskala og anden bedømmelse.
Afsluttende bedømmelse § 35.  Skolen afholder eksamen i overensstemmelse med  

 reglerne om grundfag.
 Stk. 2.  Endvidere afholdes afsluttende eksamen efter  

 reglerne i §§ 36-39.
 Stk. 3.  Skolen giver i grundfag, som ikke er afsluttet  

 med eksamen, en standpunktskarakter i overensstemmelse med reglerne om  

 grundfag.
 Stk. 4.  Ved afslutningen af hvert områdefag og  

 specialefag giver skolen en standpunktskarakter i faget i forhold til målene  

 i §§ 11-18.
 Stk. 5.  For valgfag foretages bedømmelse efter reglerne  

 om disse fag.
§ 36.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksaminen består af en skriftlig  

 og en praktisk prøve.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Eleven skal, før indkaldelse til den  

 skoleperiode, hvori den afsluttende eksamen afholdes, på skolens foranledning  

 dokumentere, at fornøden køreprøve er bestået, medmindre det faglige udvalg  

 har givet dispensation, jf. § 19, stk. 2.
 Stk. 4.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 5.  Det faglige udvalg udpeger herefter de  

 censorer, der er nævnt i stk. 6, og giver skolen meddelelse om, hvem der er  

 udpeget.
Stk. 6.  Elevernes løsning af opgaverne bedømmes efter  

 reglerne i § 37 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 § 37.  Den skriftlige prøve (teoriopgave) består af et  

 antal skriftlige spørgsmål inden for grundfag, områdefag og specialefag.  

 Spørgsmålene skal besvares skriftligt uden brug af hjælpemidler inden for 2  

 klokketimer.
Stk. 2.  Den praktiske prøve afholdes i skoleperiodens  

 sidste uge og består af en motoropgave af højst 6 klokketimers varighed og en  

 bilopgave af højst 6 klokketimers varighed.
Opgaverne omfatter arbejde på  

 undervogn, motor, el-anlæg og udmåling af elektronisk styrede anlæg.
Stk. 3.  Opgaver, der er nævnt i stk. 2, fordeles på  

 eleverne efter lodtrækning.
Værkstedshåndbog og andet skriftligt materiale  

 skal være til rådighed for eleverne under opgaven.
Prøven anses for  

 færdigudført, når eleven melder klar, og værktøj m.v. er rengjort og på  

 plads.
 Stk. 4.  Læreren og censorerne skal være til stede under  

 udførelsen af den praktiske prøve.
 § 38.  Ved bedømmelsen af opgavebesvarelserne ved den  

 skriftlige prøve giver læreren og de to censorer hver en karakter.
 Stk. 2.  Ved bedømmelsen af opgaveløsningerne ved den  

 praktiske prøve giver læreren og de to censorer hver en karakter for  

 henholdsvis:
 Stk. 3.  Ved bedømmelsen lægges vægt på orden med  

 værktøj og arbejdsplads samt omhu med materialet og arbejdsplanlægning.
Stk. 4.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karaktererne for den  

 skriftlige prøve og for de tre givne karakterer for den praktiske prøve.
For  

 at bestå eksamen kræves, at karakteren for den skriftlige prøve og  

 gennemsnittet af de tre givne karakterer for den praktiske prøve er mindst 6.
Stk. 5.  Beregning af karakter foretages af det faglige  

 udvalg.
Skolen indsender oplysning om de enkelte karakterer, som er givet  

 efter stk. 1 og 2, til det faglige udvalg.
Det faglige udvalg kan udarbejde  

 et skema til dette formål.
§ 39.  Skolen skal tilbyde elever, der ikke består den  

 afsluttende eksamen, en ny eksamen (omprøve) eventuelt efter supplerende  

 praktikuddannelse eller skoleundervisning.
Ny eksamen (omprøve) aflægges kun  

 i den prøve (skriftlig eller praktisk), som eleven ikke har bestået.
Eleven  

 kan kun aflægge omprøve en gang, idet skolen efter samråd med det faglige  

 udvalg dog kan tillade, at eleven aflægger eksamen påny, hvis der foreligger  

 ganske særlige omstændigheder.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelses- og overgangsbestemmelser § 40.  Bekendtgørelsen træder i kraft den 1. januar  

 1996, jf. dog stk. 3-5.
 Stk. 2.  Samtidig ophæves bekendtgørelse nr. 345 af 6.  

 maj 1994 om auto- og autoelektrouddannelsen.
Stk. 3.  Elever, der ved bekendtgørelsens ikrafttræden  

 har indgået uddannelsesaftale inden for specialet automekaniker eller  

 specialet autoelektromekaniker gennemfører uddannelsen efter de hidtidige  

 regler.
Elever med specialet automekaniker kan dog i samråd med  

 praktikvirksomheden og skolen vælge at fortsætte uddannelsen efter de nye  

 regler.
 Stk. 4.  Elever kan indgå uddannelsesaftale i specialet  

 autoelektromekaniker efter de hidtidige regler til begyndelse senest den 30.  

 juni 1996.
 Stk. 5.  Betingelsen i § 31, stk. 2, nr. 1, gælder ikke  

 med hensyn til grundfag, der er afsluttet i 2. skoleperiode før  

 bekendtgørelsens ikrafttræden.
 Stk. 6.  Skolen fastsætter i øvrigt efter samråd med det  

 lokale uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
 Stk. 7.  Elever, der inden den 15. august 1995 er  

 begyndt på 2. skoleperiode i tidsmæssig forlængelse af 1. skoleperiode, kan  

 efter eget valg få medregnet 1. skoleperiode i den samlede uddannelsestid.
Undervisningsministeriet, den 13.  

 december 1995 Ole Vig Jensen / Arne Andreasen Bekendtgørelse om auto- og autoelektrouddannelsen, december 1995 Bilag Afkortning af uddannelsestid og fritagelse for dele af skoleundervisningen Noter til skema:
