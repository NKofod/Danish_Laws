 I henhold til § 72, stk. 1, 2. pkt. og § 114 i lov om opkrævning af  

 indkomst- og formueskat for personer m.v., jf. lovbekendtgørelse nr. 662 af  

 19. oktober 1989 som ændret ved lov nr. 823 af 19. december 1989, lov nr. 825  

 af 19. december 1989, lov nr. 888 af 29. december 1989 og lov nr. 59 af 7.  

 februar 1990 og § 32 D, stk. 2 og 3, og § 34 i lov om påligningen af  

 indkomst- og formueskat til staten, jf. lovbekendtgørelse nr. 660 af 19.  

 oktober 1989 med senere ændringer fastsættes herved følgende:
§ 1 I bekendtgørelse nr. 677 af 4. november 1988, som ændret ved  

 bekendtgørelse nr. 707 af 25. november 1988, ved bekendtgørelse nr. 485 af  

 29. juni 1989, ved bekendtgørelse nr. 612 af 20. september 1989 og ved  

 bekendtgørelse nr. 765 af 8. december 1989, om opkrævning m.v. af indkomst-  

 og formueskat foretages følgende ændringer:
 1. § 1 affattes således:
»Skattebeløb i henhold til lov om opkrævning af indkomst- og  

 formueskat for personer m.v. skal indbetales til Told- og Skattestyrelsen,  

 der forestår opkrævning, skatteberegning og eventuel tilbagebetaling.
Told-  

 og Skattestyrelsen kan for særlige grupper af skatteydere bestemme, at  

 skatteberegning foretages af de kommunale ligningsmyndigheder.
 Stk. 2.  Personlige skatter, som ikke indbetales  

 rettidigt, inddrives tillige med tillæg, renter og gebyrer ved Told- og  

 Skattestyrelsens foranstaltning med bistand af kommunerne efter reglerne i  

 lov om fremgangsmåden ved inddrivelse af skatter og afgifter m.v.
 Stk. 3.  Indeholdte A-skattebeløb i henhold til lov om  

 opkrævning af indkomst- og formueskat for personer m.v., § 46, indeholdt  

 aktieudbytte i henhold til § 65, indeholdte royaltyskatter efter § 65 C og  

 indeholdt løn m.v. i henhold til § 73, som ikke indbetales rettidigt,  

 inddrives tillige med tillæg, renter og gebyrer ved Told- og Skattestyrelsens  

 foranstaltning efter reglerne i lov om fremgangsmåden ved inddrivelse af  

 skatter og afgifter m.v.«.
 2. § 3, stk. 1, affattes således:
»§ 3.  Til brug ved forskudsregistreringen for et  

 indkomstår udarbejder Told- og Skattestyrelsen et forskudsskema.
I skemaet  

 kan de skattepligtige oplyse om de forventede indkomst- og formueforhold, jf.  

 kildeskattelovens §§ 52 og 53. Selvstændige erhvervsdrivende kan desuden  

 oplyse, om de ønsker deres forskudsskat beregnet efter reglerne i  

 virksomhedsskatteloven.
For at oplysningerne kan blive taget i betragtning  

 ved den ordinære forskudsregistrering, må skemaet i udfyldt stand være  

 indgivet til forskudsregistreringsmyndigheden i året før indkomståret inden  

 en dato, der årligt fastsættes af skatteministeren.
Indgivelse af skema er en  

 forudsætning for at kunne blive forskudsregistreret i overensstemmelse med  

 reglerne i virksomhedsskatteloven, hvis det ikke af årsopgørelsen for det  

 næstsidste år før indkomståret fremgår, at den erhvervsdrivende er tilmeldt  

 virksomhedsordningen.
Har den skattepligtige i forbindelse med den ordinære  

 forskudsregistrering for det sidste år før indkomståret tilkendegivet, at den  

 skattepligtige indtræder i eller udtræder af virksomhedsordningen, skal  

 forskudsregistreringen for indkomståret dog ske i overensstemmelse  

 hermed.«.
 3. § 7, stk. 1, affattes således:
 »§ 7.  For skattepligtige, der er optaget i CSR  

 ved den registrering, der foreligger pr. 5. september i året før  

 indkomståret, sker forskudsregistreringen i en af de nedenfor angivne  

 kommuner i denne rækkefølge:
4. § 7, stk. 2, ophæves.
Stk. 3 bliver herefter stk. 2.
 5. I § 8, stk. 1, ændres »31. august« til: »5.  

 september«.
 6. § 21, nr. 3, affattes således:
 »Skattepligtige udbetalinger i henhold til lov om social pension og  

 lov om social bistand.«.
 7. I § 57, stk. 6, ændres  

 »pantefogederne« til: »told- og skattefogederne«.
§ 2 Bekendtgørelsen har virkning fra den 1. maj 1990.
