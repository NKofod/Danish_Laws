Fremsat den 2. marts 2007 af Kristen Touborg (SF),  

 Anne Baastrup (SF),  

 Poul Henrik Hedeboe (SF) og Ole Sohn (SF) Forslag til folketingsbeslutning om  

 brugerbetalte velfærdsbesøg i kvæg- og svinebesætninger Folketinget pålægger regeringen at indføre brugerbetalte  

 velfærdsbesøg hvert tredje år i alle danske kvæg- og svinebesætninger med  

 virkning fra den 1. januar 2008.
Bemærkninger til forslaget Problemerne med at overholde dyrevelfærden i de danske kvæg-  

 og svinestalde vokser og vokser.
Senest viser tal fra Fødevarestyrelsen, at  

 antallet af politianmeldelser for skuldersår hos søer foretaget af  

 Fødevarestyrelsens  

 tilsynsførende på slagterier er steget eksplosivt fra 25 i 2005 til 337 i  

 2006.
Kontrol af et større udsnit af besætningerne vil uden tvivl  

 have en stor generalpræventiv effekt, idet visheden om, at der bliver  

 foretaget  

 et dyrevelfærdskontrolbesøg af en uvildig instans, vil få flere  

 besætningsansvarlige  

 til at overholde reglerne.
Forøgelsen af frekvensen af velfærdsbesøgene fra 2  

 pct. til 5 pct. i 2004 sammenholdt med, at besøgene skulle være uanmeldte,  

 medførte således en markant stigning i antallet af politianmeldelser og  

 indskærpelser.
Af den seneste rapport om kontrol af dyrevelfærd fra 2005, som  

 blev oversendt til Udvalget for Fødevarer, Landbrug og Fiskeri den 12.  

 september 2006, jf. (folketingsåret 2005-06) FLF alm. del  bilag 631,  

 fremgår  

 det således, at der stadig er behov for en forbedring af dyrenes forhold både  

 i  

 besætninger, og når de transporteres.
Resultaterne af velfærdskontrollen i  

 kvægbesætninger  

 i 2005 viser for indskærpelsernes vedkommende et stort set uændret niveau,  

 når  

 antal kontrollerede besætninger tages i betragtning.
For politianmeldelsernes  

 vedkommende er der tale om mere end en fordobling i forhold til 2004, idet 28  

 kvægbesætninger blev meldt til politiet i 2005 mod 13 besætninger i 2004. For  

 svinebesætningernes vedkommende er der sket et fald i antal indskærpelser fra  

 i  

 gennemsnit ca. 2,2 pr. besætning i 2004 til i gennemsnit ca. 1,6 pr.  

 besætning  

 i 2005. For politianmeldelsernes vedkommende er der tale om en mindre  

 stigning  

 i forhold til 2004, når antal kontrollerede besætninger tages i betragtning.  

 Der er således stadig tale om et alt for stort antal indskærpelser, ligesom  

 antallet af anmeldelser til politiet er voksende og fortsat er på et  

 utilfredsstillende højt niveau.
I rapporten konkluderes det således, »at  

 situationen for flere af dyrearternes vedkommende fortsat ikke er  

 tilfredsstillende,  

 og at der stadig er behov for forbedringer og mere fokus på dyrevelfærd, både  

 når  

 dyrene opholder sig i besætningerne, og når de skal transporteres«.
Stadig er det dog kun i gennemsnit hvert 20. år, en landmand  

 kan forvente at blive kontrolleret, hvilket slet ikke er tilstrækkeligt.
Det  

 foreslås derfor, at antallet af uanmeldte velfærdsbesøg øges fra de nuværende  

 5  

 pct. til et velfærdsbesøg i alle kvæg- og svinebesætninger hvert tredje år.  

 Samtidig foreslås det, at der indføres brugerbetaling for disse uanmeldte  

 besøg  

 i lighed med landbrugets brugerbetaling for de kommunale miljøtilsyn.
Der  

 skal  

 kun betales for gennemførte besøg, og der skal altså ikke betales for  

 uanmeldte  

 besøg, der ikke gennemføres, eksempelvis fordi den besætningsansvarlige ikke  

 er  

 hjemme.
Skriftlig fremsættelse Kristen Touborg  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om brugerbetalte velfærdsbesøg i kvæg- og  

 svinebesætninger.
(Beslutningsforslag nr.
B 109).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
