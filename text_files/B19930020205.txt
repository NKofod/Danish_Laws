 I medfør af § 7, stk. 4, § 11 a, § 11 b, § 16 a, stk. 2, § 17, stk. 3, §  

 18, stk. 1, og § 28, stk. 5, i lov om kvalitetskontrol med fisk og  

 fiskevarer, jf. lovbekendtgørelse nr. 339 af 29. maj 1987, som ændret ved lov  

 nr. 1052 af 23. december 1992, fastsættes:
Område og definitioner § 1.  Bekendtgørelsen omfatter fiskeri, høst,  

 behandling og omsætning af levende, toskallede bløddyr, herunder muslinger,  

 bestemt til direkte konsum eller til yderligere tilvirkning.
 Stk. 2.  Bortset fra bestemmelserne om rensning gælder  

 bekendtgørelsen også for pighuder, sækdyr og havsnegle.
 Stk. 3.  Ved toskallede bløddyr forstås bløddyr af  

 klassen Lamellibranchiata, der filtrerer føden, inden den optages.
 Stk. 4.  Ved et ekspeditionscenter forstås et anlæg, der  

 er beliggende i land eller på et vandområde, og som er godkendt til  

 modtagelse, konditionering, vaskning, rengøring, sortering og emballering af  

 levende, toskallede bløddyr, der er egnet til konsum.
 Stk. 5.  Ved et renseanlæg forstås et godkendt anlæg med  

 tanke, som tilføres rent saltvand, og hvori bløddyrene anbringes i  

 tilstrækkelig lang tid til, at der kan ske en mikrobiologisk rensning,  

 således at de bliver egnet til konsum.
 Stk. 6.  Ved konditionering forstås midlertidig  

 opbevaring af levende, toskallede bløddyr af tilfredsstillende mikrobiologisk  

 kvalitet i tanke eller i andre systemer med rent havvand eller på naturlige  

 voksesteder for at fjerne sand, mudder og slim.
Stk. 7.  Ved genudlægning forstås, at der under  

 Fiskerikontrollens tilsyn overføres bløddyr til godkendte vandområder i  

 tilstrækkelig lang tid til, at der kan ske mikrobiologisk rensning.
Flytning  

 af toskallede bløddyr til genudlægning med henblik på yderligere vækst er  

 ikke omfattet heraf.
 Stk. 8.  Ved omsætning forstås opbevaring eller udbud  

 med henblik på salg, markedsføring, levering eller enhver anden form for  

 omsætning af levende, toskallede bløddyr til direkte konsum eller med henblik  

 på tilvirkning inden for EF eller i et tredjeland.
 Stk. 9.  Ved et produktionsområde forstås et vandområde,  

 hvor der fiskes eller opdrættes toskallede bløddyr.
Produktionsområder § 2.  Levende, toskallede bløddyr skal stamme fra  

 produktionsområder (zoner), der opfylder de mikrobiologiske  

 kvalitetsbestemmelser, der er nævnt i stk. 2-4. For muslinger af  

 pectenslægten gælder dette dog kun for akvakulturprodukter.
 Stk. 2.  Levende, toskallede bløddyr fra zone a skal  

 indeholde mindre end 300 fækale colibakterier eller mindre med 230 E.coli pr.  

 100 g kød og væske og kan anvendes til direkte konsum eller til yderligere  

 tilvirkning.
Stk. 3.  Bløddyr fra zone b kan fiskes eller indsamles,  

 men må først omsættes til konsum efter behandling i et renseanlæg eller efter  

 genudlægning.
Tilvirkning må dog finde sted efter produktionsmetoder, der  

 sikrer den bakteriologiske kvalitet, og som er godkendt af  

 Fiskeriministeriet.
Levende, toskallede bløddyr fra denne zone må ikke  

 indeholde over 6.000 fækale colibakterier eller over 4.600 E.coli pr. 100 g  

 kød i 90 pct. af prøverne.
Stk. 4.  Levende, toskallede bløddyr fra zone c kan  

 fiskes eller høstes, men må først omsættes efter genudlægning i en periode på  

 mindst 2 måneder, eventuelt kombineret med rensning.
Bløddyrene kan dog  

 anvendes til helkonserves.
Bløddyr fra denne zone må ikke indeholde over  

 60.000 fækale colibakterier pr. 100 g kød.
Stk. 5.  Fiskeriministeriet træffer bestemmelse om,  

 hvilke områder der indgår i de zoner, som er anført i stk. 2-4, på grundlag  

 af mikrobiologiske undersøgelser af bløddyrene.
Prøveudtagningerne og  

 undersøgelserne sker efter nærmere vejledning fra Fiskeriministeriet.
Fiskeri, høst og transport § 3.  Levende, toskallede bløddyr skal være fisket  

 eller høstet og transporteret til et ekspeditionscenter, et renseanlæg, et  

 genudlægningsområde eller en tilvirkningsvirksomhed under overholdelse af de  

 betingelser, der er nævnt i stk. 2-9.
Stk. 2.  Fiskeri eller høst af bløddyr, herunder  

 muslinger, må ikke finde sted, med mindre mindst een fisker en uge forinden  

 har udtaget en bløddyrsprøve og en vandprøve fra det udvalgte  

 produktionsområde til undersøgelse for eventuelt indhold af algegifte og  

 giftige alger på laboratorier, der er godkendt af Fiskeriministeriet.
For  

 høst af bløddyr fra et akvakulturanlæg kan Fiskeriministeriet træffe  

 bestemmelse om en særlig prøveudtagningsmetode.
Stk. 3.  Fiskeriministeriet træffer bestemmelse om  

 inddeling af produktionsområder i forbindelse med overvågning for giftige  

 alger.
Vandprøver udtages efter retningslinier fastsat af Fiskeriministeriet.
 Stk. 4.  Fiskeri eller høst i et område må først  

 påbegyndes, når Fiskeriministeriet har modtaget resultaterne af  

 algegiftundersøgelserne og algetællingerne og fundet bløddyrene egnet til  

 konsum ved at åbne for området.
 Stk. 5.  Når fiskeriet eller høsten i området er  

 påbegyndt, skal fiskeren eller bløddyrsproducenten ugentligt på sin første  

 fiskeri- eller høstdag i ugen i hvert område udtage en bløddyrs- og en  

 vandprøve til undersøgelse, jf. stk. 2-3.
Stk. 6.  Ved fiskeri skal der i fartøjets logbog angives  

 fiskeriposition i grader, minutter og sekunder samt områdets nummer eller  

 geografiske navn, jf. stk. 3, og zonestatus, jf. § 2, stk. 2-4. Logbogen skal  

 endvidere indeholde oplysning om autorisationsnummer og bestemmelsessted med  

 henblik på indpakning, genudlægning, rensning eller forarbejdning af  

 bløddyrene.
Første fiskeridag i ugen i et område og ved skærpet overvågning  

 skal det i logbogen angives, hvem der udtager og indsender vand- og  

 bløddyrsprøver.
Der skal tillige i logbogen angives bløddyrenes art og mængde  

 med størst mulig nøjagtighed.
Straks efter hver landing skal logbogsbladet og  

 landingsopgørelsen for den afsluttede fangstrejse afleveres til  

 Fiskerikontrollen.
Ved høst udfyldes et registreringsdokument med  

 bløddyrssproducentens identitet og underskrift, høstdatoen og  

 produktionsområdets beliggenhed samt zonestatus, jf. § 2, stk. 2-4.  

 Registreringsdokumentet skal endvidere indeholde oplysning om bløddyrenes art  

 og mængde med størst mulig nøjagtighed samt autorisationsnummer og  

 bestemmelsessted med henblik på indpakning, genudlægning, rensning eller  

 forarbejdning af bløddyrene.
Registreringsdokumentet skal straks efter  

 indsamlingen afleveres til Fiskerikontrollen.
 Stk. 7.  Såfremt undersøgelser af vandprøver, jf. stk.  

 2-3, viser et stigende indhold af giftige og eventuelt giftige alger i  

 fiskeri- eller høstområdet, kan Fiskeriministeriet træffe bestemmelse om  

 daglig undersøgelse af bløddyrs- og vandprøver og om, at bløddyrene skal  

 tilbageholdes, indtil de er fundet fri for algegifte.
 Stk. 8.  Fiskeriministeriet kan udstede fiskeri- og  

 høstforbud for bestemte områder, såfremt antallet af giftige og eventuelt  

 giftige alger i vandet eller algegiftindholdet i de toskallede bløddyr nærmer  

 sig de internationalt fastlagte grænseværdier.
 Stk. 9.  Fiskeriministeriet kan træffe bestemmelse om  

 særlige betingelser for udsanding af muslinger i områder med giftige alger  

 eller algegifte.
 § 4.  Autoriserede virksomheder og ekspeditionscentre,  

 som modtager levende, toskallede bløddyr, skal sikre sig, at der er udtaget  

 bløddyrs- og vandprøver fra de områder, hvorfra bløddyrene modtages, jf. § 3,  

 stk. 2-3. Det samme gælder for virksomheder, der sælger bløddyr til et andet  

 EF-land eller et tredjeland.
 Stk. 2.  De virksomheder, der er nævnt i stk.1, skal  

 føre driftsjournal, hvoraf det fremgår, på hvilke datoer fiskeriet har fundet  

 sted, hvilke fiskere der har leveret bløddyrene, fra hvilke områder disse  

 hidrører, hvem der har udtaget prøverne, og hvor og med hvilket resultat  

 prøverne eller prøver fra det samme område er undersøgt.
 Stk. 3.  Såfremt der tilvirkes bløddyr under den løbende  

 overvågning, skal produktionen tilbageholdes, indtil analyseresultater fra  

 den aktuelle uge foreligger.
 Stk. 4.  Virksomheder, der til et andet EF-land eller et  

 tredjeland sælger levende bløddyr til videre tilvirkning, skal sikre sig, at  

 modtageren tilbageholder bløddyrsprodukterne, indtil de  

 undersøgelsesresultater, der er nævnt i stk. 2, foreligger.
§ 5.  Autoriserede virksomheder skal efter  

 Fiskeriministeriets nærmere vejledning udtage kontraprøver af  

 dagsproduktionen, og disse prøver skal opbevares i 12 måneder, dog bortset  

 fra levende bløddyr, hvoraf kontraprøver i konserveret, f.eks. frossen,  

 tilstand skal opbevares i 1 måned.
Det samme gælder for virksomheder, der  

 modtager bløddyr med henblik på salg til et andet EF-land eller til et  

 tredjeland.
 Stk. 2.  De virksomheder, der er nævnt i stk. 1, skal  

 stikprøvevis efter nærmere vejledning fra Fiskeriministeriet udtage og  

 indsende bløddyrsprøver til undersøgelse for algegifte.
 Stk. 3.  Undersøgelsesresultaterne for de prøver, der er  

 udtaget og undersøgt i henhold til stk. 1 og 2, skal indføres i den  

 driftsjournal, som er anført i § 4, stk. 2.
 § 6.  Levende, toskallede bløddyr skal være fisket  

 eller høstet og transporteret fra området til et ekspeditionscenter, et  

 renseanlæg, et genudlægningsområde eller en tilvirkningsvirksomhed under  

 overholdelse af betingelserne i stk. 2-6.
 Stk. 2.  Fiskeri eller høst må ikke forårsage unødig  

 skade på bløddyrenes skaller eller væv.
 Stk. 3.  De metoder, der benyttes ved fiskeri, høst,  

 ilandbringelse, transport og behandling af levende, toskallede bløddyr må  

 ikke medføre forurening af bløddyrene, væsentlig forringelse af disses  

 kvalitet eller ændringer, der i væsentlig grad vanskeliggør rensning,  

 tilvirkning eller genudlægning.
 Stk. 4.  Bløddyrene må ikke genanbringes i vand, der kan  

 medføre forurening i tidsrummet mellem fiskeriet eller høsten og landingen.
Stk. 5.  Køretøjer eller anordninger til transport af  

 levende, toskallede bløddyr skal anvendes på en sådan måde, at de beskytter  

 mod forurening og knusning af skallerne.
De skal være indrettet således, at  

 der er passende afløb og rengøringsmuligheder.
Stk. 6.  En kopi af logbogsbladet eller af  

 registreringsdokumentet skal ledsage hvert parti under transport fra  

 fiskerfartøjet eller akvakulturanlægget til et ekspeditionscenter,  

 renseanlæg, genudlægningsområde eller en tilvirkningsvirksomhed.
Såfremt  

 høsten foretages af ekspeditonscentrets, renseanlæggets,  

 genudlægningsområdets eller tilvirkningsvirksomhedens personale, kan  

 registreringsdokumentet erstattes af en permanent transporttilladelse fra  

 Fiskeriministeriet.
Genudlægning § 7.  Levende, toskallede bløddyr må kun genudlægges  

 under overholdelse af de betingelser, der er anført i stk. 2-9.
 Stk. 2.  Bløddyrene skal behandles skånsomt, således at  

 de kan genoptage fødefiltreringen efter genudlægningen.
 Stk. 3.  Ved genudlægning må belægningstætheden ikke  

 være større end, at rensning kan finde sted.
 Stk. 4.  Levende, toskallede bløddyr skal anbringes i  

 havvand på genudlægningsområdet i en passende periode, der skal være længere  

 end den tid, det varer at nedbringe mængden af fækale colibakterier til det  

 påbudte niveau.
 Stk. 5.  Fiskeriministeriet kan træffe bestemmelse om  

 den minimumstemperatur, vandet skal have for, at en effektiv genudlægning kan  

 opnås for hver art levende, toskallede bløddyr og hvert godkendt  

 genudlægningsområde.
Stk. 6.  Områder til genudlægning skal være godkendt af  

 Fiskeriministeriet.
Områderne skal være klart afgrænset ved hjælp af bøjer,  

 pæle eller andre fastgjorte anordninger.
Der skal være en indbyrdes afstand  

 på mindst 300 m mellem de forskellige genudlægningsområder samt mellem  

 genudlægnings- og akvakulturområder.
Stk. 7.  Stederne inden for et genudlægningsområde skal  

 være adskilt således, at det undgås, at partier blandes.
Det skal sikres, at  

 et nyt parti ikke kan genudlægges, før hele det foregående parti er fjernet.
Stk. 8.  Den ansvarlige for et genudlægningsområde skal  

 løbende registrere, hvorfra bløddyrene kommer, genudlægningsperioden,  

 genudlægningsstedet og partiets bestemmelsessted efter genudlægning.
De  

 registrerede oplysninger skal stilles til rådighed for de tilsynsførende  

 myndigheder efter anmodning fra disse.
 Stk. 9.  Efter høst fra et genudlægningsområde skal  

 hvert parti under transporten fra dette område til et ekspeditionscenter,  

 renseanlæg eller en tilvirkningsvirksomhed være ledsaget af en kopi af det  

 registreringsdokument, der er nævnt i § 3, stk. 6.
Renseanlæg og ekspeditionscentre § 8.  Levende, toskallede bløddyr til direkte konsum  

 skal behandles hygiejnisk.
Eventuel rensning skal foregå i anlæg, der er  

 godkendt af Fiskeriministeriet og opfylder betingelserne i stk. 2-22.
Stk. 2.  Gulve og vægge i et renseanlægs rensningstanke  

 og eventuelle vandbeholdere skal have en glat, hård og vandtæt overflade og  

 være lette at renholde.
Rensningstankenes bund skal have den rette hældning  

 og være udstyret med afløb, der er dimensioneret efter arbejdets omfang.
 Stk. 3.  Bløddyr med mudder skal vaskes rene med rent  

 vand inden rensning.
Stk. 4.  Til rensning skal anvendes rent havvand eller  

 saltvand fremstillet af vand af drikkevandskvalitet.
Recirkulering af vandet  

 må kun finde sted efter særlig forhåndsgodkendelse af Fiskeriministeriet, og  

 vandet skal i så fald inden hvert gennemløb renses effektivt.
 Stk. 5.  Rensning skal foregå under forhold og i en  

 periode, der sikrer, at de fastsatte mikrobiologiske normer kan overholdes.
Stk. 6.  Indeholder en rensningstank flere partier  

 bløddyr, skal disse være af samme art og stamme fra det samme  

 produktionsområde eller forskellige områder med den samme sundhedsmæssige  

 status.
Samtidig behandling af flere partier skal fortsætte lige så længe,  

 som det er nødvendigt for det parti, der kræver den længste rensningstid.
Stk. 7.  Beholdere, der benyttes til rensning, skal være  

 konstrueret således, at de tillader gennemstrømning af vand.
Lagene af  

 levende, toskallede bløddyr må ikke være tykkere end, at skallerne kan åbne  

 sig under rensningen.
 Stk. 8.  Fisk, krebsdyr eller andre marine arter må ikke  

 opbevares i en rensningstank, hvor der foretages rensning af levende,  

 toskallede bløddyr.
 Stk. 9.  Efter rensningens afslutning skal bløddyrenes  

 skaller vaskes ved spuling med drikkevand eller rent havvand.
 Stk. 10.  Et renseanlæg skal i sit eget laboratorium  

 undersøge eller i et andet af Fiskeriministeriet godkendt laboratorium lade  

 undersøge rensningens effektivitet ved hjælp af de fastsatte mikrobiologiske  

 specifikationer.
Stk. 11.  Et renseanlæg skal løbende registrere  

 resultaterne af undersøgelser af mikrobiologiske prøver af Stk. 12.  De prøveudtagninger og -undersøgelser, der er  

 nævnt i stk. 11, skal udføres stikprøvevis, men hyppigt.
Stk 13.  Endvidere skal et renseanlæg løbende registrere Stk. 14.  Den registrering, der er anført i stk. 11 og  

 13, skal være komplet og nøjagtig, let læselig og indført i et register, som  

 skal være til rådighed for de tilsynsførende myndigheder efter anmodning fra  

 disse.
 Stk. 15.  Renseanlæg må kun modtage partier levende,  

 toskallede bløddyr, der er ledsaget af registreringsdokumenter.
 Stk. 16.  Renseanlæg, der transporterer bløddyr til  

 ekspeditionscentre, skal medsende registreringsdokumenterne.
 Stk. 17.  Emballage med rensede bløddyr skal forsynes  

 med en etiket, der angiver, at de er blevet renset.
 Stk. 18.  Konditionering, herunder udsanding, af  

 levende, toskallede bløddyr må ikke medføre forurening af disse.
 Stk. 19.  Et konditioneringsanlæg skal anvendes i  

 overensstemmelse med retningslinier fastsat af Fiskeriministeriet, særlig om  

 den bakteriologiske og kemiske kvalitet af det havvand, der benyttes i et  

 sådant anlæg.
 Stk. 20.  Udstyr og beholdere i et konditioneringsanlæg  

 må ikke medføre forurening af bløddyrene.
 Stk. 21.  Udsandingsanlæg, der fungerer adskilt fra  

 ekspeditionscentret eller tilvirkningsvirksomheden, skal godkendes særskilt  

 af Fiskeriministeriet.
 Stk. 22.  Ved sortering af levende, toskallede bløddyr  

 må der ikke ske forurening af bløddyrene eller ændringer, der bevirker, at  

 disse dårligere tåler transport og oplagring efter emballering.
Stk. 23.  Vask eller rengøring af bløddyr skal foretages  

 med rent havvand eller drikkevand under tryk.
Vandet må ikke genanvendes.
 § 9.  Et ekspeditionscenter skal være autoriseret af  

 Fiskeriministeriet i overensstemmelse med de i medfør af loven til enhver tid  

 fastsatte bestemmelser om omsætning, tilvirkning m.v. af fisk og fiskevarer i  

 land samt opfylde betingelserne i stk. 2-5.
 Stk. 2.  Ekspeditionscentre må kun modtage partier  

 levende, toskallede bløddyr, der er ledsaget af de dokumenter, der er nævnt i  

 § 3, stk. 6, og som kommer fra et godkendt produktionsområde,  

 genudlægningsområde eller renseanlæg.
Stk. 3.  Et ekspeditionscenter skal have eget  

 laboratorium eller sikre sig bistand fra et andet af Fiskeriministeriet  

 godkendt laboratorium, der har det fornødne udstyr til bl.a. at kontrollere,  

 at bløddyrene opfylder de fastsatte mikrobiologiske normer.
Dette gælder dog  

 ikke, hvis ekspeditionscentret udelukkende får bløddyr direkte fra et  

 renseanlæg, hvor de er blevet undersøgt efter rensning.
Stk. 4.  Ekspeditionscentret skal løbende registrere Stk. 5.  Den registrering, der er nævnt i stk. 4, skal  

 være kronologisk og skal arkiveres i mindst 3 måneder.
De registrerede  

 oplysninger skal stilles til rådighed for de tilsynsførende myndigheder efter  

 anmodning fra disse.
Særlige krav for levende, toskallede  

 bløddyr § 10.  Levende, toskallede bløddyr til direkte konsum  

 skal opfylde kravene i stk. 2-5.
 Stk. 2.  Bløddyrene skal udvise fysiske tegn på friskhed  

 og levedygtighed, herunder have rene skaller og reagere, når der bankes på  

 dem, samt have normal væskemængde mellem skallerne.
Stk. 3.  Bløddyrene skal indholde mindre end 300 fækale  

 colibakterier eller mindre end 230 E.coli pr. 100 g kød og væske baseret på  

 en MPN-test med 5 glas og 3 fortyndinger eller enhver anden bakteriologisk  

 fremgangsmåde med tilsvarende præcisionsgrad.
Der må endvidere ikke kunne  

 påvises salmonella i 25 g kød.
 Stk. 4.  Det samlede indhold af paralytisk skaldyrsgift  

 (PSP) i de spiselige dele af bløddyrene, d.v.s. hele kroppen eller enhver  

 del, der spises særskilt, må ikke overstige 80mg pr. 100 g ved anvendelse af  

 den officielle biologiske analysemetode, om fornødent kombineret med en  

 kemisk metode til påvisning af saxitoksin.
 Stk. 5.  Indhold af diarrefremkaldende skaldyrsgift  

 (DSP) i de spiselige dele af bløddyrene må ikke overskride den grænse, der er  

 fastsat ved officielle biologiske analysemetoder.
Emballering § 11.  Levende, toskallede bløddyr skal være  

 emballeret hensigtsmæssigt i overensstemmelse med stk. 2-4.
Stk. 2.  Bløddyrene skal emballeres under  

 tilfredsstillende hygiejniske forhold, og emballagen Stk. 3.  Østers skal pakkes med den konkave skal nedad.
 Stk. 4.  Emballage med levende, toskallede bløddyr skal  

 lukkes og forblive lukket, fra de forlader ekspeditionscentret, indtil de  

 leveres til forbrugeren eller detailhandleren.
Opbevaring § 12.  Levende, toskallede bløddyr skal oplagres og  

 transporteres under tilfredsstillende hygiejniske forhold i overensstemmelse  

 med stk. 2-4 og § 13.
 Stk. 2.  I lagerrum skal bløddyrene holdes på en  

 temperatur, der ikke påvirker deres kvalitet og levedygtighed.  

 Indpakningsmaterialet må ikke komme i berøring med gulvet i lagerrummet, men  

 skal anbringes på en ren overflade, der er hævet over gulvet.
 Stk. 3.  Bløddyrene må ikke neddykkes på ny eller  

 oversprøjtes med vand, efter at emballering har fundet sted, og de har  

 forladt ekspeditionscentret, medmindre der er tale om bløddyr, som  

 ekspeditionscentret selv sælger en detail.
Transport fra ekspeditionscentret § 13.  Sendinger med levende, toskallede bløddyr, der  

 er bestemt til direkte konsum, skal transporteres i lukket emballage fra et  

 ekspeditionscenter, indtil de udbydes til salg eller overdrages til en  

 detailhandler.
 Stk. 2.  I transportmidler til forsendelse af bløddyr  

 fra ekspeditionscentre skal vægge og andre dele, der kan komme i berøring med  

 bløddyrene, være fremstillet af korrosionsbestandigt materiale, og væggene  

 skal være glatte og lette at rengøre.
 Stk. 3.  Transportmidlerne skal være udstyret således,  

 at de effektivt beskytter bløddyrene mod ekstrem varme og kulde, snavs eller  

 støv og beskadigelse af skallerne på grund af rystelser og stød.
 Stk. 4.  Bløddyrene må ikke transporteres sammen med  

 andre varer, der kan forurene dem.
Stk. 5.  Forsendelser af levende, toskallede bløddyr fra  

 ekspeditionscentre skal transporteres og distribueres i lukkede køretøjer  

 eller beholdere, der holder varerne på en temperatur, som ikke forringer  

 deres kvalitet og levedygtighed.
Pakninger med bløddyr må ikke transporteres  

 direkte på køretøjets gulv eller beholderens bund, men skal ligge på flader,  

 der er hævet over gulvet eller bunden eller støttes på anden måde, således at  

 berøring forhindres.
Såfremt der anvendes is ved transport af sendinger med  

 bløddyr, skal isen være fremstillet af drikkevand eller rent havvand.
Mærkning § 14.  Levende, toskallede bløddyr skal være mærket i  

 overensstemmelse med stk. 2-6.
Stk. 2.  Alle pakninger i en forsendelse med bløddyr  

 skal være forsynet med et sundhedsmærke med angivelse af Stk. 3.  Sundhedsmærket skal være trykt på emballagen  

 eller være anbragt på en etiket, der er fastgjort til eller lagt inden i  

 emballagen.
Selvklæbende sundhedsmærker må kun anvendes, såfremt de ikke let  

 kan fjernes.
Sundhedsmærker må ikke genbruges.
 Stk. 4.  Sundhedsmærket skal være holdbart og vandtæt,  

 og de oplysninger, det indeholder, skal være let læselige, uudslettelige og  

 klart synlige.
 Stk. 5.  Sundhedsmærker på sendinger med levende,  

 toskallede bløddyr, som ikke er emballeret i pakker i forbrugerstørrelse,  

 skal opbevares i mindst 60 dage af detailhandleren, efter at sendingen er  

 opsplittet.
Stk. 6.  Bløddyrene skal i øvrigt mærkes i  

 overensstemmelse med de i medfør af loven til enhver tid fastsatte  

 bestemmelser om mærkning af fisk og fiskevarer.
Datoen for en færdigpakket  

 vares holdbarhed kan dog erstattes af angivelsen: »Disse bløddyr skal  

 være levende på købstidspunktet«.
Indførsel § 15.  Ved indførsel af toskallede bløddyr fra et  

 tredjeland skal importøren over for Fiskeriministeriet dokumentere, at  

 produkterne opfylder de til enhver tid gældende EF-regler om indførsel fra  

 vedkommende tredjeland.
 Stk. 2.  Såfremt der ikke er udstedt EF-regler om  

 indførsel fra tredjelandet, skal importøren tilsende Fiskeriministeriet  

 dokumentation fra oprindelseslandet for, at der ikke forekommer algegifte i  

 sundhedsbetænkelige mængder i importpartiet.
 Stk. 3.  Kan dokumentationen, som er nævnt i stk. 2,  

 ikke fremskaffes, skal importøren efter nærmere vejledning fra  

 Fiskeriministeriet indsende prøver af de toskallede bløddyr til undersøgelse  

 på et laboratorium, der er godkendt af Fiskeriministeriet.
 Stk. 4.  Kopi af undersøgelsesresultaterne skal  

 fremsendes til Fiskeriministeriet, og det importerede parti må ikke omsættes,  

 før Fiskeriministeriet på grundlag af undersøgelsesresultaterne har givet  

 importøren tilladelse hertil.
Undersøgelsesudgifter § 16.  Udgifter i forbindelse med udtagelse,  

 forsendelse, analyse og test m.v. af prøver i henhold til bekendtgørelsen  

 påhviler de implicerede fiskere og virksomheder.
Levende, toskallede bløddyr bestemt til  

 yderligere forarbejdning § 17.  For levende, toskallede bløddyr, der erbestemt  

 til yderligere forarbejdning, gælder §§ 2-7, § 8, stk. 1-17 og 19-23, § 9, §  

 10, stk. 2, 4 og 5, samt §§ 12 og 15.
Straffe- og ikrafttrædelsesbestemmelser § 18.  Tilsidesættelse af § 2, stk. 1, § 3, stk. 1, og  

 § 6, stk. 1, kan medføre midlertidig inddragelse af tilladelsen til fiskeri  

 efter toskallede bløddyr.
 § 19.  Såfremt §§ 4-5, § 7, stk. 1, § 8, stk. 1, § 9,  

 stk. 1, § 10, stk. 1, § 11, stk. 1, § 12, stk. 1, § 14, stk. 1, og § 15  

 tilsidesættes, kan autorisationen, godkendelsen, eksporttilladelsen og  

 importtilladelsen midlertidigt inddrages.
 § 20.  Overtrædelse af § 2, stk. 1, § 3, stk. 1, §§  

 4-5, § 6, stk. 1, § 7, stk. 1, § 8, stk. 1, § 9, stk. 1, § 10, stk. 1, § 11,  

 stk. 1, § 12, stk. 1, § 14, stk. 1, og § 15 straffes med bøde eller hæfte.
 § 21.  Bekendtgørelsen træder i kraft den 1. maj 1993.
 Stk. 2.  Bestemmelserne i bekendtgørelsens § 3, stk.  

 2-9, og § 4 gælder ikke for Grønland.
 Stk. 3.  Bekendtgørelse nr. 104 af 22. marts 1984 om  

 kontrol med østers og bekendtgørelse nr. 717 af 26. oktober 1990 om  

 sundhedsmæssige betingelser for fiskeri, forarbejdning og afsætning af  

 toskallede bløddyr ophæves.
Fiskeriministeriet, den 15. april 1993 Bjørn Westh / Helle Emsholm (* 1) Bekendtgørelsen indeholder bestemmelser, der gennemfører Rådets  

 direktiv nr. 91/492, EF-Tidende 1991 L 268 s. 1.
