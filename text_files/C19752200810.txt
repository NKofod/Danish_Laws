 På given foranledning skal man henlede opmærksomheden på, at det er en  

 forudsætning for ansættelse i en stilling som børnehaveklasseleder, at den  

 pågældende har gennemført uddannelsen til børnehave- eller fritidspædagog  

 eller er uddannet som forskolelærerinde eller småbørnslærerinde, jfr.  

 paragraf 24, stk. 2, i bekendtgørelse nr. 172 af 8. maj 1972 af lov om  

 folkeskolen samt afsnit 1.g. i ministeriets cirkulære af 14. juli 1966 om  

 ændringer af folkeskolen.
 Andre uddannelser f.eks. som børneforsorgspædagog eller omsorgspædagog  

 eller uddannelsen til lærer i folkeskolen, kvalificerer ikke til ansættelse i  

 en stilling som børnehaveklasseleder.
 Direktoratet for folkeskolen og seminarierne.
