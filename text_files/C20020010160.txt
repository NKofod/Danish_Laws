Vejledning til bekendtgørelse om  

 ændring af bekendtgørelse  

 om udøvelse af selvstændig virksomhed som  

 bibeskæftigelse Direktoratet har i ændringsbekendtgørelse nr. 851 af 16.  

 oktober 2002 foretaget ændringer i bekendtgørelse nr. 1146 af  

 20. december 1995 om udøvelse af selvstændig virksomhed som  

 bibeskæftigelse, som ændret ved bekendtgørelse nr. 946 af  

 16. december 1998.
Til § 3, stk. 1 For dagpengeberettigede medlemmer, der driver selvstændig virksomhed  

 som bibeskæftigelse, er dagpengeretten begrænset til 78 uger, jf.  

 dog undtagelserne i §§ 4 og 5.
 Perioden på de 78 uger opbruges med en hel uge for hver uge, der  

 forbruger af ydelsesperioderne, jf. bekendtgørelse om  

 beskæftigelseskrav, dagpengeperiode og aktivperiode.
Til § 3, stk. 2 Det præciseres, at et indplaceret medlem er omfattet af  

 bestemmelsen, når medlemmet får udbetalt dagpenge under ferie i  

 forbindelse med et ansættelsesforhold.
Det betyder, at perioden  

 på de 78 uger starter, selvom virksomheden først er  

 påbegyndt efter, at medlemmet er kommet i beskæftigelse.
 Udbetaling af dagpenge under ferie til et medlem, som ikke er  

 indplaceret, og som udøver selvstændig virksomhed som  

 bibeskæftigelse, vil bevirke, at medlemmet ved en senere indplacering  

 får afkortet dagpengeperioden svarende til den periode for hvilken, der  

 er modtaget dagpenge under ferie.
 Da afkortningen af dagpengeperioden træder i stedet for en  

 indplacering på det tidspunkt, hvor medlemmet får dagpenge under  

 ferie, skal der ske en afkortning af både dagpengeperioden og af de 78  

 uger.
 Det er naturligvis en forudsætning for afkortningen af de 78 uger,  

 at medlemmet udøvede selvstændig virksomhed som  

 bibeskæftigelse på det tidspunkt, hvor pågældende  

 modtog dagpenge under ferie.
