I medfør af § 2, stk. 1, § 3, § 5, stk. 4, § 6 og § 7, stk. 2 og 3, i lov nr. 224 af 28. maj 1982 om mærkning og oplysningspligt vedrørende forbrug af energi, som ændret ved lov nr. 207 af 28. april 1993, sammenholdt med § 18 i bekendtgørelse nr. 364 af 9. juni 1993 om Energistyrelsens opgaver, og til gennemførelse af Kommissionens direktiv af 21. januar 1994 (94/2/EF), jf. rådsdirektiv af 22.
 september 1992 (92/75/EF), fastsættes:
Anvendelsesområde § 1.  Køleskabe og frysere, som overvejende  

 fremstilles med henblik på anvendelse i private husholdninger, skal ved  

 markedsføring og udbud til salg eller leje være mærket og forsynet med  

 oplysninger om energiforbrug m.v. som fastsat i denne bekendtgørelse.
 Stk. 2.  Bekendtgørelsen omfatter køleskabe, frostbokse,  

 frysere og kombinationer heraf, hvor udstyret udelukkende kan anvendes med  

 almindelig elnettilslutning.
 Stk. 3.  Bekendtgørelsen omfatter ikke brugt udstyr  

 eller udstyr, der er gået ud af produktion ved bekendtgørelsens ikrafttræden.
Mærkning og oplysninger § 2.  Udstyr som nævnt i § 1 skal forsynes med en  

 etiket med oplysning om apparatets energiforbrug m.v.
Etiketten skal  

 indeholde oplysninger, udformes, trykkes og anbringes på apparatet som  

 angivet i direktiv 94/2/EF, jf. direktivets artikel 2, stk. 3, og bilag I.  

 Direktiv 94/2/EF er optrykt som bilag til denne bekendtgørelse.
 Stk. 2.  I forbindelse med udstyr, som udbydes i  

 Danmark, skal anvendes dansksprogede etiketter.
 Stk. 3.  Andre etiketter, mærker, symboler eller  

 inskriptioner end den i stk. 1 nævnte etiket må ikke påføres udstyret, hvis  

 de kan virke vildledende eller misvisende.
§ 3.  For udstyr som nævnt i § 1 skal foreligge et  

 oplysningsskema, som i standardiseret form giver oplysninger om det  

 pågældende apparat.
Oplysningsskemaet skal indarbejdes i leverandørens  

 produktbrochurer.
Hvis produktbrochurer ikke forelægges af leverandøren, skal  

 oplysningsskemaet foreligge som en særskilt tryksag.
Skemaet skal indeholde  

 oplysninger og udformes som angivet i direktiv 94/2/EF, jf. direktivets  

 artikel 2, stk. 4, og bilagene II og VI.
 Stk. 2.  I forbindelse med udstyr, som udbydes i  

 Danmark, skal oplysningsskemaet være på dansk.
§ 4.  Oplysninger på etiketter og i oplysningsskemaer,  

 jf. §§ 2 og 3, skal være begrundet i et teknisk dokumentationsmateriale  

 vedrørende det pågældende udstyr.
Dokumentationsmaterialet skal indeholde  

 oplysninger m.v. som angivet i artikel 2, stk. 1, i direktiv 94/2/EF,  

 herunder måleresultater ved prøveprocedurer som foreskrevet i direktivets  

 artikel 1, stk. 2.
 § 5.  For så vidt angår oplysninger om apparaters  

 lydeffektniveau gælder §§ 2-4 kun i forbindelse med markedsføring til lande i  

 Den Europæiske Union, som har påbudt offentliggørelse af oplysninger om  

 luftbåren støj fra udstyr af den pågældende type, jf. rådsdirektiv af 1.  

 december 1986 (86/594/EF).
 Stk. 2.  §§ 2-4 finder dog fuldt ud anvendelse, hvis der  

 frivilligt oplyses om lydeffektniveauet i forbindelse med markedsføring i  

 Danmark eller et andet land, hvor der ikke er pligt til at oplyse om  

 luftbåren støj.
 Stk. 3.  Oplysninger om apparaters lydeffektniveau, som  

 indgår på etiketter, i oplysningsskemaer og dokumentationsmateriale, jf. §§  

 2-4, skal tilvejebringes og angives i overensstemmelse med bekendtgørelse nr.  

 247 af 19. april 1990 om frivillig mærkning af husholdningsapparater med  

 oplysning om luftbåren støj.
Leverandørers og forhandleres forpligtelser § 6.  Tilvejebringelse af etiketter, oplysningsskemaer  

 og dokumentationsmateriale i overensstemmelse med §§ 2-5 påhviler  

 leverandører af det pågældende udstyr.
Stk. 2.  Som leverandør anses producenter og godkendte  

 repræsentanter for producenter af udstyr som nævnt i § 1, samt importører af  

 sådant udstyr til Danmark.
Som leverandør anses endvidere den, der fra dansk  

 område markedsfører udstyr som nævnt i § 1 i andre lande i Den Europæiske  

 Union.
 Stk. 3.  Leverandører skal kunne fremlægge  

 dokumentationsmateriale som nævnt i § 4 i 5 år efter, at fremstillingen af  

 det pågældende apparat er ophørt.
 § 7.  Leverandører, jf. § 6, stk. 2, skal uden  

 beregning tilstille en forhandler etiketter til mærkning af leveret apparatur  

 på det sprog, som forhandleren skal anvende.
 § 8.  Forhandlere, der udstiller udstyr som nævnt i §  

 1, skal inden udstilling påføre udstyret mærkning med etiket i  

 overensstemmelse med § 2.
 Stk. 2.  Forhandlere skal inden salg give kunden  

 lejlighed til at gøre sig bekendt med oplysningsskemaet for apparatet, jf. §  

 3.
 § 9.  Udbydes udstyr som nævnt i § 1 til salg eller  

 leje gennem en trykt meddelelse, hvor kunden opfordres til at bestille  

 apparater til direkte levering, skal den trykte meddelelse indeholde  

 oplysninger som angivet i direktiv 94/2/EF, jf. direktivets artikel 2, stk.  

 5, og bilag III.
 Stk. 2.  § 5 finder tilsvarende anvendelse.
 Tilsyn m.v.
 § 10.  Energistyrelsen fører tilsyn med overholdelsen  

 af bekendtgørelsens regler.
 Stk. 2.  Energistyrelsen kan overdrage tilsynet efter  

 stk. 1 til en anden myndighed.
 Stk. 3.  Tilsynsmyndigheden kan indhente bistand til  

 udførelse af tilsynsfunktionen fra en sagkyndig institution eller  

 organisation.
 § 11.  Tilsynsmyndigheden kan anmode leverandører, jf.  

 § 6, om at fremsende oplysningsskemaer, jf. § 3.
 Stk. 2.  Tilsynsmyndigheden kan påtale manglende  

 efterlevelse af bekendtgørelsens §§ 2, 3, 7, 8 og 9.
 Stk. 3.  Forhandlere af udstyr som nævnt i § 1 skal  

 efter anmodning meddele tilsynsmyndigheden, hvem der leverer udstyr, som  

 sælges eller udlejes af den pågældende forhandler.
 § 12.  Finder tilsynsmyndigheden grund til at formode,  

 at der er angivet urigtige oplysninger på etiketter, i oplysningsskemaer  

 eller i en trykt meddelelse ved udbud til fjernsalg m.v., jf. §§ 2, 3 og 9,  

 kan tilsynsmyndigheden anmode den pågældende leverandør om dokumentation for  

 oplysningerne, jf. § 4.
 Stk. 2.  Findes rigtigheden af de angivne oplysninger  

 ikke begrundet i leverandørens dokumentationsmateriale, kan  

 tilsynsmyndigheden opfordre leverandøren til at revidere oplysningerne og  

 dokumentationsmaterialet inden en fastsat frist.
 § 13.  Undlader en leverandør at efterkomme en  

 opfordring som nævnt i § 12, stk. 2, kan tilsynsmyndigheden forlange, at  

 leverandøren vederlagsfrit stiller et eksemplar af det pågældende udstyr til  

 rådighed for kontrolundersøgelse på et anvist prøvningssted.
 Stk. 2.  Udgifterne ved kontrolundersøgelse skal dækkes  

 af leverandøren af udstyret, jf. § 6. Beløbet opkræves dog ikke, hvis  

 undersøgelsen bekræfter rigtigheden af leverandørens oplysninger.
 § 14.  Kontrolundersøgelse, jf. § 13, udføres som  

 akkrediteret teknisk prøvning, jf. bekendtgørelse nr. 258 af 11. april 1994  

 om akkreditering af laboratorier til teknisk prøvning m.v.
§ 15.  Har Energistyrelsen overdraget en anden  

 myndighed at føre tilsyn med overholdelsen af bekendtgørelsens regler, kan  

 tilsynsmyndighedens afgørelser i henhold til denne bekendtgørelse indbringes  

 for Energistyrelsen.
Klagen skal indgives inden 6 uger efter, at afgørelsen,  

 som der klages over, er meddelt.
 Stk. 2.  Energistyrelsens afgørelser efter denne  

 bekendtgørelse kan ikke indbringes for anden administrativ myndighed.
Straf § 16.  Med bøde straffes den, der som leverandør, jf.  

 § 6, stk. 2, Stk. 2.  Med bøde straffes endvidere forhandlere, der  

 sælger eller udlejer udstyr omfattet af bekendtgørelsen, dersom forhandleren Stk. 3.  Med bøde straffes endvidere den, der i  

 forbindelse med udbud til fjernsalg eller -udlejning gennem en trykt  

 meddelelse som nævnt i § 9 undlader at give oplysninger i den trykte  

 meddelelse som foreskrevet i denne bestemmelse.
 Stk. 4.  Er stk. 1-3 overtrådt af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Ikrafttræden § 17.  Bekendtgørelsen træder i kraft den 1. januar  

 1995.
Energistyrelsen, den 12. december 1994 Ib Larsen / Flemming Secher Bilag KOMMISSIONENS DIREKTIV 94/2/EF af 21. januar 1994 om gennemførelsesbestemmelser til Rådets direktiv 92/75/EØF for så vidt  

 angår energimærkning af elektriske kølemøbler KOMMISSIONEN FOR DE EUROPÆISKE FÆLLESSKABER HAR - under henvisning til Traktaten om oprettelse af Det Europæiske Fællesskab, under henvisning til Rådets direktiv 92/75/EØF af 22. september 1992 om  

 angivelse af husholdningsapparaters energi- og ressourceforbrug ved hjælp af  

 mærkning og standardiserede vareoplysninger(1), særlig artikel 9 og 12, og ud fra følgende betragtninger:
Ifølge direktiv 92/75/EØF skal Kommissionen vedtage  

 gennemførelsesdirektiver for husholdningsapparater, herunder køleskabe,  

 frysere og kombinationer af dem; køleskabes og fryseres energiforbrug tegner sig for en betydelig del af  

 Fællesskabets samlede energiforbrug; mulighederne for at nedskære disse  

 apparaters energiforbrug er betydelige; køleskabes, dybfryseres og kombinationsskabes forbrug af energi og andre  

 ressourcer kan måles ved hjælp af metoden i CEN-standard EN 153; EU bekræfter sin interesse i et internationalt standardiseringssystem, som  

 er i stand til at frembringe standarder, der faktisk bruges af alle parter i  

 den internationale samhandel, og til at imødekomme de behov, EU's politik  

 medfører, og Fællesskabet opfordrer derfor de europæiske  

 standardiseringsorganisationer til at videreføre deres samarbejde med de  

 internationale standardiseringsorganisationer; i denne forbindelse anerkendes Den Europæiske Standardiseringsorganisation  

 (CEN) og Den Europæiske Komite for Elektronisk Standardisering (Cenelec) som  

 værende de organer, der er kompetente til at vedtage de harmoniserede  

 standarder i overensstemmelse med generelle retningslinjer for samarbejdet  

 mellem Kommissionen og disse to organer, som blev undertegnet den 13.  

 november 1984; i dette direktiv forstås ved en harmoniseret standard en  

 teknisk specifikation (europæisk standard eller harmoniseringsdokument), som  

 er vedtaget af CEN efter mandat fra Kommissionen i overensstemmelse med  

 Rådets direktiv 83/189/EØF af 28. marts 1983 om en informationsprocedure med  

 hensyn til tekniske standarder og forskrifter(2), senest ændret ved  

 Kommissionens beslutning 92/400/EØF(3), samt i henhold til nævnte generelle  

 retningslinjer; de i dette direktiv indeholdte foranstaltninger er i overensstemmelse med  

 udtalelse fra det ved artikel 10 i direktiv 92/75/EØF nedsatte udvalg - UDSTEDT FØLGENDE DIREKTIV:
Artikel 1 1. Dette direktiv gælder køleskabe, frostbokse,  

 frysere og kombinationer heraf, som benyttes til husholdningsbrug med  

 almindelig elnettilslutning.
Apparater, der også kan benytte andre  

 energikilder, f.eks. batterier, er ikke omfattet.
2. De oplysninger, som skal gives ifølge dette  

 direktiv, måles i overensstemmelse med europæisk standard EN 153 af maj 1990  

 eller med andre harmoniserede standarder, hvis referencenumre er  

 offentliggjorte i De Europæiske Fællesskabers Tidende, og for hvilke  

 medlemsstaterne har offentliggjort referencenumrene for de nationale  

 standarder, som gennemfører disse harmoniserede standarder.
Oplysningerne om  

 støj fremskaffes i de relevante tilfælde i henhold til Rådets direktiv  

 86/594/EØF(4).
 3. De i stk. 2 omhandlede nævnte harmoniserede  

 standarder skal udarbejdes efter mandat fra Kommissionen i overensstemmelse  

 med direktiv 83/189/EØF.
 4. Ved forhandler, leverandør, oplysningsskema, andre  

 væsentlige ressourcer og supplerende oplysninger forstås det samme som i  

 artikel 1, stk. 4, i direktiv 92/75/EØF.
Artikel 2 1. Det tekniske dokumentationsmateriale, der omtales i  

 artikel 2, stk. 3, i direktiv 92/75/EØF, skal indeholde følgende:
- leverandørens navn og adresse - en generel beskrivelse af apparatet, som skal være tilstrækkelig til  

 identificering af det - oplysninger, eventuelt med tegninger, om modellens vigtigste  

 konstruktive træk, især forhold, som har mærkbar indflydelse på apparatets  

 energiforbrug - måleresultat af prøver, som er blevet udført på modellen efter de i  

 nærværende direktivs artikel 1, stk. 2, omhandlede prøveprocedurer - eventuel brugsvejledning.
 2. De apparater, som omfattes af dette direktiv,  

 inddeles efter kategorierne i bilag IV.
3. Den i artikel 2, stk. 1, i direktiv 92/75/EØF  

 omhandlede etiket skal svare til den, som er gengivet i bilag I.
Etiketten  

 anbringes udvendig på apparatets for- eller overside, så den er synlig og  

 ikke kan skjules.
 4. Form og indhold af det i artikel 2, stk. 1,  

 omhandlede oplysningsskema skal svare til beskrivelsen i bilag II.
 5. I de tilfælde, som omfattes af artikel 5 i direktiv  

 92/75/EØF, og hvor udbud til salg, leje eller lejekøb sker ved hjælp af en  

 trykt meddelelse, f.eks. et postordrekatalog, skal den trykte meddelelse  

 indeholde alle oplysningerne i bilag III.
 6. Apparaternes relative energiforbrug skal være i  

 overensstemmelse med angivelserne i bilag V.
Artikel 3 Medlemsstaterne træffer alle nødvendige foranstaltninger for at sikre, at  

 leverandører og forhandlere med hjemsted på deres territorium opfylder deres  

 forpligtelser i henhold til dette direktiv.
Artikel 4 1. Medlemsstaterne vedtager og offentliggør de  

 nødvendige bestemmelser for at efterkomme dette direktiv senest den 31.  

 december 1994. De underretter straks Kommissionen herom.
De anvender disse  

 bestemmelser pr. 1. januar 1995.
Når medlemsstaterne vedtager disse bestemmelser, skal de indeholde en  

 henvisning til dette direktiv, eller de skal ved offentliggørelsen ledsages  

 af en sådan henvisning.
De nærmere regler for denne henvisning fastsættes af  

 medlemsstaterne.
 2. Medlemsstaterne meddeler Kommissionen teksten til  

 de eventuelle retsforskrifter, som de vedtager på dette direktivs område.
Artikel 5 Dette direktiv træder i kraft på tyvendedagen efter offentliggørelsen i  

De Europæiske Fællesskabers Tidende.
Artikel 6 Dette direktiv er rettet til medlemsstaterne.
 Udfærdiget i Bruxelles, den 21. januar  

 1994.
På Kommissionens vegne Abel MATUTES Medlem af Kommissionen BILAG I ETIKETTEN Udformning Noter til etiketten Note N.B.:
 De tilsvarende udtryk på andre sprog findes i bilag VI.
Tryk Farver:
 CMYK: cyan, magenta, gult, sort.
 Eks.: 07X0: 0% cyan, 70% magenta, 100% gult, 0% sort.
 Pile:
- A: X0X0 - B: 70X0 - C: 30X0 - D: 00X0 - E: 03X0 - F: 07X0 - G: 0XX0 Rammefarve: X070 Al tekst med sort.
Baggrunden er hvid.
 Fuldstændige oplysninger vedrørende trykning findes i Vejledningen om  

 udfærdigelsen af køleetiketter, som fås hos:
Sekretariatet for Udvalget for Energimærkning af Elektriske  

 Husholdningsapparater og Standardiserede Vareoplysninger, Generaldirektorat XVII Kommissionen for De Europæiske Fællesskaber Rue de la Loi 200 B-1049 Bruxelles BILAG II OPLYSNINGSSKEMAET Oplysningsskemaet skal indeholde følgende oplysninger.
Oplysningerne kan  

 gives i form af et skema, der omfatter en række apparater fra den samme  

 leverandør og skal i så fald opgives i den angivne rækkefølge.
De kan også  

 gives i tilknytning til beskrivelsen af apparatet:
Indeholder et apparat andre rum end et enkelt køle- og et enkelt frostrum,  

 kan der i nr. 7, 8, 9, 10, 11, 12 og 13 indføjes ekstra linjer med  

 oplysninger om disse rum.
I så fald skal angivelsen af rummenes benævnelse og  

 rækkefølge være konsekvent.
Er et rums nominelle temperatur ikke i  

 overensstemmelse med stjerneklassificeringssystemet, angives den  

 dimensionerede temperatur.
Oplysningerne kan udformes som en gengivelse af etiketten i farver eller  

 sort og hvidt.
Oplysninger, som kun forekommer på oplysningsskemaet, skal dog  

 stadig medtages.
 N.B.: De tilsvarende udtryk på andre sprog findes i bilag VI.
BILAG III POSTORDRESALG OG FJERNSALG De postordrekataloger og andre trykte meddelelser, som omtales i artikel  

 2, stk. 5, skal indeholde følgende oplysninger i den angivne rækkefølge:
 Angives yderligere oplysninger, som er indeholdt i oplysningsskemaet,  

 udformes de som vist i bilag II og tilføjes ovenstående liste i den  

 rækkefølge, som er fastsat for oplysningsskemaet.
 Oplysningerne trykkes med en skrifttype, hvis størrelse og form gør dem  

 let læselige.
 N.B.: De tilsvarende udtryk på andre sprog findes i bilag VI.
BILAG IV KATEGORIER De apparater, som omfattes af dette direktiv, inddeles i følgende  

 kategorier: 1) husholdningskøleskabe uden frostboks 2)  

 husholdningskøle-svaleskabe med rum på 5IC og 10IC 3) husholdningskøleskabe  

 med frostboks uden stjernemærkning 4) husholdningskøleskabe med * frostboks  

 5) husholdningskøleskabe med ** frostboks 6) husholdningskøleskabe med ***  

 frostboks 7) husholdningskøle-fryseskabe med *(***) fryser 8)  

 husholdningsfrysere, skabe 9) husholdningsfrysere, kummer BILAG V RELATIVT ENERGIFORBRUG Et apparats relative energiforbrug bestemmes efter følgende tabel 1:
TABEL 1 Energieffektivitetsindeks = apparatets energiforbrug(1)/apparatets  

 referenceenergiforbrug (udtrykt i procent) apparatets referenceenergiforbrug = M x korrigeret rumfang + N (udtrykt i  

 kWh pr. år) korrigeret rumfang = nettorumfang af kølerum + Ohm x nettorumfang af  

 frostrum eller fryser (udtrykt i liter).
 Værdierne M, N og Ohm tages fra tabel 2.
TABEL 2 sum af alle rum Hvor Tc er rummets dimensionerede temperatur, Vc er rummets nettorumfang  

 (udtrykt i liter) og Fc er en faktor.
Hvis et rum er »frostfrit«,  

 sættes Fc = 1,2 ellers sættes Fc = 1.
TABEL 3 Bilag VI (OVERSÆTTELSE AF TEKNISKE UDTRYK, DER BRUGES PÅ ETIKETTEN OG De tekniske udtryk på andre fællessprog svarende til de danske tekniske  

 udtryk, som anvendes ovenfor, er følgende:
