Nr LSF 69 Forslag til Lov om ændring af lov om statstilskud til energibesparende  

 foranstaltninger i pensionisters boliger og lov om statstilskud til  

 omstilling af ældre boliger til kraftvarme (Tilskudsudbetaling, arbejdets  

 igangsættelse m.v.) Fremsat af miljø- og energiministeren (Svend Auken) den 14. november 1997 Vedtaget ved tredjebehandling den 3. februar 1998 Lov nr. 128 af 25/02/1998 § 1 I lov nr. 1050 af 23. december 1992 om statstilskud til energibesparende  

 foranstaltninger i pensionisters boliger foretages følgende ændringer:
 1. § 1, stk. 2, ophæves.
 Stk. 3 bliver herefter stk. 2.
 2. § 2, nr. 3, affattes således:
»3) lejere af boliger i private udlejningsejendomme, i alment  

 byggeri, jf. lov om almene boliger samt støttede private boliger m.v., og i  

 andet støttet byggeri, jf. lov om boligbyggeri og lov om boliger for ældre og  

 personer med handicap.« 3. § 3, stk. 3, affattes således:
»Stk. 3. Tilsagn om tilskud kan meddeles flere gange til  

 samme bolig.
De samlede udbetalte tilskud pr. bolig kan i alt højst udgøre  

 25.000 kr.
Tilskud på under 500 kr. udbetales ikke, jf. dog § 6, stk.  

 2.« 4. § 6 affattes således:
» § 6. For hvert tilsagn indsendes en samlet ansøgning om  

 udbetaling af tilskud bilagt fornøden dokumentation for samtlige de med  

 arbejdet forbundne udgifter.
Ansøgningen indsendes til kommunalbestyrelsen,  

 der træffer afgørelse om tilskuddets udbetaling.
Stk. 2. Der foretages kun een tilskudsudbetaling for hvert  

 tilsagn.
Kommunalbestyrelsen kan dog i særlige tilfælde efter begrundet  

 ansøgning træffe afgørelse om flere tilskudsudbetalinger vedrørende samme  

 tilsagn.
Sådanne supplerende tilskudsudbetalinger kan være på mindre end 500  

 kr.
Stk. 3. Det er en betingelse for udbetaling af tilskud, at  

 arbejdet ikke var påbegyndt, før der blev givet tilsagn om tilskud, og at  

 arbejdet er afsluttet inden en nærmere angiven frist.
Stk. 4. Miljø-  

 og energiministeren kan fastsætte nærmere regler om, at kommunalbestyrelsen  

 kan træffe afgørelse om udbetaling af tilskud i tilfælde, hvor arbejdet blev  

 påbegyndt inden tilsagnet, hvis særlige forhold taler herfor.« 5. § 7 affattes således:
» § 7. Ansøger er forpligtet til efter anmodning at meddele  

 kommunalbestyrelsen enhver oplysning, der har betydning for ydelse af tilsagn  

 og udbetaling af tilskud og for kommunalbestyrelsens kontrol med  

 overholdelsen af vilkår i forbindelse hermed.
Stk. 2.  

 Kommunalbestyrelsen kan træffe afgørelse om, at tilsagn om tilskud  

 bortfalder, hvis ansøgeren har givet urigtige eller vildledende oplysninger  

 eller fortiet oplysninger af betydning for ansøgningen, eller hvis vilkårene  

 for ydelse af tilsagn eller udbetaling af tilskud ikke længere er til stede.  

 Er tilskuddet udbetalt, kan det kræves tilbagebetalt.« 6. § 8 affattes således:
 » § 8. Miljø- og energiministeren kan fastsætte nærmere regler  

 om lovens gennemførelse og administrationen af tilskudsordningen, herunder om  

 tilskudsberettigelse, afgrænsningen af de arbejder, hvortil der kan ydes  

 tilskud, rentabilitetskrav, tilskudsberettigede udgifter, tilskuddets  

 beregning, ansøgningers indhold, meddelelse af tilsagn, vilkår for tilskud,  

 ændring og bortfald af meddelte tilsagn, udbetaling af tilskud, tidsfrister  

 efter § 6, stk. 3, fordelingen af det samlede tilskudsbeløb mellem  

 forskellige modtagerkategorier, regnskaber, revision samt tilsyn og kontrol,  

 m.v.
 Stk. 2. Miljø- og energiministeren kan fastsætte rammer for samt  

 yde tilskud til særlige kommunale aktiviteter til fremme af energibesparende  

 foranstaltninger i boliger beboet af pensionister, der modtager varmetillæg.
 Stk. 3. Miljø- og energiministeren bemyndiges til at afgive  

 tilsagn om acontoudbetaling vedrørende de særlige kommunale aktiviteter, der  

 er nævnt i stk. 2.
 Stk. 4. Miljø- og energiministeren kan stille krav om, at tilskud  

 anvises til en konto i et pengeinstitut.
Stk. 5. Der kan afgives tilsagn om tilskud ud over  

 finansåret.« 7. I § 10 indsættes efter »lov«: »eller  

 regler fastsat i medfør af denne«.
 8. § 11 affattes således:
 » § 11. Den, der giver urigtige eller vildledende oplysninger  

 i forbindelse med ansøgning om tilsagn eller om udbetaling af tilskud eller  

 undlader at give oplysninger til brug for kontrollen med overholdelsen af  

 vilkår i forbindelse med tilsagn om og udbetaling af tilskud efter § 7, stk.  

 1, straffes med bøde eller hæfte, medmindre højere straf er forskyldt efter  

 anden lovgivning.
 Stk. 2. I regler, der udstedes i medfør af denne lov, kan der  

 fastsættes straf af bøde for overtrædelse af reglerne.
Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 I lov nr. 5 af 3. januar 1992 om statstilskud til omstilling af ældre  

 boliger til kraftvarme foretages følgende ændringer:
 1. § 6 affattes således:
» § 6. Ansøger er forpligtet til efter anmodning at meddele  

 kommunalbestyrelsen enhver oplysning, der har betydning for ydelse af tilsagn  

 og udbetaling af tilskud og for kommunalbestyrelsens kontrol med  

 overholdelsen af vilkår i forbindelse hermed.
Stk. 2.  

 Kommunalbestyrelsen kan træffe afgørelse om, at tilsagn om tilskud  

 bortfalder, hvis ansøgeren har givet urigtige eller vildledende oplysninger  

 eller fortiet oplysninger af betydning for ansøgningen, eller hvis vilkårene  

 for at yde tilsagn eller udbetale tilskud ikke længere er til stede.
Hvis  

 tilskuddet er udbetalt, kan det kræves tilbagebetalt.« 2. § 7 affattes således:
» § 7. Miljø- og energiministeren kan fastsætte nærmere regler  

 om lovens gennemførelse og administrationen af tilskudsordningen, herunder om  

 tilskudsberettigelse, afgrænsning af tilskudsberettigede  

 installationsarbejder, tilskudsberettigede udgifter, tilskuddets størrelse og  

 beregning, meddelelse af tilsagn, vilkår for tilskud, ændring og bortfald af  

 meddelte tilsagn, udbetaling af tilskud, tidsfrister efter § 5, stk. 2,  

 fordelingen af det samlede tilskudsbeløb mellem forskellige  

 modtagerkategorier, regnskaber, revision samt tilsyn og kontrol, m.v.
Stk.  

 2. Miljø- og energiministeren kan stille krav om, at tilskud anvises til  

 en konto i et pengeinstitut.
Stk. 3. Der kan afgives tilsagn om  

 tilskud ud over finansåret.« 3. I § 9 indsættes efter »lov«: »eller  

 regler fastsat i medfør af denne«.
 4. § 11 affattes således:
 » § 11. Den, der giver urigtige eller vildledende oplysninger  

 i forbindelse med ansøgning om tilsagn eller om udbetaling af tilskud eller  

 undlader at give oplysninger til brug for kontrollen med overholdelsen af  

 vilkår i forbindelse med tilsagn om og udbetaling af tilskud efter § 6, stk.  

 1, straffes med bøde eller hæfte, medmindre højere straf er forskyldt efter  

 anden lovgivning.
 Stk. 2. I regler, der udstedes i medfør af denne lov, kan der  

 fastsættes straf af bøde for overtrædelse af reglerne.
Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 3 Loven træder i kraft den 1. maj 1998.
Oprindeligt fremsat forslag § 1 I lov nr. 1050 af 23. december 1992 om statstilskud til energibesparende  

 foranstaltninger i pensionisters boliger foretages følgende ændringer:
 1. § 1, stk. 2, ophæves.
 Stk. 3 bliver herefter stk. 2.
 2. § 2, nr. 3, affattes således:
 »3) lejere af boliger i private udlejningsejendomme, i alment  

 byggeri, jf. lov om almene boliger m.v., og i andet støttet byggeri, jf. lov  

 om boligbyggeri og lov om boliger for ældre og personer med handicap.«.
 3. § 3, stk. 3, affattes således:
» Stk. 3. Tilsagn om tilskud kan meddeles flere gange til  

 samme bolig.
De samlede udbetalte tilskud pr. bolig kan i alt højst udgøre  

 25.000 kr.
Tilskud på under 500 kr. udbetales ikke, jf. dog § 6, stk.  

 2.«.
 4. § 6 affattes således:
» § 6. For hvert tilsagn indsendes en samlet ansøgning om  

 udbetaling af tilskud bilagt fornøden dokumentation for samtlige de med  

 arbejdet forbundne udgifter.
Ansøgningen indsendes til kommunalbestyrelsen,  

 der træffer afgørelse om tilskuddets udbetaling.
Stk. 2. Der foretages kun een tilskudsudbetaling for hvert  

 tilsagn.
Kommunalbestyrelsen kan dog i særlige tilfælde efter begrundet  

 ansøgning træffe afgørelse om flere tilskudsudbetalinger vedrørende samme  

 tilsagn.
Sådanne supplerende tilskudsudbetalinger kan være på mindre end 500  

 kr.
Stk. 3. Det er en betingelse for udbetaling af tilskud, at  

 arbejdet ikke var påbegyndt, før der blev givet tilsagn om tilskud, og at  

 arbejdet er afsluttet inden en nærmere angiven frist.
Stk. 4. Miljø-  

 og energiministeren kan fastsætte nærmere regler om, at kommunalbestyrelsen  

 kan træffe afgørelse om udbetaling af tilskud i tilfælde, hvor arbejdet blev  

 påbegyndt inden tilsagnet, hvis særlige forhold taler herfor.«.
 5. § 7 affattes således:
» § 7. Ansøger er forpligtet til efter anmodning at meddele  

 kommunalbestyrelsen enhver oplysning, der har betydning for ydelse af tilsagn  

 og udbetaling af tilskud og for kommunalbestyrelsens kontrol med  

 overholdelsen af vilkår i forbindelse hermed.
Stk. 2.  

 Kommunalbestyrelsen kan træffe afgørelse om, at tilsagn om tilskud  

 bortfalder, hvis ansøgeren har givet urigtige eller vildledende oplysninger  

 eller fortiet oplysninger af betydning for ansøgningen, eller hvis vilkårene  

 for ydelse af tilsagn eller udbetaling af tilskud ikke længere er til stede.  

 Er tilskuddet udbetalt, kan det kræves tilbagebetalt.«.
 6. § 8 affattes således:
 » § 8. Miljø- og energiministeren kan fastsætte nærmere regler  

 om lovens gennemførelse og administrationen af tilskudsordningen, herunder om  

 tilskudsberettigelse, afgrænsningen af de arbejder, hvortil der kan ydes  

 tilskud, rentabilitetskrav, tilskudsberettigede udgifter, tilskuddets  

 beregning, ansøgningers indhold, meddelelse af tilsagn, vilkår for tilskud,  

 ændring og bortfald af meddelte tilsagn, udbetaling af tilskud, tidsfrister  

 efter § 6, stk. 3, fordelingen af det samlede tilskudsbeløb mellem  

 forskellige modtagerkategorier, regnskaber, revision samt tilsyn og kontrol,  

 m.v.
 Stk. 2. Miljø- og energiministeren kan fastsætte rammer for samt  

 yde tilskud til særlige kommunale aktiviteter til fremme af energibesparende  

 foranstaltninger i boliger beboet af pensionister, der modtager varmetillæg.
 Stk. 3. Miljø- og energiministeren bemyndiges til at afgive  

 tilsagn om acontoudbetaling vedrørende de særlige kommunale aktiviteter, der  

 er nævnt i stk. 2.
 Stk. 4. Miljø- og energiministeren kan stille krav om, at tilskud  

 anvises til en konto i et pengeinstitut.
 Stk. 5. Der kan afgives tilsagn om tilskud ud over  

 finansåret.«.
 7. I § 10 indsættes efter »lov« : »eller  

 regler fastsat i medfør af denne«.
 8. § 11 affattes således:
 » § 11. Den, der giver urigtige eller vildledende oplysninger  

 i forbindelse med ansøgning om tilsagn eller om udbetaling af tilskud eller  

 undlader at give oplysninger til brug for kontrollen med overholdelsen af  

 vilkår i forbindelse med tilsagn om og udbetaling af tilskud efter § 7, stk.  

 1, straffes med bøde eller hæfte, medmindre højere straf er forskyldt efter  

 anden lovgivning.
 Stk. 2. I regler, der udstedes i medfør af denne lov, kan der  

 fastsættes straf af bøde for overtrædelse af reglerne.
 Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 2 I lov nr. 5 af 3. januar 1992 om statstilskud til omstilling af ældre  

 boliger til kraftvarme foretages følgende ændringer:
 1. § 6 affattes således:
» § 6. Ansøger er forpligtet til efter anmodning at meddele  

 kommunalbestyrelsen enhver oplysning, der har betydning for ydelse af tilsagn  

 og udbetaling af tilskud og for kommunalbestyrelsens kontrol med  

 overholdelsen af vilkår i forbindelse hermed.
Stk. 2.  

 Kommunalbestyrelsen kan træffe afgørelse om, at tilsagn om tilskud  

 bortfalder, hvis ansøgeren har givet urigtige eller vildledende oplysninger  

 eller fortiet oplysninger af betydning for ansøgningen, eller hvis vilkårene  

 for at yde tilsagn eller udbetale tilskud ikke længere er til stede.
Hvis  

 tilskuddet er udbetalt, kan det kræves tilbagebetalt.«.
 2. § 7 affattes således:
» § 7. Miljø- og energiministeren kan fastsætte nærmere regler  

 om lovens gennemførelse og administrationen af tilskudsordningen, herunder om  

 tilskudsberettigelse, afgrænsning af tilskudsberettigede  

 installationsarbejder, tilskudsberettigede udgifter, tilskuddets størrelse og  

 beregning, meddelelse af tilsagn, vilkår for tilskud, ændring og bortfald af  

 meddelte tilsagn, udbetaling af tilskud, tidsfrister efter § 5, stk. 2,  

 fordelingen af det samlede tilskudsbeløb mellem forskellige  

 modtagerkategorier, regnskaber, revision samt tilsyn og kontrol, m.v.
Stk.  

 2. Miljø- og energiministeren kan stille krav om, at tilskud anvises til  

 en konto i et pengeinstitut.
Stk. 3. Der kan afgives tilsagn om  

 tilskud ud over finansåret.«.
 3. I § 9 indsættes efter »lov« : »eller  

 regler fastsat i medfør af denne«.
 4. § 11 affattes således:
 » § 11. Den, der giver urigtige eller vildledende oplysninger  

 i forbindelse med ansøgning om tilsagn eller om udbetaling af tilskud eller  

 undlader at give oplysninger til brug for kontrollen med overholdelsen af  

 vilkår i forbindelse med tilsagn om og udbetaling af tilskud efter § 6, stk.  

 1, straffes med bøde eller hæfte, medmindre højere straf er forskyldt efter  

 anden lovgivning.
 Stk. 2. I regler, der udstedes i medfør af denne lov, kan der  

 fastsættes straf af bøde for overtrædelse af reglerne.
 Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 3 Loven træder i kraft den 1. maj 1998.
Bemærkninger til lovforslaget Almindelige bemærkninger 1. Indledning Lovforslaget indeholder en række justeringer af to tilskudslove, lov om  

 statstilskud til energibesparende foranstaltninger i pensionisters boliger og  

 lov om statstilskud til omstilling af ældre boliger til kraftvarme.  

 Ændringerne har primært til formål at fremme en mere fleksibel administration  

 af de to tilskudsordninger, samtidig med at visse bestemmelser præciseres.  

 Endvidere foretages et par konsekvensændringer som følge af ændrede regler i  

 straffelovens 5. kapitel og lov om almene boliger m.v.
Flere af de væsentligste ændringer vedrører alene lov om statstilskud til  

 energibesparende foranstaltninger i pensionisters boliger.
Det drejer sig om  

 en mulighed for også at yde tilskud til boliger i bygninger opført efter 1.  

 februar 1979, en tydeliggørelse af reglerne om ansøgning om og udbetaling af  

 tilskud, herunder mulighed for i særlige tilfælde at foretage flere  

 tilskudsudbetalinger vedrørende samme tilsagn, indførelse af en adgang til i  

 særlige tilfælde at tillade udbetaling af tilskud, selv om arbejdet blev  

 igangsat inden tilsagnet, samt en konsekvensændring vedrørende  

 tilskudsberettigelse for lejere i alment byggeri og andet støttet byggeri.
 Herudover indeholder lovforslaget en række ændringer og præciseringer, der  

 gennemføres både i lov om statstilskud til energibesparende foranstaltninger  

 i pensionisters boliger og i lov om statstilskud til omstilling af ældre  

 boliger til kraftvarme.
Adskillige af disse ændringer foretages på baggrund af retningslinierne og  

 anbefalingerne i Finansministeriets rapport Forvaltning af tilskud fra maj  

 1996 bl.a. med henblik på at undgå eventuel tvivl om hjemmelsspørgsmålet ved  

 udstedelse af bekendtgørelser.
Det drejer sig om præciseringer i  

 bemyndigelsesbestemmelserne til at fastsætte nærmere regler om lovens  

 gennemførelse og administration, en justering af straffebestemmelsen samt  

 bestemmelser om tilsagnsgivning ud over finansåret, om adgang til visse  

 acontoudbetalinger, om hjemmel til udbetaling af tilskud til konto i  

 pengeinstitut, og om tilskudsmodtagers oplysningspligt.
 Endelig foretages i begge love en præcisering af bestemmelserne om  

 klageadgang samt en konsekvensændring vedrørende strafansvar for juridiske  

 personer.
2. Bygninger opført efter 1. februar 1979 Den nuværende bestemmelse i lov om statstilskud til energibesparende  

 foranstaltninger i pensionisters boliger om, at tilskud kun ydes til boliger  

 i bygninger, der er opført før eller med byggetilladelse inden 1. februar  

 1979, foreslås ophævet.
Fremover skal det være muligt at yde tilskud til alle  

 boliger uanset bygningens opførelsestidspunkt.
Baggrunden for dette ændringsforslag er, at de hidtidige regler om  

 varmesyn og varmesynsrapporter, jf. lov om begrænsning af energiforbruget i  

 bygninger, pr. 1. januar 1997 blev afløst af reglerne om energimærkning og  

 energiplaner m.v. i bygninger, jf. lov om fremme af energi- og  

 vandbesparelser i bygninger.
Reglerne om varmesyn omfattede kun bygninger  

 opført før eller med byggetilladelse inden 1. februar 1979, hvorimod reglerne  

 om energimærkning m.v. omfatter alle bygninger uanset opførelsestidspunkt.  

 Varmesynsordningens skæringsdato 1. februar 1979 skyldtes, at der pr. denne  

 dato skete en væsentlig stramning af bygningsreglementskravene vedrørende  

 energi.
I pensionistordningen ydes der tilskud til energibesparende  

 foranstaltninger vedrørende rumopvarmning og varmt brugsvand, der enten er  

 anbefalet i en energiplan for bygningen, er anbefalet i en varmesynsrapport  

 udført før 1. januar 1997 eller er omfattet af tilskudsbekendtgørelsens  

 lister over energibesparende foranstaltninger.
Hverken energiplaner eller  

 varmesynsrapporter må være over 3 år gamle - en frist, der svarer til  

 reglerne i energimærkningsordningen om energiplaners og varmesynsrapporters  

 gyldighed i forbindelse med salg af små ejendomme.
Dette indebærer, at  

 varmesynsrapporter efter 1. januar 2000 ikke længere vil kunne lægges til  

 grund ved tilsagn om tilskud i pensionistordningen.
 Ændringen foreslås, fordi det med de nye regler om energimærkning og  

 energiplaner ikke længere forekommer hensigtsmæssigt at skelne mellem, om en  

 rentabel energibesparende foranstaltning, der anbefales i en energiplan,  

 vedrører en bygning opført før eller efter 1. februar 1979.
Samtidig vil lovforslaget indebære en forenkling både for ansøgerne og  

 kommunerne, fordi opførelsestidspunktet og dermed spørgsmålet om boligens  

 tilskudsberettigelse ikke længere skal afklares.
Dette har f.eks. ved  

 ombyggede ejendomme undertiden været et problem.
Udvidelsen af pensionistordningen med bygninger opført efter 1. februar  

 1979 forventes kun i meget begrænset omfang at medføre en stigning i antallet  

 af tilskudsansøgninger, idet disse bygninger som nævnt allerede opfylder  

 strenge bygningsreglementskrav vedrørende energi.
Der vil derfor kun i  

 begrænset omfang kunne udpeges rentable energibesparende foranstaltninger  

 vedrørende opvarmning og forbrug af varmt brugsvand i denne bygningsmasse.
3. Tydeliggørelse af reglerne om ansøgning om og udbetaling af  

 tilskud Lovforslaget indeholder en tydeliggørelse af reglerne i lov om  

 statstilskud til energibesparende foranstaltninger i pensionisters boliger om  

 tilsagn, ansøgning om og udbetaling af tilskud.
Det præciseres således, at tilsagn kan meddeles flere gange til samme  

 bolig, og at de samlede udbetalte tilskud pr. bolig i alt højst kan udgøre  

 25.000 kr.
Ligeledes præciseres, at der for hvert tilsagn skal indsendes en  

 samlet ansøgning om tilskudsudbetaling med dokumentation for samtlige  

 tilskudsberettigede udgifter, og at der normalt kun foretages een  

 tilskudsudbetaling for hvert tilsagn.
Endvidere præciseres en klar adgang for kommunalbestyrelserne til i  

 særlige tilfælde at tillade flere tilskudsudbetalinger vedrørende samme  

 tilsagn, hvis ansøgeren indsender en begrundet ansøgning herom.
Supplerende  

 udbetalinger må godt være på under 500 kr., dvs. under den normale  

 undergrænse for tilskudsudbetalinger.
Med lovforslaget afklares dermed den usikkerhed, der hidtil har hersket  

 om, hvorvidt kommunalbestyrelserne allerede har adgang til under særlige  

 omstændigheder at foretage sådanne supplerende udbetalinger inden for de  

 eksisterende hjemler.
Der er derimod ikke tale om en generel adgang for  

 kommunerne til at foretage flere tilskudsudbetalinger pr. tilsagn.
 Det skønnes, at der fortsat kun bliver tale om et meget begrænset antal  

 sager om supplerende udbetalinger, og at kommunernes arbejde ved at tillade  

 udbetalinger i disse særlige tilfælde stort set vil modsvare det arbejde, der  

 er forbundet med at afslå udbetalinger i sådanne tilfælde.
4. Igangsættelse af arbejder inden tilsagn I tilskudsordningen vedrørende energibesparende foranstaltninger i  

 pensionisters boliger er det en betingelse for udbetaling af tilskud, at  

 arbejdet ikke er påbegyndt, før der er givet tilsagn om tilskud.
I visse  

 tilfælde har der imidlertid vist sig at være behov for, at  

 kommunalbestyrelserne, hvis særlige forhold taler herfor, kan træffe  

 afgørelse om udbetaling af tilskud, selv om arbejdet blev igangsat, inden  

 tilsagnet var meddelt.
Det foreslås derfor, at miljø- og energiministeren får  

 adgang til at fastsætte nærmere regler herom.
 Med lovforslaget er der ikke tale om en generel adgang til at fravige  

 betingelsen om, at arbejdet ikke må igangsættes inden tilsagnet, men  

 forslaget vil give kommunalbestyrelserne mulighed for en mere fleksibel  

 administration af tilskudsordningen, således at der kan foretages udbetaling  

 af tilskud også i de specielle tilfælde, hvor der foreligger ganske særlige  

 omstændigheder vedrørende igangsætningen af arbejdet, og hvor et afslag på  

 udbetaling som følge heraf ikke ville forekomme rimeligt.
Det skønnes, at der kun bliver tale om et meget begrænset antal sager af  

 denne type.
Det vurderes endvidere, at kommunernes arbejde med at tillade  

 udbetalinger i disse særlige situationer vil svare nogenlunde til det  

 arbejde, der i dag er forbundet med at give afslag på udbetalinger i disse  

 situationer.
5. Boliger i alment byggeri og andet støttet byggeri Med lovforslaget foretages en konsekvensændring, så pensionistordningens  

 bestemmelse om tilskud til boligtagere i almennyttige boligselskaber ændres  

 til lejere i alment byggeri.
Der er alene tale om en konsekvensændring som  

 følge af lov nr. 374 af 22. maj 1996 om almene boliger m.v., der trådte i  

 kraft den 1. januar 1997. Forslaget indebærer derfor ingen  

 realitetsændringer.
6. Ændringer på baggrund af anbefalingerne i Finansministeriets  

 rapport Forvaltning af tilskud I Finansministeriets rapport Forvaltning af tilskud (Økonomistyrelsen, maj  

 1996), der blev udarbejdet af en tværministeriel arbejdsgruppe nedsat af  

 Finansministeriet, er der foretaget en gennemgang af en række elementer, der  

 efter arbejdsgruppens opfattelse bør tages stilling til i forbindelse med  

 forberedelse af tilskudslove.
Det drejer sig om følgende:
- Lovens målsætning og succeskriterier - Modtagerkreds og beregningsgrundlag - Udbetalingsform og udbetalingstidspunkt - Sagsbehandlingsregler - Budget, tilsyn, regnskab, revision - Afgivelse og bortfald af afgivne tilsagn - Oplysningspligt og adgang til besigtigelse - Straffebestemmelser Finansministeriet har efterfølgende henstillet, at retningslinierne og  

 anbefalingerne i rapporten også ved ændringer af gældende tilskudslove så  

 vidt muligt følges og indarbejdes i materiel lov, således at eventuel tvivl  

 om hjemmelsspørgsmålet ved udstedelse af bekendtgørelser undgås.
 På denne baggrund og under hensyn til, at den hidtidige praksis med en  

 bred formulering af hjemlerne til at fastsætte nærmere regler om  

 gennemførelse af tilskudsordninger er ved at ændre sig, er begge  

 tilskudslovene blevet gennemgået med henblik på at foretage de nødvendige  

 justeringer.
Lovforslaget indeholder derfor for begge tilskudslove en række  

 præciseringer i bestemmelserne om ministerens adgang til at fastsætte nærmere  

 regler om tilskudslovenes gennemførelse.
Det præciseres bl.a., at der også er  

 hjemmel til at fastsætte regler om ordningernes administration, om  

 tilskudsberettigelse, tilskudsberettigede udgifter, ansøgningers indhold,  

 meddelelse af tilsagn, vilkår for tilskud, ændringer og bortfald af meddelte  

 tilsagn, regnskab, revision samt tilsyn og kontrol, m.v.
 Endvidere indføjes i begge tilskudslove en præcisering af adgangen til  

 tilsagnsgivning ud over finansåret, ligesom det præciseres, at der kan  

 stilles krav om, at tilskud skal anvises til en konto i et pengeinstitut.
 I pensionistordningen præciseres en adgang til acontoudbetalinger  

 vedrørende de særlige kommunale projekter.
 Det vurderes, at ingen af disse justeringer indebærer indholdsmæssige  

 ændringer.
 Med forslaget indføres en forpligtelse for ansøger til efter anmodning at  

 meddele kommunalbestyrelsen enhver oplysning, der har betydning for ydelse af  

 tilsagn og udbetaling af tilskud samt for kommunalbestyrelsens kontrol med  

 overholdelsen af vilkår i forbindelse hermed.
 Endelig foreslås afgivelse af vildledende oplysninger samt undladelse af  

 at afgive pligtige oplysninger til brug for kontrollen med overholdelsen af  

 tilsagns- og udbetalingsvilkår indføjet i begge tilskudsloves  

 straffebestemmelser.
7. Klageadgang Ved lovforslaget præciseres i begge tilskudsordninger, at de afgørelser,  

 der træffes i medfør af loven, ikke kan påklages, uanset om der er tale om en  

 afgørelse truffet i henhold til en lovregel eller en bekendtgørelsesregel.  

 Forslaget indebærer ingen realitetsændringer.
8. Strafansvar for juridiske personer Ved en ændring af straffeloven, der trådte i kraft 1. juli 1996, er der  

 indført generelle bestemmelser om strafansvaret for juridiske personer,  

 herunder aktie-, anparts- og andelsselskaber, interessentskaber, foreninger,  

 fonde, boer, kommuner og statslige myndigheder samt enkeltmandsvirksomheder,  

 for så vidt disse navnlig under hensyn til deres størrelse og organisation  

 kan sidestilles med de ovennævnte selskaber.
Ifølge de nye bestemmelser i  

 straffelovens 5. kapitel kan juridiske personer straffes med bøde, når det er  

 bestemt ved eller i medfør af lov.
 Som en konsekvens af denne ændring af straffeloven foreslås bestemmelserne  

 om hjemmel til selskabsansvar ændret i begge tilskudslovene, så der fremover  

 henvises til de generelle regler om strafansvar for juridiske personer i  

 straffelovens 5. kapitel.
9. Økonomiske, administrative, erhvervsøkonomiske og miljømæssige  

 konsekvenser Da der alene er tale om en række mindre justeringer, præciseringer og  

 konsekvensændringer, forventes lovforslaget ikke at medføre særlige  

 økonomiske, administrative, erhvervsøkonomiske eller miljømæssig konsekvenser  

 af betydning.
10. Forholdet til EU-retten Lovforslaget indeholder ikke EU-retlige aspekter.
Lovforslaget indeholder  

 således ikke statsstøtteelementer i den i EF-traktaten forudsatte betydning  

 og vedrører ikke ændringer af love, der indeholder statsstøtte og er blevet  

 notificeret og godkendt af Europa-Kommissionen.
Lov nr. 5 af 3. januar 1992 om statstilskud til omstilling af ældre  

 boliger til kraftvarme var oprindelig omfattet af den samlede pakke om  

 foranstaltninger vedrørende indførelse af en CO2-afgift på energi og  

 forskellige ordninger til fremme af energibesparelser  

 (»CO2-pakken«), der pr. 10. december 1991 blev notificeret for  

 EF-Kommissionen.
Kommissionen meddelte ved brev af 15. april 1992, at den  

 ikke ville rejse indvendinger efter statsstøttereglerne mod lov nr. 5 af 3.  

 januar 1992, idet denne lov ifølge Kommissionen ikke indebar statsstøtte  

 efter artikel 92, stk. 1.
Bemærkninger til lovforslagets enkelte bestemmelser Til § 1 Til nr. 1 Det foreslås, at bestemmelsen om, at tilskud kun ydes til boliger i  

 bygninger, der er opført før eller med byggetilladelse inden den 1. februar  

 1979, ophæves, så tilskudsordningen vedrørende energibesparende  

 foranstaltninger i pensionisters boliger fremover gælder for alle bygninger  

 uanset bygningens opførelsestidspunkt.
Til nr. 2 Der foretages en mindre konsekvensændring vedrørende tilskudsberettigede  

 lejere i alment byggeri m.v. som følge af lov nr. 374 af 22. maj 1996 om  

 almene boliger m.v., der trådte i kraft den 1. januar 1997.
Til nr. 3 Forslaget præciserer, at der kan meddeles tilsagn flere gange til samme  

 bolig, og at de samlede tilskud, der kan udbetales pr. bolig, i alt højst kan  

 udgøre 25.000 kr.
Til nr. 4 Med forslaget fastslås i stk. 1 , at der for hvert tilsagn skal  

 indsendes en samlet ansøgning om udbetaling af tilskuddet.
Ansøgningen skal  

 være vedlagt dokumentation for samtlige tilskudsberettigede udgifter, der er  

 omfattet af tilsagnet.
Samtidig præciseres, at kommunalbestyrelsen træffer  

 afgørelse om tilskuddets udbetaling.
 Med stk. 2 fastslås, at der normalt kun foretages een  

 tilskudsudbetaling for hvert tilsagn.
Samtidig gives kommunalbestyrelserne dog mulighed for i særlige tilfælde  

 at tillade flere tilskudsudbetalinger vedrørende samme tilsagn, hvis  

 ansøgeren indsender en begrundet ansøgning herom.
De supplerende udbetalinger  

 må godt være på mindre beløb end 500 kr., der ellers er den normale  

 undergrænse for tilskudsudbetaling.
Denne undtagelsesbestemmelse kunne bl.a. finde anvendelse i situationer,  

 hvor en pensionist, der er tilskudsansøger, på grund af særlige  

 omstændigheder ikke har medtaget alle udgifter på udbetalingsansøgningen og  

 først efterfølgende fremkommer med dokumentation for udgiften.
Det kunne  

 f.eks. dreje sig om en misforståelse af, hvad der er tilskudsberettigede  

 udgifter, eller en faktura for udført tilskudsberettiget arbejde, der ikke  

 inden for en rimelig tid er blevet fremsendt til pensionisten.
I sådanne særlige tilfælde kan det være hensigtsmæssigt, at  

 kommunalbestyrelsen har en skønsmæssig adgang til at foretage en supplerende  

 tilskudsudbetaling.
Der er derimod ikke med ændringen tale om en generel  

 adgang til at foretage flere tilskudsudbetalinger pr. tilsagn.
 Der vil blive udsendt nærmere vejledning til kommunalbestyrelserne om  

 undtagelsesbestemmelsen.
 Det foreslås i stk. 4 , at miljø- og energiministeren får adgang  

 til at fastsætte nærmere regler om, at kommunalbestyrelsen i særlige tilfælde  

 kan træffe afgørelse om udbetaling af tilskud, selv om det  

 tilskudsberettigede arbejde blev påbegyndt, inden tilsagnet var meddelt.
I pensionistordningen kan der typisk være behov for en sådan adgang i  

 akutte tilfælde, hvor det bliver nødvendigt at igangsætte et i øvrigt  

 rentabelt og tilskudsberettiget arbejde straks, f.eks. hvis et varmeanlæg  

 bryder sammen i fyringssæsonen.
Men også i andre situationer kan der af  

 hensyn til pensionistansøgere være behov for at give kommunalbestyrelsen en  

 skønsmæssig adgang til i ganske særlige tilfælde at tillade udbetaling af et  

 tilskud, selv om tilsagnet endnu ikke var meddelt inden arbejdets  

 igangsættelse.
Det kunne bl.a. være tilfældet, hvis der er opstået en  

 undskyldelig vildfarelse hos en pensionist, f.eks. fordi vedkommende inden  

 eller i forbindelse med en tilsagnsansøgning har haft kontakt med kommunen og  

 efterfølgende fejlagtigt tror, at der hermed foreligger et mundtligt tilsagn  

 eller tilladelse til at gå i gang.
 Der vil derimod ikke blive tale om en generel adgang til at fravige  

 betingelsen om, at arbejdet ikke må igangsættes inden tilsagnet.
Ved bekendtgørelse vil der blive fastsat nærmere regler om, i hvilket  

 omfang kommunalbestyrelserne vil få adgang til at træffe afgørelse om  

 udbetalinger i sådanne særlige tilfælde.
Det vil herunder blive fastsat, at  

 der skal foreligge ganske særlige omstændigheder, der taler for udbetalingen,  

 og at den tilskudsberettigede skal indsende en begrundet ansøgning for  

 udbetalingen.
Der vil endvidere blive udsendt nærmere vejledning til  

 kommunalbestyrelserne om de fastsatte bestemmelser.
Til nr. 5 Det foreslås i stk. 1 , at ansøgere pålægges en oplysningspligt  

 over for kommunalbestyrelsen.
Efter anmodning skal ansøger meddele  

 kommunalbestyrelsen enhver oplysning, der har betydning for ydelse af tilsagn  

 og udbetaling af tilskud og for kommunalbestyrelsens kontrol med, at ansøger  

 overholder vilkår i forbindelse hermed.
 I stk. 2 præciseres, at kommunalbestyrelsen også kan lade tilsagn  

 om tilskud bortfalde, hvis betingelserne for at udbetale tilskud ikke længere  

 er til stede.
Til nr. 6 Forslaget indebærer, at der i stk. 1 fastslås en utvetydig hjemmel  

 til at fastsætte nærmere regler om tilskudsordningen på en række områder, der  

 hidtil har været anset for omfattet af den nugældende brede  

 hjemmelsformulering.
Blandt andet præciseres, at der også er hjemmel til at  

 fastsætte nærmere regler om tilskudsordningens administration, om  

 tilskudsberettigelse, rentabilitetskrav, tilskudsberettigede udgifter,  

 ansøgningers indhold, meddelelse af tilsagn, vilkår for tilskud, ændringer og  

 bortfald af meddelte tilsagn, regnskab, revision samt tilsyn og kontrol, m.v.
 Det præciseres i stk. 3 , at der er mulighed for acontoudbetalinger  

 ved tilskud til de særlig kommunale projekter.
 Det præciseres i stk. 4 , at der kan stilles krav om, at udbetaling  

 af tilskud skal ske direkte til tilskudsmodtagerens konto i et pengeinstitut.  

 De nærmere regler herom vil som hidtil blive fastsat i tilskudsordningens  

 bekendtgørelse.
 Endelig præciseres i stk. 5 , at der kan afgives tilsagn om tilskud  

 ud over finansåret.
Til nr. 7 Med forslaget præciseres, at afgørelser vedrørende pensionistordningen  

 ikke kan påklages, uanset om der er tale om en afgørelse truffet i henhold  

 til en lovregel eller en bekendtgørelsesregel.
Til nr. 8 Med forslaget præciseres, at også afgivelse af vildledende oplysninger og  

 undladelse af at afgive pligtige oplysninger til brug for kontrollen med  

 overholdelsen af tilsagns- og udbetalingsvilkår er omfattet af  

 straffebestemmelsen.
Samtidig ændres bestemmelsen om selskabsansvar, idet der fremover henvises  

 til de generelle regler om strafansvar for juridiske personer i straffelovens  

 5. kapitel.
Forslaget er en konsekvensændring som følge af indførelsen af de  

 generelle regler herom i straffeloven.
Til § 2 Til nr. 1 Det foreslås i stk. 1 , at ansøgere pålægges en oplysningspligt  

 over for kommunalbestyrelsen.
Efter anmodning skal ansøger meddele  

 kommunalbestyrelsen enhver oplysning, der har betydning for ydelse af tilsagn  

 og udbetaling af tilskud og for kommunalbestyrelsens kontrol med, at ansøger  

 overholder vilkår i forbindelse hermed.
 I stk. 2 præciseres, at kommunalbestyrelsen også kan lade tilsagn  

 om tilskud bortfalde, hvis betingelserne for at udbetale tilskud ikke længere  

 er til stede.
Til nr. 2 Forslaget indebærer, at der fastslås en utvetydig hjemmel til at fastsætte  

 nærmere regler om tilskudsordningen på en række områder, der hidtil har været  

 anset for omfattet af den nugældende brede hjemmelsformulering.
Blandt andet  

 præciseres, at der også er hjemmel til at fastsætte nærmere regler om  

 tilskudsordningens administration, om tilskudsberettigelse,  

 tilskudsberettigede udgifter, ansøgningers indhold, meddelelse af tilsagn,  

 vilkår for tilskud, ændringer og bortfald af meddelte tilsagn, regnskab,  

 revision samt tilsyn og kontrol, m.v.
 Det præciseres i stk. 2 , at der kan stilles krav om, at udbetaling  

 af tilskud skal ske direkte til tilskudsmodtagerens konto i et pengeinstitut.  

 De nærmere regler herom vil som hidtil blive fastsat i tilskudsordningens  

 bekendtgørelse.
 Endelig præciseres i stk. 3 , at der kan afgives tilsagn om tilskud  

 ud over finansåret.
Til nr. 3 Med forslaget præciseres, at afgørelser vedrørende tilskudsordningen om  

 omstilling af ældre boliger til kraftvarme ikke kan påklages, uanset om der  

 er tale om en afgørelse truffet i henhold til en lovregel eller en  

 bekendtgørelsesregel.
Til nr. 4 Med forslaget præciseres, at også afgivelse af vildledende oplysninger og  

 undladelse af at afgive pligtige oplysninger til brug for kontrollen med  

 overholdelsen af tilsagns- og udbetalingsvilkår er omfattet af  

 straffebestemmelsen.
Samtidig ændres bestemmelsen om selskabsansvar, idet der fremover henvises  

 til de generelle regler om strafansvar for juridiske personer i straffelovens  

 5. kapitel.
Forslaget er en konsekvensændring som følge af indførelsen af de  

 generelle regler herom i straffeloven.
Skriftlig fremsættelse (14. november 1997) Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om statstilskud til energibesparende  

 foranstaltninger i pensionisters boliger og lov om statstilskud til  

 omstilling af ældre boliger til kraftvarme. (Tilskudsudbetaling, arbejdets  

 igangsættelse m.v.).
(Lovforslag nr.
L 69).
 Lovforslaget indeholder en række mindre justeringer af de to tilskudslove.  

 Ændringerne har primært til formål at fremme en mere fleksibel administration  

 af tilskudsordningerne, samtidig med at visse bestemmelser præciseres.  

 Endvidere foretages et par konsekvensændringer som følge af ændrede regler i  

 straffeloven og lov om almene boliger m.v.
De væsentligste ændringer vedrører alene lov om statstilskud til  

 energibesparende foranstaltninger i pensionisters boliger.
Det drejer sig om  

 en mulighed for også at yde tilskud til boliger i bygninger opført efter 1.  

 februar 1979, en tydeliggørelse af reglerne om ansøgning om og udbetaling af  

 tilskud, herunder mulighed for i særlige tilfælde at foretage flere  

 tilskudsudbetalinger vedrørende samme tilsagn, indførelse af en adgang til i  

 særlige tilfælde at tillade udbetaling af tilskud, selv om arbejdet blev  

 igangsat inden tilsagnet, samt en konsekvensændring vedrørende  

 tilskudsberettigelse for lejere i alment byggeri og andet støttet byggeri.
 Herudover indeholder lovforslaget en række mindre ændringer og  

 præciseringer, der gennemføres både i lov om statstilskud til  

 energibesparende foranstaltninger i pensionisters boliger og i lov om  

 statstilskud til omstilling af ældre boliger til kraftvarme.
 Adskillige af disse ændringer foretages på baggrund af retningslinierne og  

 anbefalingerne i Finansministeriets rapport Forvaltning af tilskud fra maj  

 1996 bl.a. med henblik på at undgå eventuel tvivl om hjemmelsspørgsmålet ved  

 udstedelse af bekendtgørelser.
 Idet der i øvrigt henvises til lovforslaget med bemærkninger, skal jeg  

 anbefale lovforslaget til Folketingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov nr. 1050 af 23. december 1992 om statstilskud til energibesparende  

 foranstaltninger i pensionisters boliger foretages følgende ændringer:
 1. § 1, stk. 2, ophæves.
 Stk. 3 bliver herefter stk. 2.
§ 1. - - - Stk. 2. Tilskud ydes til boliger i bygninger,  

 der er opført før eller med byggetilladelse inden 1. februar 1979. Stk.  

 3. - - - 2. § 2, nr. 3, affattes således:
 »3) lejere af boliger i private udlejningsejendomme, i alment  

 byggeri, jf. lov om almene boliger m.v., og i andet støttet byggeri, jf. lov  

 om boligbyggeri og lov om boliger for ældre og personer med handicap.«.
§ 2. Tilskud efter § 1 kan ydes til 1) ejere, 2) andelshavere i private andelsboligforeninger m.v. og 3) lejere af boliger i private udlejningsejendomme og boligtagere i  

 almennyttige boligselskaber samt andet byggeri opført med støtte efter lov om  

 boligbyggeri eller lov om boliger for ældre og personer med handicap.
 3. § 3, stk. 3, affattes således:
» Stk. 3. Tilsagn om tilskud kan meddeles flere gange til  

 samme bolig.
De samlede udbetalte tilskud pr. bolig kan i alt højst udgøre  

 25.000 kr.
Tilskud på under 500 kr. udbetales ikke, jf. dog § 6, stk.  

 2.«.
§ 3. - - - Stk. 3. Tilskud kan ydes flere gange til samme  

 bolig.
De samlede tilskud pr. bolig kan i alt højst udgøre 25.000 kr.
Tilskud  

 på under 500 kr. udbetales ikke.
Stk. 4-6. - - - 4. § 6 affattes således:
» § 6. For hvert tilsagn indsendes en samlet ansøgning om  

 udbetaling af tilskud bilagt fornøden dokumentation for samtlige de med  

 arbejdet forbundne udgifter.
Ansøgningen indsendes til kommunalbestyrelsen,  

 der træffer afgørelse om tilskuddets udbetaling.
Stk. 2. Der foretages  

 kun een tilskudsudbetaling for hvert tilsagn.
Kommunalbestyrelsen kan dog i  

 særlige tilfælde efter begrundet ansøgning træffe afgørelse om flere  

 tilskudsudbetalinger vedrørende samme tilsagn.
Sådanne supplerende  

 tilskudsudbetalinger kan være på mindre end 500 kr.  Stk. 3. Det er en  

 betingelse for udbetaling af tilskud, at arbejdet ikke var påbegyndt, før der  

 blev givet tilsagn om tilskud, og at arbejdet er afsluttet inden en nærmere  

 angiven frist.
Stk. 4. Miljø- og energiministeren kan fastsætte  

 nærmere regler om, at kommunalbestyrelsen kan træffe afgørelse om udbetaling  

 af tilskud i tilfælde, hvor arbejdet blev påbegyndt inden tilsagnet, hvis  

 særlige forhold taler herfor.«.
 § 6. Ansøgning om udbetaling af tilskud indsendes til  

 kommunalbestyrelsen bilagt fornøden dokumentation for de med arbejdet  

 forbundne udgifter.
 Stk. 2. Det er en betingelse for udbetaling af tilskud, at  

 arbejdet ikke var påbegyndt, før der blev givet tilsagn om tilskud, og at  

 arbejdet er afsluttet inden en nærmere angiven frist.
 5. § 7 affattes således:
» § 7. Ansøger er forpligtet til efter anmodning at meddele  

 kommunalbestyrelsen enhver oplysning, der har betydning for ydelse af tilsagn  

 og udbetaling af tilskud og for kommunalbestyrelsens kontrol med  

 overholdelsen af vilkår i forbindelse hermed.
Stk. 2.  

 Kommunalbestyrelsen kan træffe afgørelse om, at tilsagn om tilskud  

 bortfalder, hvis ansøgeren har givet urigtige eller vildledende oplysninger  

 eller fortiet oplysninger af betydning for ansøgningen, eller hvis vilkårene  

 for ydelse af tilsagn eller udbetaling af tilskud ikke længere er til stede.  

 Er tilskuddet udbetalt, kan det kræves tilbagebetalt.«.
§ 7. Kommunalbestyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis vilkårene for ydelse af tilsagn ikke længere er til stede.
Er tilskuddet  

 udbetalt, kan dette kræves tilbagebetalt.
 6. § 8 affattes således:
» § 8. Miljø- og energiministeren kan fastsætte nærmere regler  

 om lovens gennemførelse og administrationen af tilskudsordningen, herunder om  

 tilskudsberettigelse, afgrænsningen af de arbejder, hvortil der kan ydes  

 tilskud, rentabilitetskrav, tilskudsberettigede udgifter, tilskuddets  

 beregning, ansøgningers indhold, meddelelse af tilsagn, vilkår for tilskud,  

 ændring og bortfald af meddelte tilsagn, udbetaling af tilskud, tidsfrister  

 efter § 6, stk. 3, fordelingen af det samlede tilskudsbeløb mellem  

 forskellige modtagerkategorier, regnskaber, revision samt tilsyn og kontrol,  

 m.v.
Stk. 2. Miljø- og energiministeren kan fastsætte rammer for samt  

 yde tilskud til særlige kommunale aktiviteter til fremme af energibesparende  

 foranstaltninger i boliger beboet af pensionister, der modtager varmetillæg.  

Stk. 3.  Miljø- og energiministeren bemyndiges til at afgive tilsagn  

 om acontoudbetaling vedrørende de særlige kommunale aktiviteter, der er nævnt  

 i stk. 2.
Stk. 4. Miljø- og energiministeren kan stille krav om, at tilskud  

 anvises til en konto i et pengeinstitut.
Stk. 5. Der kan afgives  

 tilsagn om tilskud ud over finansåret.«.
 § 8. Energiministeren kan fastsætte nærmere regler om lovens  

 gennemførelse, herunder om afgrænsningen af de arbejder, hvortil der kan ydes  

 tilskud, fordelingen af det samlede tilskudsbeløb mellem forskellige  

 modtagerkategorier, regler for tilskuddets beregning og udbetaling samt  

 tidsfrister efter § 6, stk. 2. Stk. 2. Miljø- og energiministeren kan  

 fastsætte rammer for samt yde tilskud til særlige kommunale aktiviteter til  

 fremme af energibesparende foranstaltninger i boliger beboet af pensionister,  

 der modtager varmetillæg.
 7. I § 10 indsættes efter »lov« : »eller  

 regler fastsat i medfør af denne«.
 § 10. Kommunalbestyrelsens afgørelser efter denne lov kan ikke  

 indbringes for anden administrativ myndighed.
 8. § 11 affattes således:
» § 11. Den, der giver urigtige eller vildledende oplysninger  

 i forbindelse med ansøgning om tilsagn eller om udbetaling af tilskud eller  

 undlader at give oplysninger til brug for kontrollen med overholdelsen af  

 vilkår i forbindelse med tilsagn om og udbetaling af tilskud efter § 7, stk.  

 1, straffes med bøde eller hæfte, medmindre højere straf er forskyldt efter  

 anden lovgivning.
Stk. 2. I regler, der udstedes i medfør af denne  

 lov, kan der fastsættes straf af bøde for overtrædelse af reglerne.  Stk.  

 3. Der kan pålægges selskaber m.v. (juridiske personer) strafansvar efter  

 reglerne i straffelovens 5. kapitel.«.
§ 11. Den, der giver urigtige oplysninger i forbindelse med  

 ansøgning om tilsagn eller om udbetaling af tilskud, straffes med bøde eller  

 hæfte, medmindre højere straf er forskyldt efter anden lovgivning.
Stk.  

 2. Er overtrædelsen begået af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
Stk. 3. I regler, der udstedes i medfør af denne lov, kan  

 der fastsættes straf af bøde for overtrædelse af reglerne.
§ 2 I lov nr. 5 af 3. januar 1992 om statstilskud til omstilling af ældre  

 boliger til kraftvarme foretages følgende ændringer:
 1. § 6 affattes således:
 » § 6. Ansøger er forpligtet til efter anmodning at meddele  

 kommunalbestyrelsen enhver oplysning, der har betydning for ydelse af tilsagn  

 og udbetaling af tilskud og for kommunalbestyrelsens kontrol med  

 overholdelsen af vilkår i forbindelse hermed.
Stk. 2. Kommunalbestyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis vilkårene for at yde tilsagn eller udbetale tilskud ikke længere er til  

 stede.
Hvis tilskuddet er udbetalt, kan det kræves tilbagebetalt.«.
§ 6. Kommunalbestyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at yde tilsagn ikke længere er til stede.
Hvis  

 tilskuddet er udbetalt, kan det kræves tilbagebetalt.
 2. § 7 affattes således:
 » § 7. Miljø- og energiministeren kan fastsætte nærmere regler  

 om lovens gennemførelse og administrationen af tilskudsordningen, herunder om  

 tilskudsberettigelse, afgrænsning af tilskudsberettigede  

 installationsarbejder, tilskudsberettigede udgifter, tilskuddets størrelse og  

 beregning, meddelelse af tilsagn, vilkår for tilskud, ændring og bortfald af  

 meddelte tilsagn, udbetaling af tilskud, tidsfrister efter § 5, stk. 2,  

 fordelingen af det samlede tilskudsbeløb mellem forskellige  

 modtagerkategorier, regnskaber, revision samt tilsyn og kontrol, m.v.
 Stk. 2. Miljø- og energiministeren kan stille krav om, at tilskud  

 anvises til en konto i et pengeinstitut.
 Stk. 3. Der kan afgives tilsagn om tilskud ud over  

 finansåret.«.
 § 7. Energiministeren kan fastsætte regler om lovens  

 gennemførelse, herunder om afgrænsning af tilskudsberettigede  

 installationsarbejder og om fordelingen af det samlede tilskudsbeløb mellem  

 forskellige modtagerkategorier, regler for tilskuddets størrelse, beregning  

 og udbetaling samt tidsfrister efter § 5, stk. 2.
 3. I § 9 indsættes efter »lov« : »eller  

 regler fastsat i medfør af denne«.
 § 9. Kommunalbestyrelsens og Energistyrelsens afgørelser efter  

 denne lov kan ikke indbringes for anden administrativ myndighed.
 4. § 11 affattes således:
» § 11. Den, der giver urigtige eller vildledende oplysninger  

 i forbindelse med ansøgning om tilsagn eller om udbetaling af tilskud eller  

 undlader at give oplysninger til brug for kontrollen med overholdelsen af  

 vilkår i forbindelse med tilsagn om og udbetaling af tilskud efter § 6, stk.  

 1, straffes med bøde eller hæfte, medmindre højere straf er forskyldt efter  

 anden lovgivning.
Stk. 2. I regler, der udstedes i medfør af denne  

 lov, kan der fastsættes straf af bøde for overtrædelse af reglerne.  Stk.  

 3. Der kan pålægges selskaber m.v. (juridiske personer) strafansvar efter  

 reglerne i straffelovens 5. kapitel.«.
§ 11. Den, der giver urigtige oplysninger i forbindelse med  

 ansøgning om tilsagn eller om udbetaling af tilskud, straffes med bøde eller  

 hæfte, medmindre højere straf er forskyldt efter anden lovgivning.
Stk.  

 2. Er overtrædelsen begået af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
Stk. 3. I regler, der udstedes i medfør af denne lov, kan  

 der fastsættes straf af bøde for overtrædelse af reglerne.
