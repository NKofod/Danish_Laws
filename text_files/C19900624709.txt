 1.  Finansministeriet og Dansk Funktionærforbund har indgået  

 vedlagte overenskomst af 19. marts 1990, der træder i stedet for overenskomst  

 af 25. september 1987.
 Ændringer i forhold til de hidtidige bestemmelser er markeret med streger  

 i margenen.
Bemærkninger til de enkelte bestemmelser Til § 2. Løn (Anciennitetsopgørelse) 2.  Opmærksomheden henledes på de i overenskomsterne af 5. maj  

 1986 og 25. september 1987 henholdsvis i § 2, stk. 4, og § 2, stk. 2,  

 fastsatte bestemmelser.
Til § 9. Kvalifikationstillæg 3.  Tillæg ydet i henhold til § 9, stk. 1, er betinget af, at der  

 på overenskomstområdet afsættes puljemidler hertil.
 Der henvises til Finansministeriets cirkulære af 22. maj 1989 om  

 ministeriepuljer (LP.nr. 40/89) med tilhørende vejledning.
 Til § 17. Afskedigelse/opsigelsesvarsel mv.
 4.  I forbindelse med afskedigelse følges reglerne i hovedaftalen  

 mellem Finansministeriet og Statsansattes Kartel, Overenskomstsektionen.  

 Afskedigelsesreglerne med tilhørende bemærkninger findes i aftalens § 8, jf.  

 i øvrigt aftalens bilag 2. Aftalen er optrykt i Finansministeriets cirkulære  

 af 20. juni 1988 (LP.nr. 66/88).
Til § 31, stk. 2. Tillidsrepræsentanter 5.  I forbindelse med afskedigelse af tillidsrepræsentanter følges  

 reglerne i hovedaftalen mellem Finansministeriet og Statsansattes Kartel,  

 Overenskomstsektionen.
Afskedigelsesreglerne med tilhørende bemærkninger  

 findes i aftalens § 9, jf. i øvrigt aftalens bilag 3.
 Cirkulæret har virkning fra 1. april 1989. Samtidig ophæves cirkulære af  

 8. oktober 1987 (LP.nr. 162/87) om overenskomst for bilassistenter i statens  

 tjeneste.
 Eventuelle tvivlsspørgsmål vedrørende overenskomsten forelægges for  

 Finansministeriet.
Finansministeriet Administrations- og Personaledepartementet Den 30. marts 1990 P.M.V.
 E.B.
Oluf Emborg OVERENSKOMST FOR BILASSISTENTER I STATENS TJENESTE Overenskomstens område § 1.  Overenskomsten omfatter bilassistenter, der  

 ansættes i Statens Bilinspektion eller i politiet.
Løn § 2.  Lønnen til bilassistenter beregnes på grundlag  

 af en årsløn, der svarer til lønnen på skalatrinene 23, 24, 25, 26, 27, 28,  

 29 og 30 (stedtillægssats III) efter den for perioden 1. april 1989 til 31.  

 marts 1991 gældende lønjusteringsaftale for tjenestemænd.
Samtlige skalatrin  

 er 2-årige.
Lønanciennitet § 3.  Ved ansættelsen på deltid med mindst 20  

 arbejdstimer pr. uge optjenes fuld anciennitet.
 Ved ansættelse på deltid med mindre end 20 arbejdstimer pr. uge optjenes  

 anciennitet i forhold til den nedsatte arbejdstid.
Pension  § 4. Efter 3 års ansættelse som bilassistent under  

 uddannelse yder Justitsministeriet som bidrag til bilassistenters  

 pensionering 8 pct. af de i § 2, stk. 1, henholdsvis § 21, stk. 3, nævnte  

 lønninger.
Endvidere tilbageholder Justitsministeriet i bilassistentens løn  

 et beløb på 4 pct. af de samme lønningsdele.
Pensionsbidragene indbetales af  

 Justitsministeriet til det af forbundet anviste selskab.
Lønberegning og lønfradrag § 5.  Bilassistenter er omfattet af de for  

 tjenestemænd fastsatte regler om lønberegning og lønfradrag, jf. for ti- den  

 cirkulære af 24. maj 1985 om lønberegning og lønfradrag for tjenestemænd.
Lønudbetaling og indbetaling af pensionsbidrag § 6.  Udbetaling af løn og indbetaling af eventuelt  

 pensionsbidrag sker månedsvis bagud.
Tillæg Arbejdsbestemte tillæg § 7.  Bilassistenter, der har bestået  

 »C-prøven«, og ældre bilassistenter, der har fået tillagt  

 tilsvarende kompetence, er pligtige at foretage de i færdselsloven omhandlede  

 syn af store køretøjer og vogntog.
 Stk. 2.  Det samme gælder for bilassistenter, der er  

 ansat i efteråret 1977 og senere, og som færdiguddannes efter det i foråret  

 1977 vedtagne program for bilassistenternes grunduddannelse.
 Stk. 3.  For køretøjer, hvis undersøgelse og endelige  

 godkendelse efter bilinspektørens vurdering kræver dennes medvirken, er de  

 pågældende bilassistenter tillige pligtige at foretage syn af sådanne  

 køretøjers almindelige komponenter og systemer.
Stk. 4.  Til bilassistenter og ledende bilassistenter,  

 der i henhold til stk. 1 og 2 har kompetence til at foretage syn af store køretøjer og vogntog, ydes et ikke-pensionsgivende tillæg, der  

 udgør 5.462 kr. i årligt grundbeløb (1. oktober 1984-niveau).
 Stk. 5.  Til bilassistenter, der har gennemgået og  

 bestået køreprøvekyndig kursus for store køretøjer, og som afholder  

 køreprøver i henhold til beskikkelse fra Justitsministeriet, ydes et  

 ikke-pensionsgivende tillæg på 2.868 kr. i årligt grundbeløb (1. oktober  

 1984-niveau).
 Stk. 6.  Der kan - efter forhandling mellem  

 Justitsministeriet og Dansk Funktionærforbund - ydes personlige tillæg til i  

 alt 64 bilassistenter, når kvalifikationer og/eller ansvarsområde taler  

 herfor.
 Tillæggene udgør 2.868 kr. i årligt grundbeløb (okt. 1984- niveau).  

 Tillæggene procentreguleres som tjenestemænds særlige tillæg, jf.  

 lønjusteringsaftalens § 14.
 § 8.  Til ledende bilassistenter ydes et årligt  

 pensionsgivende tillæg til den i § 2 anførte løn, der udgør 11.517,58 kr. (1.  

 oktober 1984-niveau).
Kvalifikationstillæg § 9.  Sker ansættelsen i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for nedenstående lønninger mv., træffes der mellem  

 Finansministeriet og forbundet speciel aftale om tillæg til lønnen og  

 eventuelle andre vilkår.
Stk. 2.  Tillæg kan kun ydes af pulje.
Fastsættelse og  

 forhandling af tillæg følger de regler og retningslinier, der fremgår af  

 Finansministeriets cirkulære af 22. maj 1989 om ministeriepuljer (LP.nr.  

 40/89).
Andre tillæg § 10.  Til bilassistenter, som gør tjeneste i Statens  

 Bilinspektion, ydes stedtillæg.
Stedtillægget beregnes efter den bilinspektionskreds, i hvilken bilassistenten har fast tjenestested den 1.  

 i den måned, for hvilken tillægget udbetales.
 Stk. 2.  Stedtillægget udgør følgende årlige beløb:
Stk. 3 Stedtillægsområde I:
 Statens Bilinspektion i kredsen Storkøbenhavn.
 Stedtillægsområde II:
 Statens Bilinspektion i kredsene Helsingør, Hillerød og Roskilde.
 Stedtillægsområde III:
 Statens Bilinspektion i kredsene Køge, Holbæk, Næstved, Odense, Esbjerg,  

 Århus, Ålborg, Frederikshavn og Odder.
 Stedtillægsområde IV:
 Øvrige bilinspektionskredse.
 Stk. 4.  Til bilassistenter, der gør tjeneste i  

 politiet, ydes et tillæg, der udgør 1.000,00 kr. i årligt grundbeløb (1.  

 ok-tober 1984-niveau).
 Arbejdstid mv.
Normal arbejdstid § 11.  Arbejdstiden er indtil 38 timer (fra 1.  

 september 1990: 37 timer) ugentlig.
 Stk. 2.  Deltidsansattes arbejdstid kan i forbindelse  

 med arbejdstidsnedsættelsen med et varsel til den ansattes opsigelsesvarsel  

 nedsættes forholdsmæssigt, hvis nedsættelsen er sagligt begrundet i  

 bevillingsmæssige, arbejdstilrettelæggelsesmæssige eller andre forhold.
Overarbejde § 12.  Til bilassistenter, som gør tjeneste i  

 bilinspektio- nen, ydes for beordret overarbejde i tilslutning til normal  

 arbejdstid for de første 3 timer en timebetaling på 1/1976 (fra 1. september  

 1990: 1/1924) af de i § 2 nævnte årslønninger med tillæg af 33 1/3 pct.
For  

 andet overarbejde -herunder overarbejde uden tilslutning til normal  

 arbejdstid - er tillægget 66 2/3 pct., jf. dog stk. 2. Er overarbejdet på 1  

 kvarter eller derunder i tilslutning til den normale arbejdstid, ydes der  

 ikke overarbejdsbetaling.
 Stk. 2.  Ved tilkald uden vagt ydes en mindstebetaling  

 på 3 timer.
 Stk. 3.  Til bilassistenter under bilinspektionen, der i  

 tidsrummet lørdag kl. 14.00 til søndag kl. 24.00 deltager i eftersyn af biler  

 i henhold til færdselslovens § 77, ydes overtidsbetaling med den i stk. 1  

 nævnte timeløn med tillæg af 100 pct.
 Stk. 4.  Såfremt en bilassistent ønsker det, og arbejdet  

 efter bilinspektionens skøn tillader det, kan overarbejde afspadseres  

 således, at der for hver overarbejdstime ydes et tillæg i fritid svarende til  

 ovennævnte procentsatser.
Stk. 5.  For bilassistenter, som gør tjeneste i  

 politiet, gælder de arbejdstidsregler, der er fastsat for statens  

 tje-nestemænd.
Natpenge og godtgørelse for tjeneste på søn- og helligdage  

 ydes efter de for tjenestemænd gældende regler.
For beordret overarbejde ydes  

 en timebetaling på 1/1976 (fra 1. september 1990: 1/1924) af de i § 2 nævnte  

 årslønninger med et tillæg på 33 1/3 pct.
Ferie § 13.  Bilassistenter er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1.  den ansattes egetbidrag til ATP og 2.  den ansattes bidrag til AUD.
Stk. 4.  I det beløb, der er beregnet efter stk. 3,  

 fradra- ges 1.  den ansattes eget pensionsbidrag og 2.  udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
Graviditet, barsel og adoption § 14.  Aftale af 5. september 1989 mellem  

 Finansministeriet og centralorganisationerne under Centralorganisationernes Fællesudvalg om fravær fra arbejdet på grund af graviditet, barsel og  

 adoption finder anvendelse på bilassistenter.
Tjenestefrihed § 15.  Der tilkommer de bilassistenter frihed efter de  

 for tjenestemænd gældende regler.
 Stk. 2.  Der kan af vedkommende minister, eller den han/  

 hun bemyndiger dertil, gives medarbejdere adgang til ekstraordinær  

 tjenestefrihed uden løn i tilfælde, hvor det ikke strider mod  

 ansættelsesmyndighedens interesse.
 Tjenestefrihed kan gives i indtil 1 år ad gangen, dog længst i 5 år, og  

 det er ansættelsesmyndighedens ansvar, at der er en stilling ledig til den  

 pågældende ved tjenestefrihedens ophør.
 Stk. 3.  Bilassistenter har ret til tjenestefrihed uden  

 løn til de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Barns 1. sygedag § 16.  Institutionen kan give den ansatte hel eller  

 delvis tjenestefrihed til pasning af et sygt barn, når 1.  det er barnets første sygedag, 2.  hensynet til barnets forhold gør dette nødvendigt, 3.  forholdene på tjenestedet tillader det, 4.  barnet er under 18 år, og 5.  barnet er hjemmeværende.
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jf. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
 Afskedigelse/opsigelsesvarsel mv.
 § 17.  Funktionærlovens regler om opsigelse, løn under  

 fravær på grund af sygdom og afskedigelse som følge af sygdom, indkaldelse  

 til militærtjeneste samt efterløn fin- der anvendelse for ansatte efter denne  

 overenskomst.
 Stk. 2.  Bilassistenter er omfattet af  

 afskedigelsesreglerne i hovedaftalen mellem Finansministeriet og  

 Statsansattes Kartel, Overenskomstsektionen.
Befordringsgodtgørelse og time- og dagpenge § 18.  Ansatte har på tjenesterejser og ved  

 udstationering ret til befordringsgodtgørelse samt time- og dagpenge efter de  

 for tjenestemænd til enhver tid gældende regler og satser.
Flyttegodtgørelse § 19.  Såfremt en bilassistent forflyttes til et andet  

 tjenestested og i denne anledning er nødsaget til at foretage flytning af husstand og bohave, tilstås der ham godtgørelseefter de for  

 tjenestemænd i staten, folkeskolen og folkekirken gældende regler, idet det  

 supplerende godtgørelsesbeløb pr. 1. oktober 1975 udgør 1.750,00 kr., der  

 reguleres og eventuelt forhøjes eller nedsættes efter de for tjenestemænd til  

 enhver tid gældende regler.
Tjenestedragt/arbejdstøj § 20.  Der udleveres nødvendig beklædning efter regler  

 fastsat af Justitsministeriet.
 Stk. 2.  Bilassistenter, der gør tjeneste i politiet,  

 har pligt til at bære uniform efter rigspolitichefens nærmere bestemmelse.
Bilassistenter under uddannelse Løn § 21.  Ansættelse som bilassistent forudsætter en  

 3-årig uddannelse efter ansættelsen i bilinspektionen eller i politiet.
 Stk. 2.  Under uddannelsen udgør lønnen følgende:
 Stk. 3.  Efter 3 års ansættelse som bilassistent under  

 uddannelse er lønnen:  1.4.1989  145.127,00 kr.
 Stk. 4.  Til den i stk. 3 anførte løn ydes et  

 ikke-pensionsgivende tillæg, der udgør 5.136,96 kr. i årligt grundbeløb (1.  

 oktober 1984-niveau).
 § 22.  Den i § 21 gældende begyndelsesløn forhøjes pr.  

 1. april 1990 med den eventuelle gennemsnitlige forhøjelse af lønnen til  

 tjenestemænd på skalatrin 14 (stedtillægsområde III) som følge af § 14, stk.  

 2, i aftale mellem Finansministeriet og tjenestemændenes  

 centralorganisationer om justering af tjenestemandslønninger mv. fra 1. april  

 1989.
Øvrige bestemmelser vedr. bilassistenter under uddannelse § 23.  §§ 5, 6, 10, 12, 13, 14, 15, 16, 20, 29 og 30  

 finder anvendelse på bilassistenter under uddannelse med den ændring, at  

 overarbejdsbetaling ydes på grundlag af lønnen i § 21.
 § 24.  Inden ansættelse skal bilassistenter under  

 uddannelse have svendebrev som mekaniker eller tilsvarende uddannelse.
§ 25.  De pågældende uddannes i bilinspektionen  

 navnlig til - på bilinspektionens vegne og under dennes tilsyn - at foretage  

 eftersyn af motorkøretøjer.
Under uddannelse vil de være under den pågældende  

 bilinspektørs vejledning og skal desuden gennemgå dels en grunduddannelse,  

 dels supplerende kurser.
Uddannelsen kan eventuelt også komme til at omfatte  

 midlertidig tjeneste hos andre bilinspektører og i politiet - herunder ved  

 deltagelse i patruljering på vejene.
§ 26.  Uddannelsen i politiet skal kvalificere de  

 pågældende navnlig til at foretage undersøgelser omhandlet i færdselslovens §  

 77 - bl.a. under patruljering på vejene.
Under uddannelsen skal de gennemgå  

 kurser og skal eventuelt gøre midlertidig tjeneste hos en eller flere  

 bilinspektører.
 § 27.  Efter en grunduddannelse på 1 år skal  

 bilassistenterne under uddannelse bestå en af Justitsministeriet anordnet  

 prøve som betingelse for deres forbliven i tjenesten.
 § 28.  Efter en uddannelse på 3 år udnævnes de  

 bilassistenter under uddannelse, der findes egnede og har bestået en af  

 Justitsministeriet anordnet prøve, til bilassistenter i bilinspektionen eller  

 politiet.
Bibeskæftigelse § 29.  En bilassistent kan påtage sig hverv uden for  

 tjenesten, når hvervet kan udføres uden ulempe for bilinspektionen.
Stk. 2.  Statens materiel og materialer, herunder  

 telefoner, skrivemaskiner, papir mv., må ikke benyttes til hvervets  

 udførelse.
Henvendelser vedrørende hvervet må ikke finde sted i  

 tjenestetiden.
 Stk. 3.  En bilassistent kan ikke påtage sig  

 beskæftigelse, der er forbundet med erhvervsmæssig kørsel med motordrevne  

 køretøjer eller erhvervsmæssig salg og reparation - herunder syn af  

 motordrevne køretøjer.
 Stk. 4.  En bilassistent kan ikke medvirke ved syn af  

 motordrevne køretøjer, der vedrører hans hverv uden for tjenesten.
 Stk. 5.  Det påhviler en bilassistent, der har påtaget  

 sig bibeskæftigelse som selvstændig erhvervsdrivende eller anden  

 bibeskæftigelse uden for statstjenesten af ikke-midlertidig karakter, hvortil  

 der er knyttet vederlag, at underrette Justitsministeriet om hvervet.
 Stk. 6.  Justitsministeriet kan pålægge den pågældende  

 at frasige sig hvervet, såfremt det skønner, at betingelserne i stk. 1 til 5  

 tilsidesættes.
Diskretionspligt § 30.  Den ansatte skal iagttage tavshed med hensyn  

 til de forhold, som han i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver ham foreskrevet  

 af hans foresatte.
 Tavshedspligten ophører ikke med udtrædelse af statens tjeneste.
Tillidsrepræsentanter § 31.  Som regler for tillidsrepræsentant gælder de i  

 vedlagte bilag 1 omhandlede bestemmelser.
 Bilassistenter har ret til at vælge indtil 5 tillidsrepræsentanter inden  

 for institutionen (Statens Bilinspektion/Justitsministeriet). Blandt  

 tillidsrepræsentanterne vælger bilassistenterne en formand, som varetager det  

 daglige samarbejde med Justitsministeriet.
 Stk. 2.  I forbindelse med afskedigelse af  

 tillidsrepræsentanter følges reglerne i hovedaftalen mellem Finansministeriet  

 og Statsansattes Kartel, Overenskomstsektionen.
Hovedaftale § 32.  Den mellem Finansministeriet og Statsansattes  

 Kartel pr. 20. juni 1988 indgåede hovedaftale finder anvendelse på denne  

 overenskomst.
Ikrafttræden og opsigelse af overenskomsten § 33  Overenskomsten har virkning fra 1. april 1989 og  

 kan af parterne opsiges med 3 måneders varsel til en 31. marts - dog tidligst  

 31. marts 1991.
 Stk. 2.  Aflønning af bilassistenter sker - fra det  

 tidspunkt da en opsigelse af overenskomsten får gyldighed, jf. stk. 1, og  

 indtil en ny overenskomst indgås - på grundlag af den på overenskomstens  

 sidste gyldighedsdag gældende lønjusteringsaftale for statens tjenestemænd.
København, den 19. marts 1990 Dansk Funktionærforbund  

 Finansministeriet P.M.V.
Tommy Hansen E.B.
Niels Paludan Bilag 1 PROTOKOLLAT NR.
I Bestemmelse om arbejdsmiljø.
 I tilslutning til overenskomst af d.d. mellem Finansministeriet og Dansk  

 Funktionærforbund vedrørende bilassistenters ansættelse i statens tjeneste er  

 der indgået følgende aftale om fravigelse af arbejdsmiljølovens generelle  

 bestemmelser om daglig hvileperiode:
 I medfør af Arbejdsministeriets bekendtgørelse af 15. august 1980 om  

 hviletid og fridøgn, kapitel 4, § 10, aftales for bilassistenter, at den  

 daglige hvileperiode kan udskydes eller nedsættes til 8 timer, når  

 bilassistenter har deltaget i landevejssyn (færdselslovens § 77) uden for  

 normal arbejdstid.
 Såfremt der måtte blive behov for yderligere fravigelse af hviletids~ og  

 fridøgnsbestemmelserne i arbejdsmiljøloven og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
København, den 5. december 1983 Dansk Funktionærforbund  

 Finansministeriet P.M.V.
