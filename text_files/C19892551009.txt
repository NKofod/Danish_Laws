I tilslutning til Forsvarsministeriets bekendtgørelse nr. 659 af 20/10 1989 om militære grader m.v. for personel i det militære forsvar fastsættes:
 § 1.  I tilfælde, hvor en chef eller anden leder er  

 forhindret i at varetage de funktioner, der er forbundet med den pågældendes  

 stilling, finder oprykning til kommando sted i overensstemmelse med de i §§  

 2-4 anførte principper.
 § 2.  Hvis en befalingsmand, der beklæder en  

 tjenestestilling, hvortil der er knyttet et ledelsesmæssigt ansvar, får  

 forfald eller på grund af midlertidigt fravær er forhindret i at varetage de  

 funktioner, der er forbundet med stillingen, overtages hans tjenestestilling  

 - når ikke andet er fastsat - af en af de ham undergivne befalingsmænd eller  

 eventuelt menige ved oprykning efter militær aldersorden.
 Stk. 2.  Såfremt forholdene gør det nødvendigt eller  

 formålstjenligt, kan chefen eller lederen i det enkelte tilfælde fravige  

 reglen i stk. 1 i overensstemmelse med de af Forsvarskommandoen og  

 Hjemmeværnskommandoen herfor fastsatte bestemmelser.
 § 3.  Forsvarskommandoen og Hjemmeværnskommandoen  

 fastsætter de nødvendige supplerende bestemmelser for oprykning til kommando  

 inden for det underlagte ansvarsområde.
 § 4.  Når uddannelse i henhold til gældende  

 tjenesteplaner gør det påkrævet, kan officerer oprykkes til kommando og  

 befales som foresatte i underafdelinger m.v. inden for de enkelte grader  

 forud for andre officerer uanset disses indbyrdes placering i aldersorden.
§ 5.  Cirkulæret træder i kraft den 1. november  

 1989.*) P.M.V.
 E.B.
Else K.
Sørensen *) Kundgørelse for Forsvaret B. 28-1983 pkt. 4 er ophævet ved  

 Bekendtgørelse nr. 659 af 20/10 1989 om militære grader m.v. for personel i  

 det militære forsvar.
