Indledning Bestemmelserne indeholder de minimumskrav, som sendeudstyr skal opfylde  

 for at kunne godkendes af post- og telegrafvæsenet til brug for lokal  

 radiovirksomhed.
 Bestemmelserne er baseret på at sikre at lokalradiosendere ikke forstyrrer  

 andre radiotjenester, men indeholder ingen egentlige kvalitetskrav vedr. den  

 tekniske kvalitet af det overførte modulerede signal.
INDHOLDSFORTEGNELSE 1 OPLYSNINGER VEDR.
AFPRØVNING, GODKENDELSE OG GEBYR 1.1 Anmodning om afprøvning Når et anlæg ønskes afprøvet med henblik på godkendelse, rettes skriftlig  

 henvendelse herom til Statens Teletjeneste Telelaboratoriet Radioafdelingen Telegade 2 2630 Tåstrup Tlf: 42 52 91 11 eller et andet autoriseret laboratorium.
 Udstyret indleveres på samme adresse.
 Anmodning om afprøvning skal indeholde oplysninger om anlæggets fabrikat  

 og typebetegnelse samt de for afprøvningen nødvendige tekniske  

 specifikationer.
 Anmodningen bør endvidere forsynes med oplysning om, hvem der er teknisk  

 sagsbehandler hos rekvirenten.
 Anmodningen om afprøvning skal være ledsaget af en komplet teknisk  

 beskrivelse af anlægget, bl.a. indeholdende diagrammer og styklister.
Endvidere skal der medsendes en målerapport med måleresultater omfattende  

 alle de i bestemmelserne beskrevne målinger.
Har fabrikken ved sine målinger  

 set sig nødsaget til at anvende målemetoder eller målebetingelser, der ikke  

 er helt identiske med disse bestemmelser, skal målerapporten indeholde de  

 fornødne oplysninger herom.
Det autoriserede laboratorium afgør herefter, om  

 en sådan målerapport kan godtages.
 Målerapporter og beskrivelser, der indleveres med typeafprøvning af anlæg,  

 er post- og telegrafvæsenets ejendom.
 Efter afprøvning sendes måleattest/rapport til rekvirenten.
1.2 Indlevering af anlæg til afprøvning Al transport af anlæg til og fra laboratoriet påhviler rekvirenten.
 Det autoriserede laboratorium kan forlange, at rekvirenten opstiller,  

 tilslutter og klargør anlægget til afprøvning.
1.3 Valg af anlæg til afprøvning Fabrikanten skal normalt stille et eksemplar taget fra produktionen til  

 rådighed for afprøvningen.
Hvis typegodkendelsen gives på grundlag af  

 målinger på en prototype, skal de tilsvarende produktionseksemplarer i enhver  

 relevant henseende være identiske med afprøvede eksemplar.
1.4 Godkendelse Efter vellykket afprøvning kan typegodkendelse fås ved indsendelse af den  

 nødvendige dokumentation (bl.a. måleattest/målerapport) til:
Teleinspektionen Islands Brygge 81 2300 København S Tlf: 31 54 47 96 Såfremt der for de pågældende anlæg medsendes målerapport for afprøvning  

 efter de beskrevne målemetoder, vil typegodkendelse blive baseret på sådanne  

 målerapporter, såfremt målerapporten giver teknisk og professionel garanti,  

 og såfremt de pågældende laboratorier anses for tilstrækkeligt uafhængige.
 Godkendelse kan efter post- og telegrafvæsenets afgørelse i hvert enkelt  

 tilfælde gives enten som en typegodkendelse eller som en godkendelse af  

 enkelteksemplar.
 Alle anlæg af godkendt type skal opfylde nærværende bestemmelser, og en  

 typegodkendelse forudsætter, at samtlige fremstillede anlæg af typen med  

 hensyn til strømskemaer, komponenter og montering er identiske med det  

 afprøvede.
Anlæg, der ikke i radiomæssig og andre væsentlige henseender er identiske,  

 må ikke bære samme typebetegnelse.
Foretages der ændringer, må der gives ny  

 typebetegnelse, hvilket vil medføre krav om ny afprøvning, såfremt  

 ændringerne har relation til de gældende bestemmelser.
Post- og  

 telegrafvæsenet forbeholder sig ret til at afgøre, om anlæg er identiske i  

 henhold til ovenstående, og om ny afprøvning er nødvendig.
 Det er en forudsætning for opretholdelse af en typegodkendelse, at post-  

 og telegrafvæsenet med henblik på kontrolmålinger på et hvilket som helst  

 tidspunkt uhindret kan udvælge eksemplarer af vedkommende anlægstype fra  

 lager hos fabrikant eller importør, eventuelt forhandler.
Såfremt det herved eller på anden måde konstateres, at anlæggene ikke  

 opfylder de gældende bestemmelser, eller såfremt godkendelsens vilkår i  

 øvrigt tilsidesættes, kan godkendelsen annulleres både for allerede  

 ibrugtagne anlæg og for ikke ibrugtagne anlæg af vedkommende type.
Givne  

 godkendelser kan annuleres.
 Godkendelsen omfatter kun forhold, der angår de af post- og  

 telegrafvæsenet fastsatte bestemmelser og tager ikke sigte på generelt at  

 omfatte andre myndigheders eventuelle krav til anlæggene og deres  

 installation.
1.5 Gebyr for afprøvning For afprøvning med henblik på godkendelse som type eller enkelteksemplar  

 opkræves et gebyr.
2. ALMINDELIGE KRAV TIL ANLÆGGET 2.1 Mærkning af anlægget Funktionen af alle kontrollamper, tilslutningsklemmer og betjeningsgreb  

 samt betjeningsgrebenes positioner skal være tydeligt angivet på anlægget.
Anlægget skal være tydeligt mærket med fabrikat, typebetegnelse og  

 fabrikationsnummer: dette gælder også for det eksemplar, der indleveres til  

 afprøvning.
Mærkningen skal være placeret således på anlægget, at den er let  

 synlig, når anlægget er anbragt i normal position.
Mærkningen skal være  

 mekanisk solid og kan f.eks udføres ved gravering, prægning eller anvendelse  

 af metalskilt.
2.2 Opvarmningstid Senest 30 minutter efter at være tilsluttet forsyningsspændingen skal  

 anlægget være fuldt driftsklart, hvorved forstås, at samtlige krav i disse  

 specifikationer skal være opfyldt.
3. AFPRØVNINGSBETINGELSER 3.1 Anvendelse af afprøvningsbetingelserne For samtlige i disse bestemmelser nævnte krav foretages  

 typegodkendelsesmålinger under de i pkt. 3.3 beskrevne  

 afprøvningsbetingelser.
For de krav, hvor det i det enkelte afsnit er nævnt,  

 foretages målingerne endvidere under de i pkt. 3.4 omtalte særlige  

 afprøvningsbetingelser.
3.2 Spændingsforsyning Under typegodkendelsesmålingerne forsynes udstyret fra en udvendig  

 spændingskilde, der kan levere forsyningsspændingen som beskrevet i pkt.  

 3.3.2 og 3.4.2.
3.3 Normale afprøvningsbetingelser 3.3.1 Normal temperatur og fugtighed Afprøvning under normale afprøvningsbetingelser i et almindeligt  

 laboratorium uden særlig kontrol af temperatur og fugtighed, d.v.s. ved  

 temperaturer mellem +15 grader C og +35 grader C og relative fugtigheder  

 mellem 20% og 75%.
3.3.2 Forsyningsspændinger ved afprøvning under normale betingelser Ved afprøvning under normale betingelser tilføres udstyr, der er beregnet  

 for tilslutning til det almindelige forsyningsnet, en forsyningsspænding lig  

 forsyningsnettets nominelle spænding og med frekvensen 50 Hz (+/- 1 Hz).
3.4 Særlige afprøvningsbetingelser 3.4.1 Temperaturer ved afprøvning under særlige betingelser Ved afprøvning under særlige betingelser foretages målingerne i  

 overensstemmelse med pkt. 3.5 ved temperaturerne -20 grader C og +50 grader  

 C.
3.4.2 Forsyningsspændinger ved afprøvning under særlige betingelser Forsyningsspændingerne for udstyr, der er beregnet for tilslutning til det  

 normale forsyningsnet, vil ved afprøvninger under særlige betingelser være  

 forsyningsnettets nominelle spænding +10%, henholdsvis -10%, med frekvensen  

 50 Hz (+/- 1 Hz).
3.5 Temperaturprøver 3.5.1 Kuldeprøve Udstyret holdes afbrudt og bringes i termisk ligevægt ved temperaturen -5  

 grader C.
Herefter tændes udstyret.
Efter 30 minutters drift, sænkes  

 temperaturen kontinuert til -20 grader C i løbet af højst 60 minutter.
Efter  

 yderligere 60 minutters drift ved -20 grader C omgivelsestemperatur, skal de  

 i afsnit 4 og 5 anførte tekniske specifikationer fortsat være opfyldt.
3.5.2 Varmeprøve Udstyret holdes afbrudt og bringes i termisk ligevægt ved temperaturen +45  

 grader C.
Herefter tændes udstyret.
Efter 30 minutters drift, hæves  

 temperaturen kontinuert til +50 grader C i løbet af højst 60 minutter.
Efter  

 yderligere 60 minutters drift ved +50 grader C omgivelsestemperatur, skal de  

 i afsnit 4 og 5 anførte tekniske specifikationer fortsat være opfyldt.
3.6 Kunstantenne Afprøvningen af senderen foretages med en kunstantenne tilsluttet  

 udstyrets antenneklemmer.
Kunstantennen består af en rent ohmsk, afskærmet  

 belastning på 50 ohm.
3.7 Prøvesignaler på udstyrets indgange Senderens modulationssignaler frembringes af en tonegenerator eller et  

 standard stereo signal, der forbindes til senderens indgang.
Senderens  

 nominelle indgangsimpedans skal opgives af fabrikanten.
 Standard prøvesignal 1 svarer til et monosignal.
 Standard prøvesignal 2 svarer til et stereosignal.
 Forbetoning på 50 uS skal være indkoblet under samtlige målinger.
3.8 Standard modulation Ved standard modulation forstås modulation med et 500 Hz sinusformet  

 signal af en sådan størrelse, at der i mono frembringes et frekvenssving på  

 +/-40 kHz, og i stereo et frekvenssving på +/-43 kHz.
4. SENDER 4.1 Frekvensområde Senderen må ikke kunne indstilles til frekvenser  

 udenfor området 87.6 MHz - 107.9 MHz.
 Omprogrammering af sendefrekvensen må ikke være tilgængelig for  

 operatøren.
4.2 Frekvensafvigelse 4.2.1 Definition Senderens frekvensafvigelse er differencen mellem den målte  

 bærebølgefrekvens og dennes nominelle værdi.
4.2.2 Målemetode Bærebølgefrekvensen måles med senderen umoduleret og tilsluttet en  

 kunstantenne (pkt. 3.6). Målingerne foretages under normale  

 afprøvningsbetingelser samt under særlige afprøvningsbetingelser (pkt. 3.4.1  

 og 3.4.2 anvendt samtidigt).
4.2.3 Krav Senderens frekvensafvigelse må ikke være større end +/-2 kHz under såvel  

 normale som særlige afprøvningsbetingelser.
4.3 Bærebølgeeffekt 4.3.1 Definition Bærebølgeeffekten er middeleffekten, som den umodulerede sender afgiver  

 til kunstantennen under en periode af radiofrekvenssignalet.
Bærebølgeeffektens nominielle værdi er en maksimalværdi af senderens  

 udgangseffekt uden modulation, hvor alle krav i nærværende bestemmelser er  

 opfyldt.
Den nominelle bærebølgeeffekt opgives af fabrikanten.
4.3.2 Målemetode Senderen forbindes til en kunstantenne, og den afsatte effekt i denne  

 måles.
Senderen indstilles til maximal udgangseffekt.
Målingerne foretages  

 under normale afprøvningsbetingelser og under særlige afprøvningsbetingelser  

 (pkt. 3.4.1 og 3.4.2).
4.3.3 Krav Ved normale afprøvningsbetingelser må bærebølgeeffekten ikke være mere end  

 3 dB under den nominelle bærebølgeeffekt.
Under såvel normale som særlige  

 afprøvningsbetingelser må bærebølgeeffekten højst være 150 watt og må ikke  

 overstige den nominelle bærebølgeeffekt med mere end 2 dB.
Effekten skal  

 kunne reguleres.
 Denne regulering må ikke være umiddelbart tilgængelig for operatøren.
4.4 Maksimalt frekvenssving 4.4.1 Definition Det maksimale frekvenssving er den maksimale afvigelse mellem det  

 modulerede HF-signals øjebliksfrekvens og den umodulerede bærebølges  

 frekvens.
4.4.2 Målemetode Senderen tilsluttes en kunstantenne, og frekvenssvinget måles på senderens  

 udgang med et frekvenssvingsmeter.
Niveauet af modulationssignalet indstilles  

 til at være 20 dB højere end niveauet ved standard modulation (pkt. 3.8). Der  

 benyttes henholdsvis standardprøvesignal 1 og standardprøvesignal 2.
Modulationsfrekvensen varieres fra 37.5 Hz til 15 Hz.
Ved denne måling  

 skal modulationsbegrænseren, der er nævnt i 5., være frakoblet.
4.4.3 Krav Det maksimalt tilladelige frekvenssving er +/-75 kHz.
Frekvenssvinget må  

 ikke kunne overstige +/-130 kHz i tilfælde af overmodulation.
 I tilfælde af overmodulation skal frekvenssvinget begrænses til +/-75 kHz  

 ved hjælp af en indbygget modulationsbegrænser som beskrevet i afsnit 5.
 Differencen mellem det maksimale positive og maksimale negative  

 frekvenssving skal være mindre end 3 kHz.
 Senderen skal indikere frekvenssvinget (spidsværdi).
4.5 Uønsket udstråling over antenneklemmerne 4.5.1 Definition Uønsket udstråling over antenneklemmerne er udstråling på andre frekvenser  

 end bærebølgefrekvensen og de sidebånd, der fremkommer ved normal modulation.
4.5.2 Målemetode Uønsket udstråling over antenneklemmerne måles med den umodulerede sender  

 forbundet til en kunstantenne som specificeret i pkt. 3.6. Der måles over  

 frekvensområdet 100 kHz - 4000 MHz undtagen i den anvendte kanal og dennes  

 nabokanaler.
Måling af de enkelte uønskede signaler foretages med en selektiv  

 målemodtager eller en spektrumanalysator.
Målingerne gentages med senderen  

 moduleret til standardmodulation og standardprøvesignal 1 og  

 standardprøvesignal 2.
4.5.3 Krav Effekten af de enkelte harmoniske signaler skal være mindre end 10 uW.
 Effekten af de øvrige uønskede signaler skal være mindre end 0.25 uW.
4.6 Kabinetudstråling 4.6.1 Definition Kabinetudstråling er udstråling fra udstyrets kabinet  

 m.v. på andre frekvenser end bærebølgens frekvens og de sidebånd, der  

 fremkommer ved normal modulation.
4.6.2 Målemetode Kabinetudstrålingen måles på en kalibreret måleplads.
Målingerne foretages  

 over frekvensområdet 100 kHz - 4000 Mhz med den undtagelse af den af udstyret  

 anvendte kanal og dens nabokanaler.
Udstyret forbindes til en kunstantenne og placeres 1 meter over  

 jordplanet.
Udstyret placeres således, at den maksimale feltstyrke måles.  

 Kabinetudstrålingen måles med henholdsvis moduleret og umoduleret sender.
4.6.3 Krav Effekten af de enkelte harmoniske signaler skal være mindre end 10 uW.
 Effekten af de øvrige uønskede signaler skal være mindre end 0.25 uW.
4.7 Intermodulation mellem sendere 4.7.1 Definition Intermodulation er en proces, som skaber intermodulationsprodukter i en  

 sender på grund af ulinearitet, væsentlig i udgangstrinnet, når et  

 interferende signal fra en anden sender påtrykkes senderen gennem  

 antennekablet.
4.7.2 Målemetode Senderudgangen skal tilsluttes en kunstantenne (pkt. 3.6) via et  

 koaksialkabel og et tilkoblingsnetværk således, at belastningsimpedansen er  

 50 ohm.
 Til tilkoblingsnetværket er koblet en testsignalgenerator og et selektivt  

 måleinstrument.
 Senderen og testsignalgeneratoren skal være adskilt således, at  

 måleresultatet ikke bliver fejlagtigt p.g.a. direkte stråling.
Signalet fra testgeneratoren skal være umoduleret, og frekvensen skal være  

 indenfor frekvensområdet 87 - 108 MHz.
Frekvensen skal vælges således, at  

 intermodulationsprodukterne ikke falder sammen med anden uønsket udstråling,  

 og niveauet skal justeres til -25 mW.
Både testsignalniveauet og senderniveauet skal måles ved senderens udgang.  

 Niveauet på intermodulationsprodukterne skal måles med et selektiv  

 måleinstrument med senderen umoduleret.
Længden af koaksialkablet mellem  

 senderen og tilkoblingsnetværket skal varieres, indtil det største  

 intermodulationsniveau er fundet.
 Når målingen udføres må det sikres, at ulinearitet i det selektive  

 måleinstrument ikke influerer på måleresultatet, og at eventuelle  

 intermodulationskomponenter fra testsignalgeneratoren er dæmpet  

 tilstrækkelig, f.eks. ved hjælp af cirkulatorer.
4.7.3 Krav Intermodulationsprodukterne skal være mindre end 25 uW i 50 ohm.
 Kravet skal gælde for alle indstillinger af udgangseffekten.
 Hvis der anvendes cirkulatorer, anses dette som en del af udstyret og skal  

 være tilsluttet gennem hele typegodkendelsesmålingen.
4.8 Emission af smalbåndsstøj fra ledninger til udstyret Udstråling fra netledning samt øvrige ledninger til senderen skal måles  

 ifølge Dansk Standard DS 5101 »Emission af smalbåndsstøj fra elektrisk  

 udstyr i frekvensområdet 0.15 - 1000 MHz«.
De i nævnte standard anførte  

 krav gældende for miljøklasse M2 og prøvningsstrenghed P2 skal være opfyldte  

 i frekvensområdet 150 kHz - 30 MHz.
5. MODULATIONSBEGRÆNSER For at hindre at senderen under drift bliver overmoduleret, skal senderen  

 være forsynet med en automatisk reguleringsenhed.
Reguleringsenheden skal aktiveres, når frekvenssvinget overstiger +/- 75  

 kHz.
Tidskonstanterne for reguleringen skal være:
Attack time mindre end 1 ms Decay time mindst 30 s Ved mono skal reguleringsenheden indkobles før senderen.
 Ved stereo skal reguleringsenheden indkobles før stereokoderen.
