Bekendtgørelse om overvågning og bekæmpelse af BSE hos kvæg  

1) I medfør af § 4, § 6,  

 stk. 1, § 26, § 27, stk. 2, § 29, § 30, stk. 1, § 33, § 36, § 44, stk. 1, §  

 53,  

 stk. 1 og 2, § 67, § 70, stk. 3, i lov nr. 432 af 9. juni 2004 om hold af dyr  

 og § 36, stk. 2 og 3, i lov nr. 351 af 2. juni 1999 om sygdomme og  

 infektioner  

 hos dyr som ændret ved lov nr. 966 af 4. december 2002, og efter bemyndigelse  

 fra ministeren for familie- og forbrugeranliggender fastsættes:
Afsnit I Formål og definitioner § 1.  

  

 Bekendtgørelsens formål er at fastsætte bestemmelser for overvågning og  

 bekæmpelse af BSE hos kvæg.
 Stk. 2.  

  

 I denne  

 bekendtgørelse forstås ved:
1)  

 	  

 BSE: Bovin Spongiform Encephalopati, kogalskab.
En zoonotisk  

 sygdom, som kan overføres fra kvæg til menneske, og som medfører en alvorlig,  

 uhelbredelig hjernelidelse hos kvæg og menneske efter lang inkubationstid.
 2)  

 	  

 TSE: Transmissibel Spongiform Encephalopati.  

 Samlebetegnelse for overførbare spongiforme encephalopatier, hvoraf BSE hos  

 kvæg og scrapie hos får og geder er de vigtigste TSE-sygdomme hos husdyr.
 3)  

 	  

 Relevant materiale: Prøve af hjerne eller rygmarv udtaget med  

 henblik på undersøgelse for BSE.
 4)  

 	  

 Kategori 1-forarbejdningsanlæg: Virksomhed godkendt til  

 forarbejdning af kategori 1-materiale i henhold til Europa-Parlamentets og  

 Rådets forordning nr. 1774/2002 af 3. oktober 2002 om sundhedsbestemmelser  

 for  

 animalske biprodukter, som ikke er bestemt til konsum.
 5)  

 	  

 SRM (Specificeret Risiko Materiale): Materiale fra kreaturer som  

 anses for at indeholde den største mængde BSE-smitstof som defineret i  

 Europa-Parlamentets og Rådets forordning nr. 999/2001 af 22. maj 2001 om  

 fastsættelse af regler for forebyggelse af, kontrol med og udryddelse af  

 visse  

 transmissible spongiforme encephalopatier.
 6)  

 	  

 Slagteri: Slagteri autoriseret til slagtning af kvæg i henhold til  

 bekendtgørelse om autorisation m.v. ved behandling og salg af fødevarer m.v.  

 samt kontrolmærkning af animalske fødevarer.
 7)  

 	  

 AM-dyr: Kreatur, som ved det levende syn før slagtning (ante  

 mortem kontrol) mistænkes for at være angrebet af en sygdom, der kan  

 overføres  

 til mennesker eller dyr, eller som viser symptomer på en sygdom eller en  

 forstyrrelse af deres almentilstand, som kan gøre kødet uegnet til  

 menneskeføde.
 8)  

 	  

 Nødslagtning: Enhver slagtning af et kreatur på grund af et  

 ulykkestilfælde eller alvorlige fysiologiske forstyrrelser eller  

 funktionsforstyrrelser, hvor aflivningen udføres uden for et slagteri efter  

 beslutning af en dyrlæge, og hvor den efterfølgende slagtemæssige behandling  

 foretages på et slagteri.
 9)  

 	  

 Foderkohorte: En af Fødevarestyrelsen defineret gruppe af  

 kreaturer, som efter styrelsens vurdering må antages at have modtaget foder  

 fra  

 samme parti som det kreatur, der har fået påvist BSE.
 10)  

 	  

 Hjemmeslagtning: Primærproducenters slagtning og efterfølgende  

 slagtemæssige behandling af egne dyr til forbrug i egen husholdning på  

 ejendomme, hvor dyrehold er tilladt.
 11)  

 	  

 Godkendt laboratorium: Laboratorium, der er godkendt til at foretage  

 undersøgelser for BSE ved hurtigtest, i henhold til bekendtgørelse om  

 godkendelse af og tilsyn med diagnostiske laboratorier.
12)  

 	  

 Hurtigtest: EU-godkendt test til hurtig undersøgelse af relevant  

 materiale for BSE, jf.
Europa-Parlamentets og Rådets forordning (EF) nr.  

 999/2001 af 22. maj 2001 om fastsættelse af regler for forebyggelse af,  

 kontrol  

 med og udryddelse af visse transmissible spongiforme encephalopatier.
 13)  

 	  

 TSE-database: Fødevarestyrelsens database over alle  

 undersøgelsesresultater i forbindelse med undersøgelse for TSE-sygdomme.
 14)  

 	  

 CHR: Centrale Husdyrbrugs Register.
 15)  

 	  

 CHR-nummer: Et unikt nummer, der i CHR identificerer en bestemt  

 geografisk beliggenhed.
 16)  

 	  

 CKR-nummer: Et kreaturs entydige individnummer i CHR.
Afsnit II Overvågning af BSE Kapitel 1 Kliniske mistanker § 2.  

  

 Et levende, selvdødt eller aflivet kreatur kan mistænkes for at lide af  

 BSE, når det fremviser eller har fremvist et fremadskridende sygdomsbillede  

 med  

 neurologiske og adfærdsmæssige symptomer eller en gradvis forringelse af den  

 generelle tilstand som følge af forstyrrelser i centralnervesystemet, og hvor  

 det ikke har været muligt at stille en anden sikker diagnose på grundlag af  

 kliniske eller andre undersøgelser, reaktion på behandling eller  

 laboratorieanalyser.
 § 3.  

  

 Den besætningsansvarlige skal tilkalde en dyrlæge, hvis der hos et kreatur  

 optræder det i § 2 nævnte sygdomsbillede.
 § 4.  

  

 Tilkaldes en dyrlæge, jf. § 3, til et kreatur, som udviser det i § 2  

 nævnte sygdomsbillede, eller får en dyrlæge i øvrigt i forbindelse med sit  

 arbejde mistanke om forekomst af BSE, skal dyrlægen snarest foretage en  

 undersøgelse af det pågældende dyr.
 Stk. 2.  

  

 Hvis dyrlægen efter  

 undersøgelsen konstaterer, at dyret udviser det i § 2 nævnte sygdomsbillede,  

 skal dyrlægen straks underrette fødevareregionen om sygdomstilfældet med  

 angivelse af sygdomsbilledet.
 Stk. 3.  

  

 Fødevareregionen  

 vurderer, om der er tale om en klinisk mistanke og om kreaturet skal aflives  

 og  

 undersøges for BSE.
 Stk. 4.  

  

 I tilfælde af at  

 kreaturet skal aflives, skal dette ske efter fødevareregionens anvisning.
§ 5.  

  

 Hovedet fra det mistænkte dyr skal indsendes til undersøgelse på Danmarks  

 Fødevareforskning.
Fødevareregionen sørger for indsendelse af hovedet samt  

 transport af resten af dyret til et kategori 1-forarbejdningsanlæg.
Kapitel 2 Overvågning ved slagtning og på kategori  

 1-forarbejdningsanlæg Generelt § 6.  

  

 Et slagteri skal sørge for, at der på slagteriet, udtages og indsendes  

 relevant materiale til undersøgelse for BSE, jf. § 13, fra de kreaturer, som  

 slagtes på slagteriet.
 Stk. 2.  

  

 Et slagteri skal  

 sørge for, at embedsdyrlægen underrettes om slagteriets modtagelse af  

 nødslagtede  

 kreaturer og kreaturer tilhørende foderkohorten, således at embedsdyrlægen  

 kan  

 sørge for udtagning af relevant materiale, jf. § 15 og § 19, stk. 1.
 Stk. 3.  

  

 Et kategori  

 1-forarbejdningsanlæg skal sørge for, at der udtages og indsendes relevant  

 materiale  

 til undersøgelse for BSE, jf. § 18, stk. 1 samt § 23 og § 24, fra de  

 kreaturer,  

 der behandles på kategori 1-forarbejdningsanlægget.
 Stk. 4.  

  

 Fra kreaturer, som  

 sendes til slagtning, og som er døde ved ankomsten til slagteriet, dør efter  

 ankomsten til slagteriet, afvises fra slagtning eller kasseres inden hovedet  

 eller øremærkerne er fjernet fra slagtekroppen, skal der udtages prøver som  

 nævnt i stk. 3.
 Stk. 5.  

  

 Fra slagtekreaturer,  

 som kasseres efter at hovedet eller øremærkerne er fjernet fra slagtekroppen,  

 skal der udtages prøver som nævnt i stk. 1 eller 2.
 Stk. 6.  

  

 Udtagning af relevant  

 materiale skal ske efter Fødevarestyrelsens anvisninger.
 § 7.  

  

 Slagterier og kategori 1-forarbejdningsanlæg skal sørge for, at der altid  

 er en sikker sammenhæng mellem relevant materiale til undersøgelse for BSE,  

 det  

 pågældende kreaturs CKR-nummer samt den ejendom hvorfra dyret er leveret til  

 virksomheden.
 Stk. 2.  

  

 Slagterier skal  

 sikre, at slagtekrop og øvrige dele af dyret kan relateres til det pågældende  

 dyrs CKR-nummer, indtil embedsdyrlægen har frigivet slagtekrop og øvrige dele  

 af dyret fra offentligt tilsyn, jf. § 9.
 Stk. 3.  

  

 Slagterier skal kunne  

 identificere den slagtekrop, som er behandlet på slagtelinjen lige før, og de  

 2  

 slagtekroppe, som er behandlet på slagtelinjen lige efter ethvert slagtet  

 dyr.
 Stk. 4.  

  

 Slagterier og  

 kategori 1-forarbejdningsanlæg skal føre optegnelser over identiteten, jf.  

 stk.  

 1-3, og opbevare disse optegnelser i 2 år.
 § 8.  

  

 Slagterier og kategori 1-forarbejdningsanlæg skal sørge for, at det  

 udtagne materiale, jf. §§ 6-7, indsendes til undersøgelse på et godkendt  

 laboratorium samme dag, som det udtages.
 Stk. 2.  

  

 Uanset stk. 1, kan  

 slagterier dog udskyde indsendelsen i op til 5 hverdage efter slagtningen.  

 Materialet  

 skal i så fald opbevares på køl fra udtagelse til indsendelse.
 Stk. 3.  

  

 Indsender af det  

 udtagne prøvemateriale skal sikre sig, at laboratoriet kan modtage materialet  

 til undersøgelse dagen efter afsendelsen.
§ 9.  

  

 Ved slagtning af dyr, der undersøges for BSE, skal alle dele heraf,  

 herunder huden, holdes tilbage under offentligt tilsyn, indtil der foreligger  

 et negativt resultat af undersøgelsen, eller alle delene, undtagen hovedet,  

 føres til et kategori 1-forarbejdningsanlæg.
Transport af delene til et  

 kategori  

 1-forarbejdningsanlæg må kun ske med embedsdyrlægens tilladelse.
 Stk. 2.  

  

 På slagterier skal  

 den slagtekrop, som er behandlet på slagtelinjen lige før, og de 2  

 slagtekroppe,  

 som er behandlet på slagtelinjen lige efter et kreatur, der undersøges for  

 BSE,  

 holdes tilbage under offentligt tilsyn, indtil der foreligger et negativt  

 resultat af undersøgelsen eller slagtekroppene føres til et kategori  

 1-forarbejdningsanlæg.
 Stk. 3.  

  

 Ved en negativ  

 reaktion ved hurtigtesten frigiver embedsdyrlægen delene af dyrene fra det  

 offentlige tilsyn.
 § 10.  

  

 Slagterier og kategori 1-forarbejdningsanlæg skal etablere rutiner til  

 kontrol af leverede kreaturers oprindelse, alder og identitet, udtagning og  

 fremsendelse af prøver, modtagelse af prøveresultat, samt, for slagteriernes  

 vedkommende, opbevaring af eller kontrol med alle dele af dyrene, indtil  

 resultat af BSE-undersøgelsen foreligger.
Stk. 2.  

  

 De i stk. 1 nævnte  

 rutiner skal beskrives skriftligt og skal forelægges for fødevareregionen til  

 godkendelse.
Rutinerne skal være godkendt, før slagtninger påbegyndes.
 Stk. 3.  

  

 Slagterier og  

 kategori 1-forarbejdningsanlæg skal yde fornøden bistand ved de udtagelser af  

 relevant materiale, herunder prøver til konfirmatorisk test, som skal  

 forestås  

 af fødevareregionen, jf. §§ 15-16, § 18, stk. 1, § 19, stk. 1, §§ 23-24 og §  

 25, stk. 2.
 § 11.  

  

 Slagterier skal ved opslag i CHR sikre identifikation af kreaturer og  

 overholdelse af de nævnte aldersgrænser for udtagning af relevant materiale  

 fra  

 alle tilførte kreaturer.
 Stk. 2.  

  

 Ved visuel kontrol af  

 det enkelte dyr skal slagterier og kategori 1-forarbejdningsanlæg sikre, at  

 dyrets øremærker, køn, race og anslåede alder stemmer overens med  

 oplysningerne  

 i CHR.
 Stk. 3.  

  

 Kategori  

 1-forarbejdningsanlægget skal underrette fødevareregionen, hvis oplysninger  

 som  

 nævnt i stk. 2, ikke stemmer overens med de oplysninger der fremgår ved  

 opslag  

 i CHR.
 § 12.  

  

 Et godkendt laboratorium skal levere resultaterne af alle de foretagne  

 BSE-undersøgelser med hurtigtest, til indsender og til TSE-databasen.
 Stk. 2.  

  

 Et godkendt  

 laboratorium skal levere resultaterne af de foretagne BSE-undersøgelser enten  

 direkte til TSE-databasen eller via slagteriet og en ekstern dataleverandør.
 Stk. 3.  

  

 Et godkendt  

 laboratorium skal levere prøveresultatet til indsender senest 2 hverdage  

 efter,  

 at resultatet foreligger.
 Stk. 4.  

  

 Hvis et godkendt  

 laboratorium leverer prøveresultatet direkte til TSE-databasen skal  

 laboratoriet  

 levere resultatet til TSE-databasen senest 5 hverdage efter, at resultatet  

 foreligger.
 Stk. 5.  

  

 Hvis et godkendt  

 laboratorium leverer prøveresultatet via slagteri og en ekstern  

 dataleverandør,  

 skal slagteriet levere resultatet til TSE-databasen senest 12 dage efter  

 modtagelsen af prøvesvaret fra laboratoriet.
 Stk. 6.  

  

 Prøveresultater skal  

 leveres elektronisk til TSE-databasen efter Fødevarestyrelsens nærmere  

 anvisning.
Stk. 7.  

  

 For at sikre at  

 prøvesvaret refererer til det prøvede dyr, skal indsendere og laboratorier  

 hver  

 især sikre en entydig, sikker og sammenhængende identifikation af det  

 slagtede  

 kreatur, det udtagne prøvemateriale, resultatet af undersøgelsen og de data,  

 som leveres til TSE-databasen.
Identifikationen skal ske med reference til  

 dyrets CKR-nummer.
 Stk. 8.  

  

 Indsendere skal mærke  

 hver beholder med prøvemateriale med en etiket, hvoraf det tilhørende dyrs  

 CKR-nummer fremgår.
 Stk. 9.  

  

 Etiketter på  

 beholdere med prøvemateriale og eventuelle tilhørende blanketter skal kunne  

 aflæses maskinelt senest fra den 1. marts 2005.
 Stk. 10.  

  

 Etiketter, jf. stk.  

 8-9, må kun anbringes på låget på prøvebeholderen, hvis låget er fasthægtet  

 til  

 prøvebeholderen.
 Stk. 11.  

  

 Et godkendt  

 laboratorium skal registrere en modtaget prøve og tilhørende CKR-nummer  

 elektronisk i laboratoriets laboratoriesystem ved maskinel aflæsning af  

 etiketten på prøvebeholderen senest fra den 1. marts 2005.
Undersøgelser ved  

 slagtning på slagterier § 13.  

  

 Fra alle kreaturer som er 30 måneder eller derover og som slagtes med  

 henblik på konsum, og som ikke tilhører grupperne nødslagtede kreaturer,  

 AM-dyr  

 eller en foderkohorte, skal slagterier udtage og indsende relevant materiale  

 til undersøgelse for BSE på et godkendt laboratorium.
Undersøgelser ved  

 hjemmeslagtninger § 14.  

  

 Den besætningsansvarlige skal sikre, at der fra hjemmeslagtede kreaturer  

 fra besætningen fjernes og afhentes SRM.
 Stk. 2.  

  

 Den besætningsansvarlige  

 skal sikre, at der fra hjemmeslagtede kreaturer, der slagtes i en alder af 30  

 måneder eller derover, bliver udtaget relevant materiale til undersøgelse for  

 BSE.
Stk. 3.  

  

 Kød fra  

 hjemmeslagtede kreaturer i en alder af 30 måneder eller derover må først  

 anvendes til konsum, når der foreligger et negativt resultat af BSE  

 undersøgelsen.
Alle dele af dyret skal kunne identificeres og skal opbevares  

 på  

 ejendommen medmindre disse føres direkte til et kategori 1-  

 forarbejdningsanlæg.
Stk. 4.  

  

 Den besætningsansvarlige  

 skal sikre, at SRM inklusive hovedet afhentes med henblik på transport til et  

 kategori 1-forarbejdningsanlæg.
Ved tilmeldingen til afhentning skal den  

 besætningsansvarlige  

 meddele forarbejdningsvirksomheden, at der er tale om SRM, og om der skal  

 udtages  

 prøve for BSE, jf. stk. 2.
 Stk. 5.  

  

 Den  

 besætningsansvarlige skal placere SRM i en lækagesikret beholder.  

 Kreaturhovedet skal placeres oven på beholderen i en gennemsigtig  

 lækagesikret  

 plasticpose, således at øremærkerne kan aflæses igennem denne. Ører og  

 øremærker må ikke frigøres fra hovedet.
 Stk. 6.  

  

 Den  

 besætningsansvarlige skal sikre, at SRM-materialet og kreaturhovedet  

 opbevares  

 utilgængeligt indtil afhentningen.
Stk. 7.  

  

 Kategori  

 1-forarbejdningsanlægget skal sørge for udtagning og indsendelse af relevant  

 prøvemateriale til undersøgelse på Danmarks Fødevareforskning eller et  

 godkendt  

 laboratorium.
Udtagning og indsendelse skal ske efter Fødevarestyrelsens  

 anvisning.
Stk. 8.  

  

 Kategori  

 1-forarbejdningsanlægget skal sikre, at den besætningsansvarlige har mulighed  

 for at få meddelelse om prøveresultatet indenfor 1 døgn efter at dette  

 foreligger og skal desuden levere et skriftligt prøveresultat til den  

 besætningsansvarlige.
Den besætningsansvarlige skal opbevare dette i 2 år.
Undersøgelse af  

 nødslagtede kreaturer og AM-dyr § 15.  

  

 Fra alle nødslagtede kreaturer som er 24 måneder gamle eller derover,  

 udtager fødevareregionen relevant materiale til undersøgelse for BSE på  

 Danmarks Fødevareforskning i forbindelse med den slagtemæssige behandling på  

 slagteriet.
Slagteriet skal yde den fornødne bistand.
§ 16.  

  

 Alle AM-dyr, som er 24 måneder gamle eller derover skal undersøges for BSE  

 på Danmarks Fødevareforskning.
Fødevareregionen udtager relevant materiale.  

 Slagteriet skal yde den fornødne bistand.
Mærkning og  

 undersøgelse af foderkohortedyr § 17.  

  

 Dyr tilhørende en foderkohorte forsynes af fødevareregionen med et særligt  

 farvet øremærke.
§ 18.  

  

 På et kategori 1-forarbejdningsanlæg skal der udtages relevant materiale  

 til undersøgelse på Danmarks Fødevareforskning for BSE fra alle selvdøde  

 eller  

 aflivede kreaturer tilhørende foderkohorten.
Fødevareregionen udtager  

 relevant  

 materiale.
Slagteriet skal yde den fornødne bistand.
 Stk. 2.  

  

 Den  

 besætningsansvarlige skal, når der tilmeldes selvdøde eller aflivede  

 foderkohortedyr  

 til et kategori 1-forarbejdningsanlæg, oplyse om dyrenes CKR-nr., samt  

 meddele  

 at dyret tilhører foderkohorten.
 Stk. 3.  

  

 Kategori  

 1-forarbejdningsanlægget skal meddele fødevareregionen, at dyret tilhører  

 foderkohorten.
§ 19.  

  

 På slagterier skal der udtages relevant materiale til undersøgelse for BSE  

 på Danmarks Fødevareforskning af kreaturer tilhørende foderkohorten.  

 Fødevareregionen udtager relevant materiale.
Slagteriet skal yde den fornødne  

 bistand.
 Stk. 2.  

  

 Når et  

 foderkohortedyr tilmeldes til slagtning, skal den besætningsansvarlige  

 meddele  

 slagteriet, at dyret tilhører en foderkohorte.
Mærkning og  

 undersøgelse af kreaturer med oprindelse i Det Forenede Kongerige (UK) § 20.  

  

 Den besætningsansvarlige for kreaturer med oprindelse i Det Forenede  

 Kongerige indført til Danmark før den 27. marts 1996 skal påse, at dyrene er  

 mærket med særlige øremærker godkendt i henhold til bekendtgørelse om  

 mærkning,  

 flytning og registrering af kvæg, svin, får og geder.
 § 21.  

  

 De i § 20 nævnte kreaturer må ikke flyttes fra en ejendom uden  

 fødevareregionens skriftlige tilladelse.
§ 22.  

  

 Når et af de i § 20 omhandlede kreaturer ikke længere skal anvendes til  

 levebrug, skal den besætningsansvarlige anmelde dette til fødevareregionen.  

 Dyrene skal aflives i overensstemmelse med § 24, stk. 2, og føres til et  

 kategori 1-forarbejdningsanlæg.
Transporten skal ske efter fødevareregionens  

 anvisning.
 Stk. 2.  

  

 Selvdøde eller  

 aflivede kreaturer, som nævnt i § 20, skal anmeldes til fødevareregionen af  

 den  

 besætningsansvarlige og skal føres til et kategori 1-forarbejdningsanlæg.  

 Transporten skal ske efter fødevareregionens anvisning.
§ 23.  

  

 Fra de i § 20 nævnte kreaturer udtager fødevareregionen relevant materiale  

 til undersøgelse på Danmarks Fødevareforskning efter at dyrene er indbragt  

 til  

 et kategori 1-forarbejdningsanlæg.
Kategori 1-forarbejdningsanlægget skal yde  

 den fornødne bistand jf. § 6, stk. 3.
Undersøgelse af  

 aflivede og selvdøde kreaturer § 24.  

  

 Et kategori 1-forarbejdningsanlæg skal sørge for, at der udtages og  

 indsendes relevant materiale fra alle aflivede eller selvdøde kreaturer, som  

 er  

 24 måneder gamle eller derover, til undersøgelse for BSE på Danmarks  

 Fødevareforskning eller et godkendt laboratorium.
Stk. 2.  

  

 Aflivning af  

 kreaturer som er 24 måneder gamle eller derover, skal så vidt muligt  

 foretages  

 medikamentelt.
Rygmarvsstødere må ikke anvendes til kreaturer, som er 24  

 måneder gamle eller derover.
Afsnit III Bekæmpelse af BSE Mistanke om BSE § 25.  

  

 Et kreatur skal anses for at være mistænkt for at have BSE, hvis der  

 foreligger en klinisk mistanke, jf. § 4, stk. 3, eller hvis der ved en  

 hurtigtest af relevant materiale fra det pågældende kreatur indsendt til  

 Danmarks Fødevareforskning eller et godkendt laboratorium, påvises tvivlsom  

 eller positiv reaktion for BSE.
 Stk. 2.  

  

 Relevant materiale  

 fra et kreatur mistænkt som følge af en tvivlsom eller positiv hurtigtest  

 skal  

 samme dag, som resultatet af hurtigtesten foreligger, indsendes af  

 fødevareregionen eller det godkendte laboratorium til bekræftende  

 undersøgelse  

 på Danmarks Fødevareforskning.
Stk. 3.  

  

 Et godkendt  

 laboratorium skal straks underrette Fødevarestyrelsen om positive eller  

 tvivlsomme  

 resultater af udførte hurtigtest.
Ved underretningen skal det pågældende dyrs  

 CKR-nummer oplyses.
 § 26.  

  

 Efter at relevant materiale er udtaget, jf. § 25, stk. 2, skal slagteriet  

 sørge for, at alle kropsdele af et undersøgt kreatur, og slagtekroppen af det  

 dyr, som er behandlet på slagtelinjen lige før, og slagtekroppene af de to  

 dyr,  

 som er behandlet på slagtelinjen lige efter det undersøgte dyr, føres til et  

 kategori 1-forarbejdningsanlæg i følgende tilfælde:
1)  

 	  

 Der er påvist positiv reaktion ved hurtigtest på relevant  

 materiale fra et undersøgt kreatur, jf. § 13, §15 §16 eller § 19, stk. 1,  

 eller 2)  

 	  

 der er påvist tvivlsom reaktion ved hurtigtest på relevant  

 materiale fra et undersøgt kreatur som undersøgt, jf. § 13, § 15 § 16 eller §  

 19, stk. 1, og Danmarks Fødevareforskning påviser positiv reaktion ved de  

 efterfølgende undersøgelser, jf. § 25, stk. 2.
 Stk. 2.  

  

 Fødevareregionen kan  

 tillade, at kun det dyr, som er fundet positivt, skal transporteres til et  

 kategori 1-forarbejdningsanlæg, såfremt slagteriet har etableret et system,  

 som  

 hindrer at andre slagtekroppe forurenes.
 § 27.  

  

 Når et kreatur er mistænkt for at have BSE, jf. § 25, stk. 1, sætter  

 fødevareregionen følgende dyr under offentligt tilsyn:
 1)  

 	  

 Samtlige drøvtyggere i de besætninger, hvor det mistænkte kreatur  

 har opholdt sig siden dets fødsel.
2)  

 	  

 Samtlige drøvtyggere flyttet fra de besætninger, hvor det  

 mistænkte kreatur har opholdt sig siden dets fødsel.
Tilsynet skal omfatte  

 drøvtyggere flyttet, tilbage til tidspunktet 1 år før det mistænkte kreaturs  

 fødsel, eller anden indgang i den pågældende besætning.
 3)  

 	  

 Alt afkom fra det mistænkte dyr, som er født inden for 2 år før  

 eller efter det tidspunkt, hvor dyret sættes under mistanke, jf. § 25, stk.  

 1,  

 hvis det mistænkte dyr er et hundyr.
 Stk. 2.  

  

 Uanset bestemmelsen i  

 stk. 1, nr. 1 og 2, omfatter tilsynet ikke besætninger, eller dyr flyttet fra  

 besætninger, hvortil det mistænkte dyr er indgået mindre end 20 måneder før  

 det  

 tidspunkt, hvor dyret sættes under mistanke, jf. § 25, stk. 1.
 Stk. 3.  

  

 Fødevareregionen kan  

 sætte drøvtyggere i andre besætninger under offentligt tilsyn, hvis der kan  

 påvises en klar fodringsmæssig sammenhæng mellem de andre besætninger og det  

 mistænkte  

 dyr.
 Stk. 4.  

  

 Det offentlige  

 tilsyn, jf. stk. 1 og 3, ophæves af fødevareregionen, hvis Danmarks  

 Fødevareforskning  

 finder det indsendte materiale fra det mistænkte dyr negativt ved de  

 bekræftende undersøgelser, jf. § 25, stk. 2.
 § 28.  

  

 Drøvtyggere, som er sat under offentligt tilsyn jf. § 27, må kun flyttes  

 fra ejendommen med fødevareregionens godkendelse, og såfremt de føres direkte  

 til slagtning eller til et kategori 1-forarbejdningsanlæg.
 Stk. 2.  

  

 Fra kreaturer under  

 offentligt tilsyn, som er 24 måneder eller derover, og som føres til  

 slagtning  

 eller kategori 1-forarbejdningsanlæg, forestår fødevareregionen udtagelse af  

 relevant materiale til undersøgelse for BSE på Danmarks Fødevareforskning.
 Stk. 3.  

  

 Alle dele, herunder  

 huden, af drøvtyggere under offentligt tilsyn, der er ført til slagtning,  

 skal  

 holdes tilbage under offentligt tilsyn, indtil resultatet af undersøgelsen af  

 det mistænkte dyr er afsluttet med negativt resultat.
 Stk. 4.  

  

 Slagtekroppen af det  

 dyr, som er behandlet på slagtelinjen lige før og slagtekroppen af de to dyr,  

 som er behandlet på slagtelinjen lige efter et dyr, som er under mistanke,  

 skal  

 holdes tilbage under offentligt tilsyn, indtil undersøgelsen af det mistænkte  

 dyr er afsluttet med negativt resultat.
 Stk. 5.  

  

 Fødevareregionen kan  

 tillade, at kun dyr som kommer fra besætningen under offentligt tilsyn skal  

 holdes tilbage under offentligt tilsyn, såfremt slagteriet har etableret et  

 system, som hindrer at andre slagtekroppe forurenes.
 Stk. 6.  

  

 Foder og andet materiale,  

 som kan være kontamineret med BSE-smitte, må ikke flyttes fra ejendomme med  

 besætninger under offentligt tilsyn, jf. § 27.
Smitte med BSE § 29.  

  

 Et mistænkt kreatur, jf. § 25, skal anses for at være smittet med BSE,  

 hvis Danmarks Fødevareforskning finder det indsendte materiale fra dyret  

 positivt ved en bekræftende undersøgelse for BSE.
 Stk. 2.  

  

 Når et kreatur anses  

 for at være smittet med BSE skal samtlige drøvtyggere, som er sat under  

 offentligt tilsyn, jf. § 27, stk. 1 og 3, som følge af den forudgående  

 mistanke  

 hos det smittede dyr, anses for at være særligt mistænkte for at være smittet  

 med BSE.
 § 30.  

  

 Samtlige drøvtyggere, som anses for at være særligt mistænkt for at være  

 smittet med BSE, jf. § 29, stk. 2, skal aflives, jf. stk. 2 eller kasseres  

 jf.  

 stk. 4.
 Stk. 2.  

  

 Fødevareregionen  

 foranstalter aflivning, prøveudtagning og transport til et kategori  

 1-forarbejdningsanlæg, af de særligt mistænkte dyr.
 Stk. 3.  

  

 I forbindelse med  

 aflivningen forestår fødevareregionen udtagning af relevant materiale til  

 undersøgelse for TSE på Danmarks Fødevareforskning fra samtlige kreaturer på  

 24  

 måneder og derover, samt fra samtlige får og geder på 18 måneder og derover.
Stk. 4.  

  

 Slagteriet skal sørge  

 for at alle dele af drøvtyggere under offentligt tilsyn, som er slagtet, jf.  

 §  

 28, stk. 3, transporteres til et kategori 1-forarbejdningsanlæg.
Desuden skal  

 slagtekroppen af det dyr, som er behandlet på slagtelinjen lige før og  

 slagtekroppen af de to dyr, som er behandlet på slagtelinjen lige efter, jf.  

 §  

 28, stk. 4, transporteres til et kategori 1-forarbejdningsanlæg, medmindre  

 der  

 er etableret et system, som hindrer at andre slagtekroppe forurenes, jf. §  

 28,  

 stk. 5.
 § 31.  

  

 Fødevareregionen foranstalter rengøring af fodersystemer, siloer og andre  

 steder, hvor foder, der kan have overført smitte med BSE, har været opbevaret  

 på den eller de ejendomme, hvor det smittede dyr har opholdt sig.
 § 32.  

  

 Det offentlige tilsyn på en besætning ophæves skriftligt af  

 fødevareregionen, når rengøring jf. § 31, er udført efter fødevareregionens  

 anvisning.
Afsnit IV Generelle bestemmelser Betaling og  

 erstatning § 33.  

  

 Fødevarestyrelsen afholder udgifterne til:
 1)  

 	  

 Aflivning af det mistænkte dyr i henhold til § 4, stk. 3.
 2)  

 	  

 Udtagelse, indsendelse, transport og undersøgelse af relevant  

 materiale fra det mistænkte dyr, samt bortskaffelse på kategori  

 1-forarbejdningsanlæg i henhold til § 5.
 3)  

 	  

 Udtagning, forsendelse og undersøgelse af relevant materiale i  

 medfør af §§ 15-16, §§ 18-19 og § 23.
 4)  

 	  

 Aflivning, transport og bortskaffelse på kategori 1-forarbejdningsanlæg  

 af kreaturer med oprindelse i Det Forenede Kongerige, som ikke længere skal  

 anvendes til levebrug, jf. § 22, stk. 1.
 5)  

 	  

 Videre undersøgelse af relevant materiale på Danmarks  

 Fødevareforskning i henhold til § 25, stk. 2.
 6)  

 	  

 Bortskaffelse på kategori 1-forarbejdningsanlæg af slagtekroppe,  

 samt refusion af en del af slagteomkostningerne, ved kassation af  

 slagtekroppe,  

 jf. § 26.
 7)  

 	  

 Undersøgelse af relevant materiale i henhold til §  

 28, stk. 2.
 8)  

 	  

 Foranstaltninger som fødevareregionen selv udfører i henhold til  

 §§ 30-31, jf. bekendtgørelse om udgifter og erstatning ved bekæmpelse og  

 forebyggelse af husdyrsygdomme.
 § 34.  

  

 Fødevarestyrelsen yder erstatning for følgende:
 1)  

 	  

 Aflivede dyr i henhold til § 4 og § 30, stk. 1, jf. bekendtgørelse  

 om udgifter og erstatning ved bekæmpelse og forebyggelse af husdyrsygdomme.
 2)  

 	  

 Delvis erstatning af driftstab opstået som følge af påbudt  

 aflivning af en hel besætning, jf. bekendtgørelse om udgifter og erstatning  

 ved  

 bekæmpelse og forebyggelse af husdyrsygdomme.
3)  

 	  

 Kreaturer med oprindelse i Det Forenede Kongerige, som ikke  

 længere skal anvendes til levebrug, jf. § 22, og som normalt ville være  

 godkendt til konsum af den veterinære kødkontrol.
Erstatningen beregnes ud  

 fra  

 dyrets vægt på aflivningstidspunktet og udgør 9 kr. pr. kg levende vægt.
 4)  

 	  

 Værdien af destruerede slagtekroppe, jf. § 26.
 § 35.  

  

 Alle øvrige udgifter end de i §§ 33 og 34 nævnte, der afholdes i  

 forbindelse med denne bekendtgørelse, er Fødevarestyrelsen uvedkommende.
Straf og  

 ikrafttræden § 36.  

  

 Med bøde straffes den, der overtræder § 3, § 4, stk. 1 eller 2, §§ 6-7, §  

 8, stk.1, § 9, stk. 1 eller 2, §§ 10  14, § 18, § 19, stk. 2 , §§  

 20-21, §§  

 2225, § 26, stk. 1, § 28, stk. 1, 3 eller 4 eller 5, § 30, stk. 1 eller  

 4.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 37.  

  

 Bekendtgørelsen træder i kraft den 14. januar 2005.
 Stk. 2.  

  

 Samtidig ophæves  

 bekendtgørelse nr. 82 af 14. februar 2002 om overvågning og bekæmpelse af BSE  

 hos kvæg.
Fødevarestyrelsen, den 20. december  

 2004 P.S.V.Preben Willeberg /Charlotte Kunst 1)  

 I bekendtgørelsen er der medtaget visse bestemmelser fra Europa-Parlamentets  

 og  

 Rådets Forordning (EF) Nr. 999/2001 af 22. maj 2001 om fastsættelse af regler  

 for forebyggelse af, kontrol med og udryddelse af visse transmissible  

 spongiforme  

 encephalopatier (EF-Tidende 2001 L 147, s. 1), som senest ændret ved  

 Kommissionens Forordning (EF) Nr. 1915/2003 af 30. oktober 2003 om ændring af  

 bilag VII, VIII og IX til Europa-Parlamentets og Rådets forordning (EF) nr.  

 999/2001 for så vidt angår handel med og import af får og geder og  

 foranstaltninger efter bekræftet forekomst af transmissible spongiforme  

 encephalopatier hos kvæg, får og geder (EF-Tidende 2003 L 283 s. 29). Ifølge  

 artikel 249 i EF-traktaten gælder en forordning umiddelbart i hver  

 medlemsstat.  

 Gengivelse af disse bestemmelser i bekendtgørelsen er således udelukkende  

 begrundet i praktiske hensyn og berører ikke den nævnte forordnings  

 umiddelbare  

 gyldighed i Danmark.
