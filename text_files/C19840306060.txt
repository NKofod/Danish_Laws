 Baggrund:
 Bekendtgørelse nr. 372 af 15. august om hviletid og fridøgn.
 Denne At-meddelelse oplyser om arbejdsmiljølovgivningens regler om daglig  

 hvileperiode og ugentligt fridøgn i forbindelse med rådighedstjeneste.
 Om reglerne om daglig hvileperiode og ugentligt fridøgn i øvrigt, se  

 At-meddelelse nr. 5.01.1 om daglig hvileperiode og nr. 5.01.2 om ugentligt  

 fridøgn.
Rådighedstjeneste Ved rådighedstjeneste forstås, at den ansatte er forpligtet til at være  

 til rådighed på eller uden for arbejdssstedet og i sidstnævnte tilfælde kan  

 tilkaldes.
At kunne kontaktes hjemme uden forpligtelse til at stå til  

 rådighed, er ikke rådighedstjeneste.
Rådighedstjeneste og daglig hvileperiode Rådighedstjeneste på arbejdsstedet betragtes ikke som hviletid.
 Dette gælder, selv om der under rådighedstjenesten ikke er blevet brug for  

 den pågældende.
Rådighedstjeneste uden for arbejdsstedet betragtes som hviletid,  

  men hviletiden afbrydes, hvis den ansatte kaldes til arbejde.
Dette gælder  

 både, når den ansatte kaldes ud, og når den ansatte pålægges at udføre et  

 arbejde i hjemmet.
Afbrydelsen indtræder, når tilkaldelsen sker, og slutter  

 ved hjemkomsten, henholdsvis arbejdets ophør i hjemmet.
 Når den ansatte under rådighedstjeneste kaldes til arbejde, kan  

 hvileperioden i det pågældende døgn enten nedsættes til 8 timer eller  

 udskydes således, at der gives den ansatte 11 timers hvil efter afslutningen  

 af det sidste arbejde.
 En nedsættelse af hvileperioden kan kun ske, hvis de 8 timer kan ligge  

 inden for det normale arbejdsdøgn.
 Hvis hvileperioden i stedet udskydes, og de 11 timers hvil herved strækker  

 sig ind i det efterfølgende døgn, skal den ansatte inden for dette døgn  

 tillige have den sædvanlige hvileperiode.
 Nedsættelse eller udskydelse af hvileperioden kan højst ske i 10 døgn i en  

 kalendermåned og 45 døgn i et kalenderår.
Rådighedstjeneste og det ugentlige fridøgn Den tid, den ansatte er til rådighed, hvad enten det er på arbejdsstedet  

 eller andetsteds, kan ikke indgå i det ugentlige fridøgn.
Fridøgnet kan omlægges i forbindelse med rådighedstjenesten.
Der må dog  

 ikke være mere end 12 døgn mellem 2 fridøgn.
Det omlagte fridøgn bør så vidt  

 muligt lægges i sammenhæng med et andet fridøgn og således, at mindst det ene  

 døgn ligger i umiddelbar tilslutning til en daglig hvileperiode.
Drøftelse Før arbejdsgiveren træffer beslutning om nedsættelse og udskydelse af  

 hvileperioden eller omlægning af fridøgnet, skal tilrettelæggelsen af  

 arbejdet, omfanget af nedsættelsen eller omlægningen drøftes med  

 tillidsrepræsentanten eller, hvis en sådan ikke findes, med de ansatte.
 Resultatet af drøftelsen er ikke bindende for arbejdsgiveren, men der bør  

 i videstmuligt omfang tages hensyn til de ansattes ønsker.
Aftaler Bestemmelsen om daglig hvileperiode ved rådighedstjeneste kan i et vist  

 omfang fraviges ved aftale, se At-meddelelse nr. 5.01.3 om aftaler om  

 hviletid og fridøgn.
