(Til landets læger og  

 embedslægeinstitutioner) (Meningokok-c) I medfør af § 26 i lov nr. 114 af 21. marts 1979 om foranstaltninger mod smitsomme sygdomme (epidemiloven) fastsætter Sundhedsstyrelsen følgende regler for lægers og embedslægers medvirken i bekæmpelse af meningokoksygdom.
Indledning Der anmeldes for tiden i Danmark ca. 250 tilfælde af meningokoksygdom  

 årligt.
Små udbrud med to, sjældent tre tilfælde ses omkring 5-10 gange hvert  

 år.
Større udbrud sker med års mellemrum.
Sygdommen har en letalitet på  

 5-10%.
 Ansvaret for tilrettelæggelsen af den forebyggende indsats ved optræden af  

 meningokoksygdom påhviler embedslægeinstitutionen i samarbejde med de  

 behandlende læger.
Ifølge gældende regler om lægers anmeldelse af smitsomme sygdomme m.v.  

 skal enhver læge, der får en patient med purulent meningitis eller  

 meningokoksepsis til behandling, straks telefonisk orientere  

 embedslægeinstitutionen.
Herved bliver det muligt hurtigt at konstatere en  

 eventuel ophobning af tilfælde.
Drejer det sig om erkendt eller formodet  

 meningokoksygdom, afgrænser embedslægeinstitutionen i samarbejde med den  

 behandlende læge hvilken personkreds, der skal anbefales profylakse.  

 Tilfældet er endvidere skriftligt anmeldelsespligtigt.
Den vigtigste forholdsregel til forebyggelse af alvorligt forløb af  

 sekundære tilfælde af meningokoksygdom er oplysning om tidlige sygdomstegn,  

 således at behandling hurtigt kan iværksættes.
Andre forholdsregler er  

 antibiotikaprofylakse og eventuelt vaccination.
Antibiotikaprofylakse nedsætter risikoen for forekomst af sekundære  

 tilfælde af meningokoksygdom.
Derfor anbefales det til den personkreds, hvor  

 der er en øget risiko for sygdom.
Sekundære tilfælde opstår sædvanligvis  

 inden for den første måned efter indekstilfældet.
 Vaccination kan i dag tilbydes personer over to år som beskyttelse mod  

 sygdom forårsaget af meningokokker, gruppe A og C.
Forholdsregler ved 1 tilfælde af  

 meningokoksygdom Information § 1.  Den læge, der tager en patient med  

 meningokoksygdom i behandling, skal informere patientens husstand og  

 tilsvarende nære kontakter om omhyggelig observation af eventuelle  

 sygdomstegn med henblik på tilkald af læge.
 Stk. 2.  Embedslægeinstitutionen har ansvaret for  

 information af eventuelle andre kontakter, fx. daginstitutioner og skoler.
Antibiotikaprofylakse § 2.  Den behandlende læge skal efter samråd med  

 embedslægeinstitutionen sikre sig, at antibiotikaprofylakse iværksættes.
§ 3.  Til personer i patientens husstand gives  

 antibiotikaprofylakse.
Under særlige omstændigheder kan det være relevant at  

 iværksætte antibiotikaprofylakse til andre personer med tilsvarende nær  

 kontakt.
 Stk. 2.  Vedrørende valg af antibiotikum, dosering,  

 bivirkninger og kontraindikationer henvises til Sundhedsstyrelsens vejledning  

 af 6. oktober 1992 om profylaktisk antibiotikabehandling ved optræden af  

 meningokoksygdom.
 § 4.  Børn og voksne, der har fået  

 antibiotikaprofylakse, må møde i daginstitution eller skole, når den  

 profylaktiske behandling er afsluttet.
Forholdsregler ved mere end 1 tilfælde af  

 meningokoksygdom inden § 5.  Embedslægeinstitutionen afgrænser den relevante  

 personkreds og sørger for, at denne bliver informeret.
 § 6.  Den i § 5 nævnte personkreds anbefales  

 antibiotikaprofylakse, jf. § 3.
Forholdsregler ved øget incidens af  

 meningokoksygdom inden for et § 7.  Embedslægeinstitutionen skal ved øget incidens  

 af meningokoksygdom inden for et lokalområde tage kontakt til  

 Sundhedsstyrelsen inden iværksættelse af profylaktiske foranstaltninger.
Vaccination § 8.  Hvis et tilfælde af meningokoksygdom viser sig  

 at være forårsaget af meningokokgruppe A eller C, sikrer  

 embedslægeinstitutionen sig, at vaccination tilbydes den samme personkreds,  

 som har modtaget antibiotikaprofylakse.
 Stk. 2.  Såfremt embedslægeinstitutionen skønner, at  

 vaccination af en større personkreds er påkrævet, skal Sundhedsstyrelsen  

 kontaktes, forinden vaccination iværksættes.
 Betaling m.v.
§ 9.  Vaccination foretages almindeligvis af den  

 praktiserende læge.
Udgifterne til honorarer til lægerne for vaccination og  

 konsultation afholdes af amtskommunerne samt Københavns og Frederiksberg  

 kommuner.
 Stk. 2.  Vaccine rekvireres på Statens Seruminstitut, og  

 udgifterne hertil afholdes af staten.
 Stk. 3.  Udgifterne til antibiotikaprofylakse afholdes  

 af den enkelte.
 Ikrafttræden m.v.
 § 10.  Cirkulæret træder i kraft den 1. november 1992.
 Stk. 2.  Samtidig ophæves Sundhedsstyrelsens cirkulære  

 nr. 35 af 21. marts 1983 om profylaktiske foranstaltninger ved  

 meningokoksygdom.
