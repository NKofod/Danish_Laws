 Til samtlige til eksport af kød og kødvarer autoriserede virksomheder samt  

 dyrlægerne og tilsynsassistenterne ved disse.
 Udførsel af kød og kødvarer, passersedler.
 I henhold til § 8, stk. 1, i landbrugsministeriets bekendtgørelse nr. 190  

 af 22. maj 1975 om udførsel af kød m.m. skal der i forbindelse med udførsel  

 af kød, slagteaffald og kødvarer afleveres en kopi af det foreskrevne  

 oprindelses- og sundhedscertifikat til toldvæsenet på udførselsstedet.
 De pågældende kopier afløste de hidtil anvendte kødattester (toldattester)  

 og blev medtaget i den nye bekendtgørelse, fordi man forventede dette ville  

 blive en rationalisering ved udstedelse af de veterinære papirer i  

 forbindelse med eksport af kød og kødvarer.
 De indhøstede erfaringer har imidlertid givet branchen anledning til at  

 fremføre, at ændringen i visse tilfælde har besværliggjort udstedelsen af  

 eksportpapirer.
 Det drejer som om eksport af helkonserves og bacon til U.K., hvor der  

 hidtil ikke har været krævet oprindelses- og sundhedscertifikater, men alene  

 toldattester, og for mindre virksomheder med tilsynsførende dyrlæger, idet  

 den pågældende kopi ikke umiddelbart kan underskrives af tilsynsassistenten,  

 men kun af den tilsynsførende dyrlæge.
 Det skal bemærkes, at dette har været en utilsigtet stramning, idet man  

 tværtimod fra veterinærdirektoratets side finder det naturligt og ønskeligt,  

 at tilsynsassistenterne i forbindelse med udførse af kød og kødvarer kan  

 underskrive passersedlerne (toldattesterne).
 Efter forhandling med brancheorganisationerne samt høring af  

 Sammenslutning af dyrlæger ved Miljø- og Levnedsmiddelkontrol og Foreningen  

 af Tilsynsfunktionærer ved Levnedsmiddelindustrien er der enighed om, at  

 tilsynsassistenterne kan underskrive kopi af oprindelses- og  

 sundhedscertifikat påstemplet »Kopi til toldvæsenet«, idet det  

 fremhæves, at tilsynsassistenten ved sin underskrift ikke attesterer forhold  

 af sundhedsmæssig art, ligesom dyrlægens embedsstempel ikke må anvendes i  

 denne forbindelse.
 P.V.V.
