Den 3. august 1989 undertegnedes i Oslo en ændringsaftale til aftale af 11. september 1981 mellem Danmark, Finland, Island, Norge og Sverige om gensidig bistand i toldsager, jf.
Udenrigsministeriets bekendtgørelse nr. 92 af 23. september 1982, Lovtidende C.
 Ændringsaftalen har følgende ordlyd:
ÆNDRINGSAFTALE TIL AFTALE AF 11. SEPTEMBER 1981 MELLEM DANMARK, FINLAND, ISLAND, NORGE OG  

 SVERIGE OM GENSIDIG BISTAND I TOLDSAGER På baggrund af Færøernes ønske om at deltage i det nordiske toldsamarbejde  

 og i overensstemmelse med Nordisk Toldadministrativt Råds anbefaling, er  

 Danmarks, Finlands, Islands, Norges og Sveriges regeringer blevet enige om,  

 at artikel 14 i den nordiske aftale af 11. september 1981 om gensidig bistand  

 i toldsager herefter skal lyde som følger:
Artikel 14 Gyldighedsområde Denne aftale skal ikke finde anvendelse: for Danmarks vedkommende på  

 Grønland, for Norges vedkommende på Svalbard og Jan Mayen samt for norske  

 besiddelser uden for Europa.
 Denne ændringsaftale træder i kraft ved undertegnelsen.
 Udfærdiget i Oslo den 3. august 1989 i et eksemplar på dansk, finsk,  

 islandsk, norsk og svensk.
 For Danmarks regering:
Ruben Madsen (1. ambassadesekretær) For Finlands regering:
Kaarlo Urjø-Kaskinen (ambassadør) For Islands regering:
Haraldi Krøyer (ambassadør) For Norges regering:
Jens Sterri (tolddirektør) For Sveriges regering:
Axel Edelstam (ambassadør) Ændringsaftalen trådte i kraft den 3. august 1989 for Danmark.
