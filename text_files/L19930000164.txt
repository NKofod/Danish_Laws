 I tilslutning til Udenrigsministeriets bekendtgørelse nr. 110 af 12.
december 1983, Lovtidende C, meddeles det, at der ved noteveksling mellem Danmark og Canada den 4. og den 7. oktober 1991 i Ottawa undertegnedes en fælles beredskabsplan vedrørende havforureningshændelser hidrørende fra skibsaktiviteter.
 Beredskabsplanen har følgende ordlyd:
BILAG B FÆLLES BEREDSKABSPLAN VEDRØRENDE HAVFORURENINGSHÆNDELSER HIDRØRENDE FRA  

 SKIBSAKTIVITETER 100 Indledning Målsætningen med denne plan er:
101 Anvendelse Denne plan finder anvendelse, når en forureningshændelse kan indvirke på  

 begge parter, eller når hændelsens omfang, skønt den kun indvirker direkte på  

 en af parterne, berettiger til, at den anden part anmodes om bistand.
 Det er hensigten at tilrettelægge de aktiviteter, som skal udføres af  

 hvert af landenes ansvarlige myndigheder, og at tilvejebringe en  

 kommandostruktur og en fast metode, som skal anvendes af deltagerne i  

 operationer til imødegåelse af en given forureningshændelse.
102 Forkortelser 103 Definitioner I denne plan betyder:
 103.1 »Skadeligt stof« et hvilket som helst stof, herunder  

 kulbrinter, som enten ved udflydning eller udtømning vil kunne skabe fare for  

 menneskelig sundhed, skade levende ressourcer og liv i havet, ødelægge  

 områdernes rekreative værdier eller være til hinder for anden retmæssig  

 udnyttelse af havet og tilstødende kystområder.
 »Forureningshændelse« en begivenhed eller en række begivenheder,  

 der har samme oprindelse, hvori der er impliceret en faktisk eller sandsynlig  

 udtømning i havet af et hvilket som helst skadeligt stof eller udledninger  

 indeholdende sådanne stoffer.
 103.2 »Parterne« Canadas regering og Kongeriget Danmarks  

 regering.
 103.3 »POLREP« det indledende rapporteringssystem, som bruges  

 ved udveksling af oplysninger mellem ansvarlige myndigheder i tilfælde af  

 indtruffen eller truende forurening.
 »SITREP« det operationelle system for rapportering under  

 hændelsen.
 103.4 »Ansvarsområder«, med hensyn til Canada, områderne Nares  

 Stræde, Baffin Bugt og Davisstrædet beliggende mellem Canada og Grønland vest  

 for skillelinien etableret ved overenskomsten mellem Kongeriget Danmarks  

 regering og Canadas regering angående afgrænsningen af den kontinentale  

 sokkel mellem Grønland og Canada, underskrevet i Ottawa den 17. december  

 1973; med hensyn til Danmark, områderne Nares Stræde, Baffin Bugt og  

 Davisstrædet øst for ovennævnte skillelinie; og områder, der måtte følge af  

 enhver efterfølgende afgrænsning, som måtte blive aftalt mellem de to  

 regeringer.
200 Fælles politik og ansvar 201 Fælles politik 201.1 De ansvarlige danske og canadiske myndigheder skal i samarbejde  

 reagere hurtigt på en forureningshændelse, som påvirker eller truer med at  

 påvirke begge parter.
Aktioner, som gennemføres i medfør af planen, skal ske  

 under iagttagelse af den lovgivning, de operationelle krav og andre  

 forpligtelser, som hver af disse myndigheder er underkastede.
201.2 Det anerkendes, at god kommunikation såvel mellem parterne som  

 mellem hver af parternes myndigheder er af afgørende betydning for, at denne  

 plan kan gennemføres efter hensigten.
En forureningshændelse, som udgør en  

 mulig trussel mod den anden part, skal øjeblikkeligt indberettes til den  

 ansvarlige myndighed hos denne part i overensstemmelse med bestemmelserne i  

 denne plan.
 201.3 I tilfælde af modforanstaltninger i overensstemmelse med denne plan  

 skal de udpegede myndigheder stille alle de ressourcer til rådighed, som de  

 råder over til anvendelse i fælles modforanstaltningsoperationer, med  

 forbehold af forekomsten af kritiske situationer i deres nationale område.
202 Særlige bestemmelser om finansiering og indtræden 202.1 Omkostningerne ved en modforanstaltningsoperation skal bæres af den  

 part, der iværksætter operationen.
Iværksættelse betyder her den formelle  

 igangsætning af denne plan.
 202.2 Hvis en part imidlertid retter opfordring til den anden part om  

 assistance, skal den førstnævnte part bære alle direkte omkostninger ved  

 sådanne operationer, som den anden part har foretaget efter anmodning.
 202.3 Den part, som anmoder om assistance, kan når som helst trække  

 anmodningen tilbage, men skal da bære de omkostninger, som er afholdt eller  

 skal afholdes af den assisterende part.
 202.4 Den assisterende part skal efter anmodning efter bedste evne give  

 den anden part et foreløbigt skøn over omkostningerne ved assistance.
 202.5 Med mindre andet aftales, skal omkostningerne ved den anmodede  

 assistance, som er ydet af den anden part, beregnes i overensstemmelse med  

 gældende lovgivning og praksis i den assisterende parts land.
 Der skal foretages udveksling af officielle genparter af  

 beregningsmetoder, -politik og -fremgangsmåder, som er gældende på datoen for  

 planens undertegnelse.
 Hver af parterne skal underrette den anden part om ændringer i disse  

 metoder, politikker og fremgangsmåder.
 Refusion af omkostninger mellem de to parter er betinget af, at der er  

 modtaget passende dokumentation til støtte for påkrav mod forureneren.
 202.6 Uanset bestemmelserne i stk. 202.1 skal ingen forholdsregel, der  

 tages af en part, og som er nødvendig og rimelig som øjeblikkelig  

 modforanstaltning, anses for at betyde formel iværksættelse af denne plan.
 202.7 Omkostningerne ved en modforanstaltningsoperation gennemført efter  

 skift af ledelse og kommando fra en part til den anden skal bæres af den  

 sidstnævnte part.
 202.8 Bestemmelserne i dette stykke skal anvendes under hensyn til den  

 konkrete sag, uden præjudice for bilæggelsen af eventuelle tvister med  

 tredjepart, som kan opstå i forbindelse med ansvar og erstatning for skader  

 som følge af en forureningshændelse, uanset hvor den indtræffer.
 Den part, som får refunderet omkostninger ved  

 modforanstaltningsoperationer, vil på passende måde skulle bistå den anden  

 part ved dennes udøvelse af regresret mod en tredjepart, herunder  

 tilvejebringelse af dokumentation og vidner.
202.9 Når denne plan igangsættes, skal hver af parterne meddele særlige  

 told- og immigrationsklarering for ressourcer til modforanstaltninger,  

 herunder personale og materiel.
Fremgangsmåderne hertil skal udarbejdes af de  

 pågældende regionale og lokale embedsmænd.
203 Mekanismer til igangsættelse af planen 203.1 Planen skal igangsættes af en parts ansvarlige myndigheder i  

 tilfælde af en forureningshændelse, som har sin oprindelse i  denne parts  

 ansvarsområde, og som er forbundet med betydelig risiko for spredning af  

 forurening til den anden parts ansvarsområde, eller i tilfælde af, at sådan  

 spredning allerede har fundet sted.
203.2 Planen kan igangsættes af en part over for forureningshændelser,  

 hvor der ikke er sket eller er risiko for spredning af forurenende stoffer i  

 den anden parts ansvarsområde, hvis det på grund af hændelsens omfang eller  

 andre faktorer er ønskeligt at gennemføre fælles modforanstaltninger.
I  

 sådanne tilfælde skal begge parters myndigheder være enige herom.
300 Elementer af planlægning og modforanstaltninger 301 Joint Support Centres (enten JSCC eller JSCD) Der udpeges fælles Joint Support Centres, som råder over de faciliteter,  

 som er nødvendige for planens gennemførelse.
Under en hændelse skal JSC  

 oprettes i de faciliteter, der er udpeget af den part, der indsætter OSC, og  

 ved skift af OSC til den anden part flyttes det normalt til denne anden parts  

 faciliteter.
Efter den ansvarlige myndigheds skøn kan i stedet for det forud  

 udpegede sted udpeges alternative steder, som ligger nærmere stedet for  

 hændelsen.
302 Joint Support Team Members(JSTC/JSTD) 302.1 Joint Support Team under udpegede medformænd består af egnede  

 repræsentanter for specifikke myndigheder i henholdsvis Danmark og Canada.  

 Efter igangsættelse af planen under 203.1 bliver JST aktiveret efter aftale,  

 hvis der indtræffer en forureningshændelse i de områder, der er omfattet af  

 denne plan, og skal fungere som rådgivere for den udpegede OSC.
 302.2 Parterne udveksler oplysninger, som skal ajourføres den 1. marts og  

 den 1. september hvert år, med angivelse af navne, stillinger, privat- og  

 arbejdstelefonnumre, arbejdsadresser og eventuelle telex-, fax- og TWX-numre  

 for alle JST-formænd og OSC.
 302.3 Generelle JST-funktioner omfatter planlægning, alarmberedskab og  

 overvågningsoperationer, som kort kan beskrives således:
302.4 Visse af modforanstaltningsoperationerne udføres, hver gang planen  

 igangsættes.
Foranstaltningernes omfang afhænger af, hvad der kræves i den  

 konkrete situation.
Blandt de særlige rådgivnings- og støttefunktioner for  

 JST er:
 302.5 De nationale medformænd for JST skal sørge for, at der regelmæssigt  

 afholdes møder til drøftelse af fælles problemer, og eventuelt til afholdelse  

 af øvelser i forbindelse med planen.
303 On-Scene Commander/Coordinator (OSC) 303.1 Samordning og ledelse af den fælles indsats mod forurening på stedet  

 for forureningshændelsen udføres af en embedsmand, som udnævnes til OSC.
 OSC er en repræsentant, som udpeges af Commissioner Canadian Coast Guard  

 eller af Miljøstyrelsen i hver enkelt tilfælde af forureningshændelser.
 Denne har fortsat ansvaret, indtil det aftales, at OSC skal skifte fra den  

 ene part til den anden, eller indtil formanden for JST eller en anden  

 national myndighed i den pågældende part beordrer et skift af OSC inden for  

 sin jurisdiktion.
 OSC bistås af eksperter, som rådgiver ham inden for deres respektive  

 fagområder.
 303.2 I tilfælde af en forureningshændelse skal den i forbindelse med  

 planen ansvarlige repræsentant for en myndighed, som først ankommer til  

 stedet, samordne aktiviteterne i forbindelse med planen, indtil den udpegede  

 OSC er i stand til at overtage ledelsen af operationen.
303.3 OSC skal bedømme de saglige forhold omkring en given  

 forureningshændelse, herunder art, mængde og beliggenhed af spildte  

 materialer, materialernes sandsynlige spredningsretning og hastighed, til  

 rådighed værende og nødvendige ressourcer, samt områder, som kan blive  

 berørt.
OSC skal fastlægge prioriteringen af beskyttelsesindsatsen.
 303.4 OSC skal efter behov iværksætte og lede operationer under Fase II,  

 Fase III og Fase IV, som nævnt i stk. 400.
 303.5 OSC skal i overensstemmelse med gældende national, provinsiel,  

 territorial og lokal lovgivning indhente fornøden tilladelse til at indkalde  

 og beordre indsættelse af til rådighed værende ressourcer med henblik på at  

 igangsætte og fortsætte med forhindring af spredning, modforanstaltninger,  

 oprensning og bortskaffelse.
303.6 Under udførelsen af denne plan skal OSC til stadighed sende  

 ajourførte og nøjagtige oplysninger til JST med henblik på at sikre, at den  

 fælles indsats til beskyttelse af nationale ressourcer og miljøet mod  

 forureningsskader bliver så effektiv som muligt.
Den nødvendige direkte  

 forbindelse mellem personale på alle niveauer hos begge parters myndigheder  

 er væsentlig for, at operationerne kan planlægges og gennemføres  

 tilfredsstillende.
304 Deputy on-Scene Commander/Coordinator (DOSC) DOSC udpeges af den part, som ikke stiller OSC til rådighed.
Han skal  

 fungere som OSC's direkte forbindelsesled til myndighederne i den part, som  

 DOSC repræsenterer.
Han skal bistå OSC og kontrollere, at hans egen parts  

 ressourcer til modforanstaltninger svarer til den af OSC lagte taktik.
400 Modforanstaltningsoperationer Modforanstaltninger mod forureningshændelser opdeles i 5 forholdsvis klart  

 adskilte faser.
Dog kan dele af eller en hel fase finde sted samtidigt med en  

 eller flere andre faser.
500 Rapportering og kommunikation 501 Rapporteringssteder, rapporteringssystem 501.1 En mulig forureningstrussel mod den anden part skal øjeblikkeligt  

 indberettes til denne.
Rapporter skal sendes til:
(Island Commander Greenland) 501.2 Når de ansvarlige myndigheder rapporterer en forureningshændelse  

 eller en eventuel truende forurening til den anden part skal Pollution  

 Reporting System (POLREP) anvendes.
Der vedlægges en beskrivelse af POLREP  

 som Appendix(* 1). De ansvarlige myndigheder er:
 501.3 Anden rapportering og kommunikation skal ske under imødekommelse af  

 nationale bestemmelser (SITREP). Der vedlægges en beskrivelse af SITREP som  

 Appendix (* 1).
502 Afslutning af operationen Henstilling om afblæsning af fælles modforanstaltninger mod en given  

 forureningshændelse skal ske i enighed mellem OSC og DOSC.
JST-formanden fra  

 den part, som oprindeligt igangsatte de fælles modforanstaltninger, skal  

 afblæse aktionen ved brug af POLREP efter samråd med medformanden fra den  

 anden part.
 I meddelelsen skal klart anføres dato og klokkeslæt i UTC (Universal  

 Coordinated Time) af ophør af fælles modforanstaltninger.
 Kravet om samråd berører på ingen måde formandens ret til at træffe  

 beslutning om afslutning af operationen.
503 Rapportering efter hændelsen JST kan anmode de involverede OSC og DOSC om at fremlægge rapporter og  

 afrapportere operationerne til JST vedrørende hændelsen, trufne  

 foranstaltninger og eventuelle nødvendige iagttagelser eller henstillinger.
600 Information til offentligheden I tilfælde af en forureningshændelse skal offentligheden på passende  

 tidspunkt forsynes med nøjagtige oplysninger om hændelsens art og om de  

 modforanstaltninger, der træffes.
Hensigten hermed er at sikre  

 offentlighedens forståelse, at sikre samarbejde med alle interesserede parter  

 og at begrænse muligheden for, at urigtige oplysninger giver anledning til  

 bekymring eller foruroligelse.
700 Administration 701 Varetagelse Denne plan og eventuelle ændringer af planen varetages af:
For Danmark: Direktøren Miljøstyrelsen For Canada: Commissioner Canadian Coast Guard 702 Ændringer Ændringer i planen kan gennemføres efter fælles aftale mellem planens  

 varetagere.
Den ændrede beredskabsplan trådte i medfør af bestemmelserne i  

 overenskomstens bilag B, paragraf 9 i bekendtgørelse nr. 110 af 12. december  

 1983 i kraft den 7. oktober 1991.
Udenrigsministeriet, den 4. februar 1993 Niels Helveg Petersen (* 1) De under 501.2 og 501.3 nævnte Appendix 1 og 2 er ikke optrykt her.
