Pressenævnet fandt, at oplysningerne om, at  

 en bolighaj fra Fyn lader unge polakker bo under elendige  

 forhold var  

 faktiske oplysninger, der kunne være egnet til at påføre [K1] og  

 bestyrelsesformand [K2] økonomisk eller anden skade af betydning, og at  

 oplysningernes rigtighed ikke var utvivlsom.
En anmodning om genmæle skal  

 derfor som udgangspunkt tages til følge, jf. medieansvarsloven § 36, stk. 1.
 Ordlyden af den meddelelse, som klagerne  

 ønskede bragt, opfyldte kravene til et genmæle, jf. medieansvarsloven § 38.
Den præcisering, som JydskeVestkysten  

 bragte den 20. december 2006, angav, at [K1] ikke havde lejet bygningen ud  

 direkte til polakkerne, men ikke, at [K1] heller ikke havde noget indirekte  

 kontraktmæssigt forhold til dem.
Præciseringens fremhævelse af, at der ikke  

 var  

 udlejet direkte, implicerede tværtimod et indirekte kontraktforhold, og den  

 gengav således ikke det ønskede genmæle.
Pressenævnets  

 kendelse i sag 2006-6-453 Advokat M.
Miichael  

 Nørregaard har på vegne af [K1] og [K2] klaget til Pressenævnet over en  

 artikel  

 i JydskeVestkysten den 11. december 2006, idet JydskeVestkysten har afvist at  

 bringe et genmæle.
1. Sagsfremstilling JydskeVestkysten bragte den  

 11. december 2006 under overskriften  

  

 Mangemillionær  

 står bag unge polakkers usle værelser  

  

 og underoverskriften  

  

 LUKKET: Direktør smækkede røret på, da  

 JydskeVestkysten ville høre hans forklaring på, hvorfor han lader unge  

 polakker  

 bo under elendige forhold.  

  

 følgende forsideartikel:
 BILLUND: På Cumulusvej i  

 lufthavnsområdet i Billund bor en gruppe unge polakker under kummerlige  

 forhold  

 i en bygning, der både rummer en hangar og nogle tidligere mandskabslokaler.  

 Indtil i sommer holdt også Bed & Breakfast-restauranten Fly Inn til her.
De bor to og to sammen på små  

 værelser på Cumulusvej.
Køkkenet er en kogeplade, en toaster og et lille  

 køleskab på gangen og skal forsyne de omkring 15 personer, som bor her.
JydskeVestkysten ville gerne  

 have ejerens forklaring på, hvorfor de små værelser koster 7.000 kroner per  

 styk om måneden.
Og om han ingen skrupler har over at lade lejere bo under de  

 forhold.
Bolighaj fra Fyn Bygningen ejet af  

 ejendomsselskabet [K1] har til huse på havnen i Svendborg.
- Goddag, [A].
Er det dig, der ejer det tidligere Fly Inn i Billund? - Nej, hvorfor? - Er det [K1], der ejer bygningen? - Ja, jeg ejer det ikke, jeg  

 er bare direktør.
Men hvorfor spørger du om det? - I den bygning bor nogle polakker under kummerlige forhold.
- Jeg vil ikke udtale mig om  

 noget som helst.
Farvel.
 Dut dut dut.
[A] eller [A1], som han også  

 kalder sig, smed røret på. Til artiklen var indsat en  

 faktaboks, hvoraf følgende fremgår:
[K1] Firmaet holder til i det gule  

 pakhus på havnen i Svendborg.
Her er der blandt andet en restaurant og en  

 række  

 erhvervslejemål.
Selskabet er god for over 100 millioner kroner.
Bestyrelsesformand i alle  

 selskaber er mangemillionæren [K2].
Hans tilknytning til det sydfynske er en  

 sommerresidens. Ved brev af 14. december 2006  

 henvendte advokat M.
Miichael Nørregaard sig på klagernes vegne til  

 JydskeVestkysten med anmodning om at få bragt følgende:
Genmæle I forsideartiklen den 11.  

 december 2006 anfører JydskeVestkysten, at ejeren af en ejendom på Cumulusvej  

 i  

 lufthavnsområdet i Billund udlejer værelser til polske arbejdere, samt at  

 ejeren er en bolighaj fra Fyn.
 Over for disse oplysninger  

 meddeles det, at [K1], der er ejer af den i artiklen nævnte ejendom, har  

 bortforpagtet ejendommen med tilhørende restauration til tredjemand til  

 hotel-  

 og restaurationsformål. [K1] har således intet kontraktmæssigt forhold til de  

 i  

 artiklen nævnte polske arbejdere - hverken direkte eller indirekte.
Direktør [A], [K1] JydskeVestkysten bragte den  

 20. december 2006 under overskriften  

  

 [K1]  

 lejer ikke ud til polakker  

  

 følgende præcisering:
BILLUND: I forbindelse med  

 artiklen den 11. december om polske arbejderes lejemål af en bygning på  

 Cumulusvej i Billund skal vi præcisere, at [K1], som ejer bygningen, ikke har  

 lejet bygningen ud direkte til polakkerne, men til en anden lejer.
En  

 oplysning, avisen ikke bragte, idet direktør i [K1], [A], ikke ønskede at  

 udtale sig og afbrød telefonforbindelsen til journalisten. 2. Parternes synspunkter Advokat M.
Miichael  

 Nørregaard har anført, at artiklen efterlader læseren med det indtryk, at  

[K1]  

 har udlejet værelser til de omtalte polakker.
Udsagnet Bolighaj fra  

 Fyn og  

 faktaboksen med oplysninger om klagerne forstærker det indtryk.
 Advokaten har videre afvist,  

 at klagerne står bag unge polakkers usle værelser, idet klagerne  

 ikke har  

 noget kontraktmæssigt forhold til polakkerne.
 JydskeVestkysten har oplyst,  

 at avisen - selvom klagerne sagde nej tak - bragte præciseringen  

 for at  

 overholde de Vejledende regler for god presseskik, punkt A.7.
Avisen har anført, at alle  

 oplysninger i artiklen er rigtige, og at det ikke i artiklen anføres, at [K1]  

 udlejer værelser til de omtalte polakker.
Det er korrekt, at [K1] står  

 bag  

 unge polakkers usle værelser, idet [K1] er ejer af den bygning,  

 polakkerne bor  

 i.
 JydskeVestkysten har  

 herudover anført, at direktør [A] selv medvirkede til, at oplysningerne om  

 udlejningen til tredjemand ikke optrådte i artiklen, eftersom han afbrød  

 samtalen.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Niels Grubbe, Jan Kristensen,  

 Kaare  

 R.
Skou  

 og  

 Ole Askvig.
Pressenævnet finder, at  

 oplysningerne om, at en bolighaj fra Fyn lader unge  

 polakker bo under  

 elendige forhold er faktiske oplysninger, der kan være egnet til at  

 påføre [K1]  

 og bestyrelsesformand [K2] økonomisk eller anden skade af betydning, og at  

 oplysningernes rigtighed ikke er utvivlsom.
En anmodning om genmæle skal  

 derfor  

 som udgangspunkt tages til følge, jf. medieansvarsloven § 36, stk. 1.
 Ordlyden af den meddelelse,  

 som klagerne ønskede bragt, opfyldte kravene til et genmæle, jf.  

 medieansvarsloven  

 § 38.
Den præcisering, som  

 JydskeVestkysten bragte den 20. december 2006, angav, at [K1] ikke har lejet  

 bygningen ud direkte til polakkerne, men ikke, at [K1] heller ikke havde  

 noget  

 indirekte kontraktmæssigt forhold til dem.
Præciseringens fremhævelse af, at  

 der ikke var udlejet direkte, implicerede tværtimod et indirekte  

 kontraktforhold, og den gengav således ikke det ønskede genmæle.
 Klagerne er derfor berettiget  

 til efter påkrav at få bragt følgende genmæle i JydskeVestkysten, jf.  

 medieansvarsloven § 39:
Genmæle I forsideartiklen den 11.  

 december 2006 anfører JydskeVestkysten, at ejeren af en ejendom på Cumulusvej  

 i  

 lufthavnsområdet i Billund udlejer værelser til polske arbejdere, samt at  

 ejeren er en bolighaj fra Fyn.
 Over for disse oplysninger  

 meddeles det, at [K1], der er ejer af den i artiklen nævnte ejendom, har  

 bortforpagtet ejendommen med tilhørende restauration til tredjemand til  

 hotel-  

 og restaurationsformål. [K1] har således intet kontraktmæssigt forhold til de  

 i  

 artiklen nævnte polske arbejdere - hverken direkte eller indirekte.
[K1] og [K2] Afgjort den 14. februar 2007.
