Nr BSF 60 Forslag til folketingsbeslutning om Danmarks Radios styrelse Fremsat af Tastesen (S) Ole Espersen (S) Helge Mortensen (S) Birthe Hansen  

 (SF) Ingerlise Koefoed (SF) Ebba Strange (SF) den 3. december 1985 Folketinget pålægger ministeren for kulturelle anliggender inden den 1. februar 1986 at fremsætte forslag om ændring af radioloven med henblik på at sikre Danmarks Radios status som en mere tidssvarende og selvstændig offentlig institution.
Dette skal ske efter følgende retningslinjer:
1. Danmarks Radio ledes af en bestyrelse på 9 medlemmer.
Folketinget udpeger 7 medlemmer som repræsentanter for lyttere og seere.
 Medarbejderne vælger 2 medlemmer til bestyrelsen.
Formand og næstformand udpeges af ministeren for kulturelle anliggender blandt bestyrelsens medlemmer.
Bestyrelsen udpeges for en fireårig periode.
2. Den daglige drift varetages af direktionen.
Direktionen og programcheferne ansættes af bestyrelsen.
3. Der nedsættes et programråd på ca. 30 medlemmer.
Programrådet består af repræsentanter for lytterbevægelsen samt foreninger og organisationer inden for kultur, fritid, politik, erhverv, arbejdsmarked og forbrug.
Programrådets opgave er løbende at drøfte programvirksomheden og udøve efterkritik.
4. Amtsprogramrådene opretholdes til varetagelse af den efterkritiske og rådgivende funktion over for regionalradioerne.
5. Klager over programvirksomheden behandles i et klagenævn, der fungerer uafhængigt af Danmarks Radio.
6. Efter indstilling fra Danmarks Radios bestyrelse fastsætter ministeren for kulturelle anliggender licensens størrelse, som endeligt godkendes af folketingets finansudvalg.
Licensfastsættelsen gælder for en fireårig periode.
I perioden reguleres licensen alene for pris- og lønudvikling.
 7. Loven skal træde i kraft den 1. april 1986.
BEMÆRKNINGER TIL FORSLAGET Radiorådet er en forældet styringsmekanisme for en moderne medievirksomhed.
De foreslåede ændringer bør gennemføres, uanset om der træffes beslutning om et dansk TV 2. Forslaget bygger på mediekommissionens betænkning nr. 6 om dansk mediepolitik (bet.
nr. 1029/85). Forslagets hensigt er at forenkle bestyrelsesfunktionen uden at tilsidesætte den folkelige efterkritik af programvirksomheden.
