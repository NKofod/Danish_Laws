Overenskomst vedrørende den dansk-islandske vareudveksling Den 4. Juni 1948 er der i København undertegnet følgende  

 Vareudvekslingsaftale mellem Danmark og Island.
 Den danske Regering og den islandske Regering er med det Formaal for Øje  

 at fremme Vareudvekslingen mest muligt mellem Danmark og Island blevet enige  

 om følgende Bestemmelser:
Art.
I.
 Den danske Regering vil give de nødvendige Tilladelser til Udførsel til  

 Island af Varer indenfor Rammen af de Varelister, som maatte blive aftalt  

 mellem de to Lande.
 Den islandske Regering vil paa sin Side give de nødvendige Tilladelser til  

 Indførsel af Varer fra Danmark indenfor Rammen af de samme Varelister.
Art.
II.
 Den islandske Regering vil give de nødvendige Tilladelser til Udførsel til  

 Danmark af Varer indenfor Rammen af de Varelister, som maatte blive aftalt  

 mellem de to Lande.
 Den danske Regering vil paa sin Side give de nødvendige Tilladelser til  

 Indførsel af Varer fra Island indenfor Rammen af de samme Varelister.
Art.
III.
 De to Regeringer vil i størst mulig Udstrækning lette Udførslen,  

 respektive Indførslen ogsaa af Varer udover de i Varelisterne opførte Mængder  

 og Varearter.
Art.
IV.
 Saafremt der i Varelisterne for samme Varer er angivet saavel Mængde som  

 Værdi, er det Mængdeangivelsen, der er afgørende, medens Værdien kun er  

 anslaaet.
Art.
V.
De to Regeringers Forpligtelser i Henhold til Art.
I og II medfører ikke  

 Pligt til at give Ind- og Udførselstilladelser til Firmaer og Enkeltpersoner  

 udover de herom i Danmark og Island gældende Bestemmelser.
Vedkommende danske  

 og islandske Regeringsmyndigheder forbeholder sig Ret til ogsaa at tage  

 Hensyn til Varernes Pris, naar Bestemmelse tages angaaende  

 Indførselsansøgninger.
Art.
VI.
 De to Regeringer er enige om, at Udstedelse af Indførselstilladelse ogsaa  

 omfatter fornøden Tilladelse til Overførsel af Betaling.
Art.
VII.
 Kontingenter, der er aftalt for en bestemt Periode, og som ikke er  

 udnyttet inden Periodens Udløb, vil blive overført til den følgende Periode,  

 medmindre andet aftales.
Art.
VIII.
 Samtidig med Undertegnelsen af nærværende Overenskomst er man blevet enig  

 om de som Bilag vedhæftede Varelister imellem Danmark og Island i Tiden fra  

 1. Maj 1948 til 30. April 1949.
 Denne Overenskomst skal være gældende fra den 1. Maj 1948 og gælder indtil  

 videre.
Udfærdiget i København i to Eksemplarer paa Dansk og Islandsk, idet begge  

 Tekster skal have samme Gyldighed, den 4. Juni 1948.
For den kgl. danske Regering (sign.) Gustav Rasmussen.
For den islandske Regering (sign.) Jakob Møller.
Islandsk Indførsel af danske Varer 1 Tiden 1. Maj 1948 til 30. April  

 1949.(* 1) Under denne Vareliste falder alle Varer, der eksporteres efter 1. Maj 1948  

 og endvidere danske Varer, der henligger i islandske Pakhuse, og som ikke  

 allerede er indklareret:
 (* 1) Den islandske Tekst til Varelisterne udelades her.
 Hvilket herved bringes til almindelig Kundskab.
 Udenrigsministeriet, den 24. Juni 1948.
 Gustav Rasmussen.
 (* 1) Den islandske Tekst til Varelisterne udelades her.
