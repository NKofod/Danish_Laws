Skriftlig fremsættelse (17. maj 2005) Statsministeren  

  

 (Anders Fogh Rasmussen):
 Herved tillader jeg mig for Folketinget at fremsætte:
 Forslag til lov  

 om Færøernes landsstyres indgåelse af folkeretlige aftaler.
(Lovforslag nr.
L 171).
 Forslag til lov om Færøernes landsstyres indgåelse af  

 folkeretlige aftaler er et resultat af forhandlinger mellem regeringen og  

 Færøernes landsstyre.
 Formålet med lovforslaget er at give Færøernes landsstyre en  

 udtrykkelig og generelt formuleret adgang til selv  på rigets vegne og  

 uden  

 Udenrigstjenestens medvirken  at forhandle og indgå de i lovforslaget  

 angivne  

 typer af folkeretlige aftaler med fremmede stater og internationale  

 organisationer  

 inden for sagsområder, der er overtaget fuldt  

 ud af de færøske myndigheder.
 Lovforslaget er en udmønting af regeringens overordnede  

 politik om at søge rigsfællesskabet moderniseret og herunder inddrage  

 Færøerne  

 i udenrigspolitiske beslutninger, som særligt vedrører Færøerne.
 Regeringen har fremsat lovforslag om en tilsvarende  

 fuldmagtsordning for Grønland.
Som følge af Færøernes stigende internationale  

 interessevaretagelse har internationale forhandlinger, som alene berører  

 Færøerne, i øget omfang været ført under ledelse af det færøske landsstyre  

 med  

 Udenrigsministeriets medvirken.
For så vidt angår visse forvaltningsaftaler  

 mellem Færøerne og visse nærtstående lande har der udviklet sig en praksis,  

 hvorefter Færøernes landsstyre  efter bemyndigelse i overensstemmelse  

 med  

 grundlovens § 19  har forhandlet aftalen uden Udenrigstjenestens  

 medvirken, og  

 alene med løbende underretning af Udenrigstjenesten, af hensyn til muligheden  

 for at varetage rigets interesser.
 Forslaget indebærer således, at denne praksis etableres som  

 en generel ordning for Færøernes landsstyre med hensyn til de aftaler, der er  

 omfattet af loven.
 Fuldmagtens typiske anvendelsesområde forventes at blive  

 bilaterale aftaler med nabolandene og EU vedrørende fiskeri, handelsforhold,  

 dobbeltbeskatning, kultur, forskning, undervisning, sociale forhold, miljø,  

 turisme og lignende emner.
 Ordningen forudsætter et tæt samarbejde mellem regeringen og  

 landsstyret med henblik på, at rigets samlede interesser ikke tilsidesættes.  

 Det er derfor forudsat, at landsstyret skal underrette regeringen forinden og  

 under hele forløbet i forbindelse med forhandling og indgåelse af aftaler i  

 medfør  

 af ordningen.
 Fuldmagten begrænser ikke regeringens og Folketingets ansvar  

 og beføjelser efter grundlovens § 19.
 Fuldmagten vil ikke omfatte folkeretlige aftaler, der  

 berører forsvars- og sikkerhedspolitikken, samt folkeretlige aftaler, som  

 skal  

 gælde for Danmark, eller som forhandles inden for en mellemfolkelig  

 organisation, hvoraf riget er medlem.
 Lovforslaget omhandler centrale forfatningsmæssige forhold  

 og indeholder en redegørelse for regeringens opfattelse heraf, herunder de  

 statsretlige rammer for fuldmagten.
 Regeringen konstaterer, at landsstyret ved fremsættelse af  

 forslag til lagtingslov om Færøernes landsstyres indgåelse af folkeretlige  

 aftaler, lægger en anden opfattelse af Færøernes forfatningsmæssige status  

 til  

 grund, end der er givet udtryk for i regeringens lovforslag.
Regeringen hverken kan eller vil forhindre, at de færøske  

 myndigheder  ligesom andre deltagere i den forfatningsretlige debat  

  kan give  

 udtryk for deres opfattelse af forfatningsretlige spørgsmål.
Det er  

 imidlertid  

 klart, at hvis regeringens lovforslag berører spørgsmål i relation til  

 grundloven, må regeringen lægge sin grundlovsfortolkning til grund.
Dette er  

 også tilkendegivet over for de færøske myndigheder.
 Forslaget har været forelagt for de færøske myndigheder, og  

 et flertal i Lagtinget har tilsluttet sig, at forslaget fremmes.
 Baggrunden for, at lovforslaget fremsættes så sent i  

 folketingssamlingen, er, at Færøernes Lagting først den 14. maj 2005 har  

 tilsluttet sig, at lovforslaget fremsættes for Folketinget.
Færøernes landsstyre har imidlertid ønsket, at loven så vidt  

 muligt vedtages i denne folketingssamling.
Regeringen er enig heri.
 Efter Folketingets vedtagelse af lovforslaget og den  

 stadfæstede lovs kundgørelse i Danmark og på Færøerne vil det retlige  

 grundlag  

 for den nyordning, der er beskrevet i lovforslaget, være etableret i Danmark  

 og  

 på Færøerne.
 Idet jeg henviser til de bemærkninger, der ledsager  

 forslaget, skal jeg tillade mig at anbefale det til Folketingets velvillige  

 behandling.
