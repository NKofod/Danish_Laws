Nævnet  

 fandt ikke grundlag for at give klager genmæle.
Nævnet lagde vægt på, at  

 visse  

 oplysninger var korrekte, at visse ukorrekte oplysninger ikke var egnet til  

 at  

 påføre klager skade af betydning, og at nævnet i forhold til visse  

 oplysninger  

 ikke havde mulighed for at vurdere rigtigheden af disse.
Kendelse  

 fra Pressenævnet i sag 2004-6-20 [K] har klaget til Pressenævnet over Berlingske Tidendes afslag  

 på at bringe et genmæle i anledning af to artikler den 4. januar 2004.
Forsideartiklen bar overskriften   

  

 Ulovlig aftale i Hørsholm  

  

  og underrubrikken Næse Hørsholm indgik  

 en ulovlig aftale med kommunens tidligere underholdningskonge, [K], da han  

 blev  

 fyret efter afsløringer om bl.a. rod i regnskaberne.
Det fastslår  

 Indenrigsministeriet.
I artiklen hed det blandt andet:
 I strid med loven lukkede Hørsholm Kommune munden på alle sine  

 lokalpolitikere  

 og kommunalt ansatte, da byens tidligere underholdningskonge [K] i 2000 blev  

 fyret fra sit job som direktør for kulturhuset Trommen.
Det skete, efter at Berlingske Tidende kunne afsløre, at [K]  

 havde rod i Trommens momsregnskaber, hyrede artister via sit eget  

 bookingbureau, misbrugte et kommunalt kreditkort til private udlæg og  

 underbetalte  

 ansatte.
I forbindelse med fyringen fik [K] et gyldent håndtryk på ca.  

 800.000  

 kr. og et løfte om total tavshed om sagen.
[K] ønsker ikke at kommentere afgørelsen.
Det er ikke lykkedes  

 at få en kommentar fra Hørsholms borgmester, Uffe Thorndahl (K). Bladet bragte samme dag en artikel med overskriften   

  

 Krav om ny undersøgelse af Trommen  

  

  og  

 underrubrikken Misbrug Tidligere medlem af kommunalbestyrelsen i  

 Hørsholm  

 kræver en ny undersøgelse af forholdene i byens kulturhus, Trommen,  

 hvori det  

 blandt andet hed:
 Men henover sommeren 2000 førte en stribe afsløringer i Berlingske  

 Tidende til underholdningskongens fald.
I sin tid som kommunalt ansat chef drev [K] sideløbende det  

 private bookingfirma Tuba, der i omkring 20 tilfælde hyrede kunstnere til at  

 optræde på Trommen.
En praksis, der tillod ham at tjene penge på at henvise  

 folk til det kulturhus, han altså selv var kunstnerisk ansvarlig for.
 Flere tidligere medarbejdere i kulturhuset har yderligere  

 fortalt, at de udførte mere eller mindre faste arbejdsopgaver for direktørens  

 private firma  uden at firmaet efterfølgende afregnede med kommunen.
En praksis med, at man ikke brugte kasseapparat til koncerter og  

 arrangementer i kulturhuset, men blot slog det samlede beløb ind som  

 varm mad  

 førte til et syndigt rod i kulturhusets regnskaber gennem flere år.
Det  

 medførte bl.a., at kommunen fik en ekstra momsregning fra Told & Skat på  

 godt en halv mio. kr.
 [K] er yderligere blevet anklaget for at have betalt  

 vagtpersonale til arrangementer i kulturhuset sort og for at have brugt sit  

 kommunale kreditkort til private formål.
Gyldent håndtryk Underholdningschefen blev efter afsløringerne frataget ansvaret  

 for den administrative og økonomiske ledelse af kulturhuset, men fortsatte  

 som  

 kunstnerisk leder.
Det blev der dog også sat en stopper for i efteråret 2000,  

 da Kommunernes Landsforening offentliggjorde en rapport, hvor man bekræftede  

 Berlingske Tidendes afsløringer og slog fast, at [K] groft havde misligholdt  

 sin stilling.
[K] er også yderst fåmælt om afgørelsen.
Det er derfor uvist, om  

 han vil gøre et erstatningskrav gældende over for kommunen, når detaljer fra  

 fratrædelsesordningen nu er kommet frem.
 Jeg har ingen kommentarer, før jeg har læst afgørelsen, siger  

[K].
 Ved brev af 6. januar 2004 anmodede [K] Berlingske Tidende om at  

 bringe følgende genmæle:
Berlingske Tidende har i en artikel søndag den 4. januar under  

 overskriften Ulovlig aftale i Hørsholm på forsiden af 1. sektion  

 og under  

 overskriften Krav om ny undersøgelse af Trommen på side 5 i samme  

 sektion  

 fremkommet med en række urigtige oplysninger.
Der skal derfor meddeles, at Berlingske Tidende ikke har afsløret rod i Trommens regnskaber, at Hørsholm Kommune og Trommen ikke har fået en ekstra  

 momsregning i forbindelse med manglende kasseapparater til koncerter og  

 arrangementer, at samarbejdet mellem Trommen og [K]s booking-bureau var  

 indeholdt i [K]s ansættelsesaftale og ikke medvirkende årsag til  

 afskedigelsen  

 af [K], at Trommen fik betaling for udført arbejde for [K]s private  

 firmas aktiviteter, at der ikke er udbetalt sorte vederlag fra Trommen, at Kommunernes Landsforening ikke har bekræftet Berlingske  

 Tidendes oplysninger og at [K] ikke blev frataget den administrative og økonomiske  

 ledelse af Trommen forud for afskedigelsen. Ved brev af 12. januar 2004 afviste Berlingske Tidende at bringe  

 genmælet.
[K] har indledningsvis anført, at klagefristen i  

 medieansvarslovens § 36, stk. 3, må regnes fra det tidspunkt, hvor  

 oplysningerne er bragt, uanset om de i øvrigt tidligere måtte være bragt i  

 mediet.
Han har herudover anført følgende i forhold til en række urigtige  

 oplysninger,  

 der er egnet til at påføre ham skade:
1. Det fremgår af et revisionsnotat fra den 23. november 1999,  

 at Hørsholm Kommunes revision allerede på det tidspunkt var opmærksom på  

 konteringsfejlene i Trommens regnskab.
Ved en nærmere gennemgang den 16.  

 februar 2000 kunne den manglende momsafregning op gøres til 339.657 kr.
Dette  

 beløb blev afregnet over for Told & Skat.
Momssagen blev omtalt i  

 Ugebladet  

 i Hørsholm og i Frederiksborg Amts Avis i marts 2000 og i Berlingske Tidende  

 den 9. april 2000. Berlingske Tidende har således ikke afsløret rod i  

 Trommens  

 momsregnskaber.
 2. Der har ikke været fremsat noget krav fra Told & Skat om  

 betaling af ekstra moms på godt en halv mio. kr. som følge af manglende  

 kasseapparater ved koncerter og arrangementer. [K] har henvist til erklæring  

 af  

 3. marts 2004 fra Told & Skat.
3. Det fremgår af hans ansættelseskontrakt med Hørsholm Kommune,  

 at samarbejdet mellem Trommen og hans eget firma/booking-bureau var  

 forhåndsaftalt.
Det forhold, at han hyrede artister via sit eget  

 booking-bureau, var således ikke medvirkende til opsigelsen af ham og  

 har  

 heller ikke på noget tidspunkt været nævnt som begrundelse for opsigelsen.  

 Artiklen sammenkæder forholdet om booking af artister med opsigelsen af  

 klager,  

 idet man forud for omtalen af forholdet nævner opsigelsen af ham.
4. Det fremgår dels af Trommens regnskaber, dels af den rapport  

 som er udfærdiget af Kommunernes Landsforening, at der er sket afregning for  

 de  

 opgaver, som Trommen løste for ham i forbindelse med de turneer, som hans  

 firma/bookingbureau  

 arrangerede i samarbejde med Trommen.
Det har ingen betydning for kravet om  

 genmæle, at de urigtige oplysninger i artiklen den 4. januar er bragt som et  

 referat af, hvad andre har udtalt.
Det kan ej heller ikke afskære klager fra  

 at  

 kræve genmæle i lovens forstand, at han ikke har accepteret bladets tilbud om  

 en præcisering på dette punkt.
De bragte oplysninger blev i øvrigt allerede  

 tilbagevist af klager i artiklen i bladet den 9. april 2000 5. Det er på intet tidspunkt konstateret, at der skulle være  

 betalt vagtpersonalet sorte penge, og han har heller ikke noget  

 kendskab til,  

 at det skulle være sket.
Også denne oplysning har klager tilbagevist i  

 artiklen  

 den 9. april 2000.
 6. Det er ikke korrekt, at Kommunernes Landsforening i deres  

 rapport bekræftede de oplysninger, som Berlingske Tidende bragte i 2000. Når  

 bladet i artiklen refererer til bladets afsløringer, er det op  

 til bladet at  

 redegøre for og dokumentere, hvor i rapporten disse afsløringer  

 bekræftes.  

 Hvis bladet ikke gør det, er der grundlag for et genmæle som krævet.
7. Klager blev ikke frataget den administrative og økonomiske  

 ledelse af Trommen forud for sin faktiske fratræden den 21. september 2000.  

 Hans ansættelsesvilkår blev ikke ændret forud for fratrædelsen.
Han havde  

 indtil dette tidspunkt eneprokura og tegnede således Trommen i samme omfang  

 som  

 under hele ansættelsen.
Indholdet af pressemeddelelsen fra Hørsholm Kommune,  

 som bladet har henvist til over for nævnet, blev aldrig effektueret.
[K] har endelig oplyst, at journalisten forud for  

 offentliggørelsen den 4. januar 2004 alene spurgte til Indenrigsministeriets  

 afgørelse og ikke til andre emner, der ville indgå i artiklen.
På det  

 tidspunkt  

 var han ikke bekendt med ministeriets afgørelse, som han først modtog den 6.  

 januar 2004. Han kunne derfor ikke udtale sig om afgørelsen og ej heller  

 kommentere andre emner, da han ikke fik forelagt sådanne til udtalelse.
Det  

 forhold, at han har afvist at udtale sig, kan ikke afskære ham fra  

 efterfølgende at kræve genmæle.
Berlingske Tidende har indledningsvis anført, at [K] ikke har  

 krav på genmæle i forhold til artiklerne den 4. januar 2004, idet han ikke  

 benyttede muligheden for at kommentere oplysningerne.
Medierne ville have  

 uacceptable arbejdsvilkår, hvis genmæle frit kunne anvendes som et alternativ  

 til at besvare forudgående spørgsmål fra medierne.
 Berlingske Tidende har i øvrigt anført følgende til de enkelte  

 genmælepunkter:
Ad1. Berlingske Tidende har som landsdækkende medie gjort  

 offentligheden bekendt med fejlene i Trommens momsregnskaber.
Det er derfor  

 berettiget at anføre, at bladet har afsløret disse forhold,  

 uanset om  

 forholdet forinden var omtalt i lokalpressen.
Udsagnet afsløring  

 er i øvrigt  

 af vurderende karakter og kan ikke anses at have skadevirkning for [K].
Ad 2. Oplysningerne om, at den manglende anvendelse af kasseapparater  

 førte til rod i Trommens regnskaber, og om, at der blev fremsat krav om  

 ekstra  

 moms over for Trommen, er ikke bestridt af [K].
Det forhold, at det muligvis  

 ikke var netop manglende kasseappater, der i sig selv medførte et krav om  

 betaling af ekstra moms, kan ikke antages at have skadevirkning i forhold til  

 ham.
I øvrigt fremgår det ikke af artiklen, at netop [K] var ansvarlig for,  

 at  

 der ikke blev anvendt kasseapparater.
Den mulige forskel på det anførte beløb  

 på en halv mio. kr. og det oplyste beløb på ca. 340.000 kr. fra Told &  

 Skat  

 kan ikke give grundlag for genmæle, idet oplysningen ikke er væsentlig og  

 ikke  

 har skadevirkning for [K].
Ad 3. Det fremgår ikke af artiklen, at samarbejdet mellem  

 Trommen og [K]s booking-bureau skulle være i strid med ansættelsesaftalen  

 mellem ham og Hørsholm Kommune, eller at opsigelsen af [K] skyldtes forholdet  

 til booking-bureauet.
Allerede af den grund er der ikke grundlag for genmæle.
Ad 4. Det fremgår ej heller af artiklen, at der rent faktisk  

 blev udført opgaver af Trommen for [K]s private firma, uden at der skete  

 betaling herfor.
Det er alene oplyst, at flere tidligere medarbejdere i  

 kulturhuset har   fortalt dette.
Artiklen indeholder således alene et  

 referat  

 af, hvad tidligere medarbejdere har sagt, og oplysningerne kan ikke danne  

 grundlag for et genmæle.
Dette gælder særligt i en situation, hvor  

 oplysningerne tidligere har været bragt, og hvor [K] har afslået at udtale  

 sig  

 til bladet om sagen.
Berlingske Tidende har oplyst, at man ved brev af 12. januar  

 2004 på dette punkt tilbød [K] at bringe et genmæle, som var fuldt dækkende i  

 forhold til hans krav om genmæle.
Han svarede imidlertid ikke på forslaget  

 til  

 genmæle, og der foreligger derfor ikke på dette punkt et afslag, som kan  

 indbringes for nævnet.
Ad 5. [K] har ikke bestridt, at der blev fremsat anklager om, at  

 han skulle have betalt vagtpersonalet sorte penge.
Der er derfor ikke  

 grundlag  

 for genmæle på dette punkt.
Ad 6. [K] har ikke i sin anmodning om genmæle angivet, hvilke  

 oplysninger gengivet i bladet, der ikke blev bekræftet af rapporten  

 udarbejdet  

 af Kommunernes Landsforening i efteråret 2000. Allerede af den grund er det  

 udelukket, at han har krav på genmæle, da bladet ikke kan vurdere den  

 fremsatte  

 indsigelse.
Det er bladets opfattelse, at rapporten i det hele bekræfter  

 oplysningerne om de kritisable forhold i Trommen, og at rigtigheden af  

 oplysningerne dermed er utvivlsom, jf. medieansvarslovens § 36, stk. 1.
Ad 7. Oplysningen om, at [K] efter afsløringerne blev frataget  

 ansvaret for den administrative og økonomiske ledelse af kulturhuset, er  

 utvivlsom rigtig, og han har derfor ikke krav på genmæle.
Bladet har henvist  

 til en pressemeddelelse fra Hørsholm Kommune, som blandt andet blev bragt i  

 Ugebladet den 21. juni 2000. Heraf fremgår, at kommunen i den foregående uge  

 havde besluttet at flytte det økonomiske ansvar for Trommen  

 midlertidigt til  

 kommunaldirektør Hugo Pedersen, mens direktør [K] fortsat skal stå for den  

 kunstneriske og arrangementsmæssige ledelse.
I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Kaare R.
Skou og Ole Askvig Pressenævnet udtaler:
 Pressenævnet bemærker indledningsvis, at [K] er berettiget til  

 at anmode om genmæle i forhold til faktiske oplysninger i artiklen den 4.  

 januar 2004 i Berlingske Tidende, uanset at han ikke inden offentliggørelsen  

 ønskede  

 at udtale sig til bladet.
Nævnet finder, at udsagnet om, at Berlingske Tidende afslørede,  

 at [K] havde rod i Trommens momsregnskaber, alene er bladets udtryk for, at  

 man  

 i artiklen den 9. april 2000 offentliggjorde oplysninger om fejl i Trommens  

 momsregnskaber.
Der er derfor ikke grundlag for genmæle på dette punkt.
Nævnet lægger efter sagens oplysninger til grund, at Trommen  

 gennem flere år afregnede for lidt i moms over for Told & Skat, hvilket  

 medførte en ekstra momsregning på et større beløb.
Berlingske Tidende har  

 ikke  

 godtgjort, at den ekstra momsafregning skyldtes manglende kasseapparater ved  

 koncerter og arrangementer.
Nævnet finder imidlertid ikke, at denne oplysning  

 i  

 sig selv er egnet til at påføre [K] skade af betydning.
Der er derfor ikke  

 grundlag for genmæle på dette punkt.
I artiklerne er anført, at [K] hyrede artister til Trommen via  

 sit eget booking-bureau, Tuba.
Nævnet finder, at denne oplysning er korrekt.  

 Nævnet finder samtidig, at det ikke af artiklerne fremgår, at samarbejdet  

 mellem Trommen og [K]s booking-bureau var medvirkende årsag til afskedigelsen  

 af ham.
Der er derfor ikke grundlag for genmæle på dette punkt.
Berlingske Tidende har i artiklen oplyst, at en række medarbejdere  

 i Trommen tidligere har udtalt, at de udførte arbejdsopgaver for [K]s private  

 firma, uden at firmaet afregnede med kommunen.
Nævnet finder ikke, at bladets  

 gengivelse af medarbejdernes tidligere udtalelser kan berettige til et  

 genmæle.
Nævnet finder videre, at bladets oplysning om, at [K] tidligere  

 er blevet anklaget for at have betalt løn til vagtpersonale til arrangementer  

 i  

 kulturhuset uden at opgive det til skattevæsenet, er korrekt.
Der er derfor  

 ikke grundlag for genmæle på dette punkt.
 Således som sagen foreligger oplyst har nævnet ikke mulighed for  

 at efterprøve og vurdere, om de oplysninger, der var indeholdt i Berlingske  

 Tidendes artikel den 9. april 2000, efterfølgende blev bekræftet i rapporten  

 fra Kommunernes Landsforening i efteråret 2000. Nævnet har ej heller mulighed  

 for at vurdere, om [K] forud for sin fratræden den 21. september 2000 blev  

 frataget ansvaret for den administrative og økonomiske ledelse af Trommen.  

 Nævnet har derfor ikke grundlag for at afgøre, om [K] er berettiget til  

 genmæle  

 over for disse oplysninger.
 Afgjort den 21. juni 2004.
