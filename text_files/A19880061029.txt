 Herved bekendtgøres Toldloven, jf. lovbekendtgørelse nr.  

 408 af 19. maj 1987, med de ændringer, der følger af lov nr. 762 af 9.  

 december 1987 og § 1 i lov nr. 377 af 6. juli 1988.
Toldområdet § 1.  Toldområdet omfatter de danske landområder, de  

 indre territoriale vande, de ydre territoriale farvande i en afstand af 4  

 sømil (7.408 m) fra kystlinjen eller fra sådanne rette basislinjer, som er  

 eller bliver fastsat, samt luftrummet over de nævnte områder.
 Stk. 2.  Toldområdet omfatter ikke Færøerne og Grønland.
Toldtariffen § 2.  Af varer, som indføres i toldområdet, og som  

 efter De Europæiske Fællesskabers bestemmelser ikke er i fri omsætning i  

 Fællesskabernes medlemslande, svares told efter De Europæiske Fællesskabers  

 fælles toldtarif, medmindre andet er fastsat i loven eller i bestemmelser  

 vedtaget af De Europæiske Fællesskaber eller i øvrigt følger af Danmarks  

 forpligtelser som medlem af Fællesskaberne.
 § 3.  Skatteministeren fastsætter de nærmere  

 administrative regler for toldfri indførsel eller indførsel mod nedsat told  

 af varer, der i henhold til De Europæiske Fællesskabers bestemmelser er  

 undergivet mængdemæssige begrænsninger i form af toldkontingenter.
 § 4.  Skatteministeren kan fastsætte de nærmere  

 betingelser for indrømmelse af suspension af told og for varers henførsel til  

 positioner i De Europæiske Fællesskabers fælles toldtarif, når sådanne  

 betingelser ikke er fastsat af De Europæiske Fællesskaber.
§ 5-12. (Ophævet) Antidumpingtold og udligningstold § 13.  Skatteministeren kan fastsætte regler, der er  

 nødvendige for anvendelsen af De Europæiske Fællesskabers bestemmelser om  

 beskyttelse mod dumping, præmier eller subventioner fra lande, der ikke  

 tilhører De Europæiske Fællesskaber.
 Stk. 2.  Toldvæsenet kan afkræve importører,  

 eksportører, producenter, andre næringsdrivende og erhvervsorganisationer de  

 oplysninger, som er nødvendige for at opfylde oplysningspligten over for  

 Fællesskaberne i henhold til de bestemmelser, der nævnes i stk. 1.  

 Toldvæsenet kan endvidere i det omfang, formålet gør det nødvendigt, efterse  

 de pågældendes forretningsbøger, øvrige regnskabsmateriale og korrespondance  

 m.v.
§ 14.  (Ophævet) Toldværdi og toldvægt § 15.  Tolden af værditoldpligtige varer beregnes på  

 grundlag af varernes toldværdi i overensstemmelse med De Europæiske  

 Fællesskabers bestemmelser herom.
 Stk. 2.  Skatteministeren kan pålægge herværende  

 virksomheder at give oplysninger om indenlandske priser på indførte varer og  

 om transportomkostninger m.v. i de tilfælde, hvor det i De Europæiske  

 Fællesskabers bestemmelser om toldværdi er pålagt medlemsstaterne at give  

 oplysning herom til Fællesskaberne.
 § 16.  Tolden af vægttoldpligtige varer beregnes på  

 grundlag af varernes toldvægt i overensstemmelse med de almindelige  

 bestemmelser til De Europæiske Fællesskabers fælles toldtarif.
Toldfrihed og toldnedsættelse A.
Toldfrihed § 17.  Toldfrihed indrømmes efter De Europæiske  

 Fællesskabers bestemmelser herom.
 Stk. 2.  Skatteministeren kan fastsætte regler, der er  

 nødvendige for anvendelsen af bestemmelserne efter stk. 1.
 § 18.  Fritaget for told er endvidere:
 1. Proviant og andre fornødenheder, der medbringes af  

 skibe og fly ved ankomst fra steder uden for toldområdet, og som er bestemt  

 til forbrug om bord under skibets eller flyets rejse til og fra toldområdet  

 og under dets ophold her, i det omfang, toldvæsenet finder passende under  

 hensyn til skibets eller flyets art, antallet af besætningsmedlemmer og  

 passagerer og opholdets varighed.
 2. Skibsproviant, der tilhører søfolk, der har været  

 påmønstret et strandet skib, og som udleveres de pågældende til deres eget  

 forbrug.
 3. Proviant med undtagelse af drikkespiritus og  

 tobaksvarer, som medføres i restaurationsvogne og lignende, der indkommer med  

 tog fra steder uden for toldområdet, i et omfang, toldvæsenet finder passende  

 til passagerernes bespisning under togets kørsel i toldområdet.
 4. Fornødenheder med undtagelse af proviant, som  

 medbringes af andre transportmidler end skibe og fly, der indkommer i trafik,  

 for så vidt fornødenhederne med hensyn til mængde og beskaffenhed af  

 toldvæsenet findes passende.
 Stk. 2.  Toldfriheden efter stk. 1, nr. 1, ophører,  

 såfremt skibet eller flyet, efter at have udlosset den ved ankomsten  

 medbragte ladning eller landsat de medførte passagerer, indlader varer eller  

 tager passagerer om bord udelukkende til steder i toldområdet eller - bortset  

 fra kortvarige værftsophold og lignende - forbliver i toldområdet.
 § 19.  Fritaget for told er endvidere varer, der som  

 returvarer genindføres i toldområdet, når toldfritagelsen følger af De  

 Europæiske Fællesskabers bestemmelser herom.
 § 20.  Fritaget for told er endvidere varer, der har  

 oprindelse på Færøerne og i Grønland.
 § 21.  Rejseudstyr, rejseproviant og andre varer, som  

 rejsende medfører ved indrejse i toldområdet, er fritaget for afgifter på  

 betingelse af, at indførselen ikke er af erhvervsmæssig karakter.
Stk. 2.  Skatteministeren fastsætter omfanget af  

 afgiftsfriheden efter stk. 1 og kan herunder bestemme, at afgiftsfri  

 indførsel af visse varer ikke skal kunne finde sted eller skal være begrænset  

 til nærmere fastsatte mængder, samt fastsætte særlige begrænsninger for  

 afgiftsfriheden for personale på trafikmidler, der er indsat i trafik mellem  

 toldområdet og steder uden for dette.
Omfanget af afgiftsfriheden kan bl.a.  

 gøres afhængig af de rejsendes bopæl og alder, trafikmidlets art, den  

 benyttede rejserute og de indførte varers indkøbssted.
Omfanget af  

 afgiftsfriheden kan desuden gøres afhængigt af varigheden af de rejsendes  

 ophold i og uden for toldområdet.
 § 22.  Skatteministeren kan, i det omfang det er  

 nødvendigt eller hensigtsmæssigt for at opfylde traktatmæssige forpligtelser,  

 fastsætte regler om told- og afgiftsfrihed for:
 1. Fremmede staters herværende diplomatiske  

 repræsentationer og de til sådanne repræsentationer knyttede personer.
 2. Fremmede staters herværende konsulære  

 repræsentationer og de til sådanne repræsentationer knyttede personer.
 3. Internationale organisationer og institutioner, som  

 Danmark er medlem af, og de til sådanne organisationer knyttede personer,  

 herunder sagkyndige, som udfører hverv for de pågældende organisationer eller  

 institutioner, samt medlemsstaternes repræsentanter i og udsendinge til  

 sådanne organisationer og institutioner.
§ 23.  Regeringen kan indgå traktater om afgiftsfrihed  

 for varer, herunder transportmidler, maskiner, redskaber og dyr, samt  

 elektricitet, der i den lokale grænsetrafik indføres til forbrug eller  

 midlertidig anvendelse her i landet.
Indførselen skal foretages af offentlige  

 myndigheder i den stat, med hvilken traktaten afsluttes, af personer, der har  

 bopæl i en toldgrænsezone, der ved traktaten er etableret i den nævnte stat,  

 af selskaber eller af foreninger, der er hjemmehørende i en sådan zone.1) Stk. 2.  Skatteministeren fastsætter regler med henblik  

 på opfyldelsen af traktater, der indgås i medfør af stk. 1.
B.
Midlertidig toldfrihed m.v.
 § 24.  Midlertidig toldfrihed indrømmes efter De  

 Europæiske Fællesskabers bestemmelser herom.
 Stk. 2.  Skatteministeren kan fastsætte regler, der er  

 nødvendige for anvendelsen af bestemmelserne efter stk. 1.
 § 25.  Midlertidig fritaget for told er endvidere:
 1. Rullende jernbanemateriel, der indføres til  

 midlertidig brug i toldområdet.
 2. Erhvervskøretøjer og luftfartøjer, der er  

 hjemmehørende uden for toldområdet, og som benyttes af uden for toldområdet  

 hjemmehørende virksomheder til erhvervsmæssig transport af personer eller  

 varer til steder i toldområdet, eller som agtes benyttet til sådan transport  

 fra steder i toldområdet til steder uden for toldområdet, eller som er i  

 transit, under forudsætning af, at de pågældende køretøjer og luftfartøjer  

 ikke anvendes til indenlandsk transport.
 3. Personmotorkøretøjer, campingvogne, luftfartøjer og  

 lystfartøjer, som midlertidigt indføres af personer, som ikke er bosiddende i  

 toldområdet, under forudsætning af, at de pågældende befordringsmidler m.v.  

 ikke ejes eller benyttes af personer, der er bosiddende i toldområdet, og  

 ikke anvendes til transport mod betaling mellem steder i toldområdet.
 4. Lastpaller, containere, sættevogne og tilbehør og  

 udstyr til containere og sættevogne.
 5. Reservedele og lignende, der er bestemt til  

 reparation af de under nr. 1- 4 nævnte befordringsmidler m.v., og som efter  

 afsluttet reparation skal genudføres med det reparerede.
 Stk. 2.  Skatteministeren fastsætter de nærmere regler  

 vedrørende omfanget af og vilkårene for toldfriheden efter stk. 1, nr. 3, og  

 kan herunder bestemme, at det i særlige tilfælde kan tillades personer, der  

 er bosiddende i toldområdet, at føre de motorkøretøjer, der er nævnt i stk.  

 1, nr. 3.
Stk. 3.  Midlertidig toldfrihed efter stk. 1 bortfalder,  

 hvor intet andet er fastsat, hvis genudførselen ikke har fundet sted senest 1  

 år efter indførselen.
Toldvæsenet kan i særlige tilfælde forlænge denne  

 frist.
Stk. 4.  Transportmidler m.v., som nævnt i stk. 1, nr.  

 4, fritages for told, såfremt indføreren senest 1 år efter indførselen  

 udfører transportmidler m.v., der svarer til de indførte.
Toldvæsenet kan i  

 særlige tilfælde forlænge denne frist.
 Stk. 5.  Toldvæsenet kan i særlige tilfælde frafalde  

 kravet om genudførsel, mod at varerne tilintetgøres under toldvæsenets  

 kontrol på varemodtagerens bekostning.
C.
Toldnedsættelse § 26.  Toldnedsættelse kan indrømmes for varer, for  

 hvilke tolden beregnes på anden måde end efter varernes værdi, når varerne er  

 blevet beskadiget eller fordærvet, inden de er fortoldet.
 Stk. 2.  Toldnedsættelsen efter stk. 1 skal  

 forholdsmæssigt svare til den ved beskadigelsen eller fordærvelsen opståede  

 forringelse af varernes toldværdi.
 § 27.  Der kan indrømmes bevilling til under  

 toldkontrol at forarbejde varer inden fortoldningen efter De Europæiske  

 Fællesskabers bestemmelser herom.
D.
Generelle bestemmelser § 28.  Told- og afgiftsfrihed efter dette kapitel  

 bortfalder, såfremt varerne efter indførselen anvendes i strid med de for  

 told- og afgiftsfriheden gældende regler.
 § 29.  Midlertidig toldfrihed kan under hensyn til  

 varernes mængde, værdi og beskaffenhed af toldvæsenet betinges af, at der  

 stilles depositum eller anden sikkerhed for tolden.
Stk. 2.  Anmodning om tilbagebetaling af depositum eller  

 frigivelse af anden sikkerhed for tolden skal fremsættes over for toldvæsenet  

 inden 1 år efter varernes genudførsel.
Når ganske særlige omstændigheder  

 taler derfor, kan toldvæsenet forlænge denne frist.
 § 30.  Toldvæsenet kan såvel i enkelte tilfælde som  

 ved stående bevillinger fastsætte de nærmere bestemmelser om fremgangsmåden  

 og kontrollen ved indrømmelse af toldfrihed og toldnedsættelse efter dette  

 kapitel og kan herunder bestemme, i hvilke tilfælde de her omhandlede forhold  

 skal bekræftes ved varemodtagerens skriftlige erklæring, samt hvilken  

 dokumentation der i øvrigt skal fremlægges.
§§ 31-50. (Ophævet) Kapitel 61) Aktiv og passiv forædling § 51.  Bevilling til aktiv forædling og bevilling til  

 passiv forædling indrømmes efter De Europæiske Fællesskabers bestemmelser  

 herom.
 Stk. 2.  Skatteministeren kan fastsætte regler, der er  

 nødvendige for anvendelsen af bestemmelserne efter stk. 1.
§§ 52-53 a. (Ophævet) Toldgodtgørelse § 54.  Der kan indrømmes godtgørelse af told i særlige  

 tilfælde efter De Europæiske Fællesskabers bestemmelser herom.
 § 55.  Toldvæsenet fastsætter de nærmere  

 kontrolforanstaltninger vedrørende toldgodtgørelse.
 Stk. 2.  Toldvæsenet kontrollerer anmodninger om  

 udbetaling af toldgodtgørelse og er berettiget til, i det omfang denne  

 kontrol nødvendiggør det, at foretage eftersyn af de pågældende ansøgeres  

 virksomhed og lagerbeholdning samt at efterse deres lagerregnskab,  

 forretningsbøger og øvrige regnskabsmateriale.
§§ 56-68. (Ophævet) Toldkontrol og toldbehandling § 69.  Toldvæsenet opkræver told og afgifter af varer,  

 som indføres i eller udføres fra toldområdet, samt fører den for toldens og  

 afgifternes opkrævning fornødne kontrol.
 § 70.  Toldvæsenet har ret til uhindret at færdes  

 overalt langs kysterne, i havne, i lufthavne og på landingssteder samt til at  

 foretage eftersøgning af varer i pakhuse ved kyster, i havne og i lufthavne.
Stk. 2.  Toldvæsenet har ret til uhindret adgang overalt  

 langs landegrænsen.
Er tilstødende arealer indhegnet eller afspærret, må  

 ejerne træffe sådanne foranstaltninger, at toldvæsenet til enhver tid er  

 sikret uhindret passage.
 Stk. 3.  Oprettelse af broer over grænsevandløb og  

 grænsesøer samt bådehold i disse og i Flensborg fjordområde kan kun ske på  

 nærmere af toldvæsenet fastsatte betingelser.
§ 71.  Skibe og fly i toldområdet og andre  

 befordringsmidler i trafik mellem toldområdet og udlandet samt  

 befordringsmidler, hvori transporteres uberigtigede varer, er undergivet  

 toldvæsenets kontrol.
Toldvæsenet har ret til overalt i de nævnte  

 befordringsmidler at foretage de undersøgelser, der er nødvendige for  

 kontrollens udøvelse.
 Stk. 2.  Sejlende skibe skal på toldvæsenets forlangende  

 stoppe op.
 Stk. 3.  Fly, der ankommer til eller afgår fra  

 toldområdet, må kun lande på og afgå fra landingspladser, der er godkendt af  

 toldvæsenet (toldlufthavne). Skatteministeren kan for særlige arter af fly på  

 nærmere fastsatte vilkår dispensere herfra.
 Stk. 4.  Befordringsmidlets fører har pligt til at give  

 og dokumentere de for kontrollens udøvelse nødvendige oplysninger om  

 befordringsmiddel, besætning, passagerer og ladning m.v. samt til at påvise  

 og åbne eller afdække alle adgange til lasten, rum og gemmer.
 Stk. 5.  Førere af befordringsmidler skal ved ankomst  

 til og forinden afgang fra toldområdet anmelde sig til toldvæsenet.  

 Skatteministeren kan på nærmere fastsatte vilkår fritage førere af visse  

 kategorier af befordringsmidler for anmeldelsespligten.
Stk. 6.  Losning og indladning af varer samt landsætning  

 og ombordtagning af passagerer må kun finde sted i de af toldvæsenet hertil  

 godkendte havne.
Toldvæsenet kan dog, når særlige omstændigheder taler  

 derfor, tillade, at losning og indladning finder sted andre steder.
 Stk. 7.  Toldvæsenet bestemmer, hvor landsætning af de  

 til toldområdet ankommende passagerer kan finde sted.
 Stk. 8.  Ved oprettelse af passagerruter mellem  

 udenlandske steder og steder i toldområdet samt ved godkendelse af de i stk.  

 3 nævnte landingspladser kan toldvæsenet kræve, at der uden udgift for dette  

 stilles fornødent udstyrede lokaler og indretninger til rådighed for  

 toldvæsenets eftersyn af passagerer m.v.
 Stk. 9.  Toldvæsenet kan kræve, at der på steder, hvor  

 varer indlades eller losses, eller hvor passagerer landsættes eller tages om  

 bord, i fornødent omfang og uden udgifter for toldvæsenet foretages  

 afspærringer, der ikke må passeres uden toldvæsenets tilladelse.
 Stk. 10.  Skatteministeren kan med samtykke fra  

 trafikministeren bestemme, at havnemyndigheder og lufthavnsmyndigheder skal  

 underrette toldvæsenet om skibes og flys ankomst og afgang.
 Stk. 11.  Skatteministeren fastsætter de nærmere regler  

 om toldvæsenets kontrol med og toldbehandling af de i stk. 1 nævnte  

 befordringsmidler og kan herunder bestemme, hvor, på hvilken måde og på  

 hvilke vilkår toldbehandlingen skal finde sted.
 § 72.  Skatteministeren fastsætter regler om, hvorvidt  

 samt i hvilket omfang og på hvilke vilkår skibe og fly kan medføre told- og  

 afgiftsfri proviant og andre fornødenheder til brug om bord eller til salg  

 til passagerer m.v.
 § 73.  Persontrafikken mellem udlandet og toldområdet  

 er undergivet toldvæsenets kontrol.
 Stk. 2.  Persontrafik over landegrænsen må kun finde  

 sted over de af toldvæsenet godkendte grænseovergangssteder.
 Stk. 3.  Personer, som rejser til eller fra toldområdet,  

 skal ved ind- og udpassagen uopfordret standse op for toldkontrol og skal i  

 øvrigt standse op på toldvæsenets forlangende for toldkontrol.
 Stk. 4.  Personer, der har været om bord i skibe eller  

 fly, eller som færdes ved landegrænsen, langs kysterne, i havne, i lufthavne  

 eller på landingssteder, skal på toldvæsenets forlangende standse op for  

 toldkontrol.
 Stk. 5.  De i stk. 3 og 4 nævnte personer samt personer  

 i skibe og fly skal på toldvæsenets forlangende opgive navn og bopæl.
 Stk. 6.  Toldvæsenet har ret til at forfølge og standse  

 personer, der unddrager sig eller antages at unddrage sig toldvæsenets  

 kontrol, og som medfører eller antages at medføre uberigtigede varer.  

 Toldvæsenet har endvidere ret til i sådanne tilfælde at foretage undersøgelse  

 i huse, befordringsmidler m.v., når dette sker i umiddelbar fortsættelse af  

 forfølgelsen.
Stk. 7.  De i stk. 3 og 4 nævnte personer har pligt til  

 over for toldvæsenet at angive samtlige medbragte varer i overensstemmelse  

 med de i medfør af § 76 fastsatte regler og til at give de for kontrollens  

 udøvelse nødvendige oplysninger.
De skal endvidere påvise alle rum og gemmer  

 i bagage m.v. og deres eventuelle befordringsmidler samt, i det omfang  

 toldvæsenet ønsker det, udpakke bagage m.v.
 § 74.  Toldvæsenet er berettiget til at foretage  

 eftersyn på personer, som rejser til eller fra toldområdet, som er eller har  

 været om bord i skibe, fly eller tog, eller som færdes ved landegrænsen,  

 langs kysterne, i havne, i lufthavne eller på landingssteder.
 Stk. 2.  Eftersyn på person skal ske med størst mulig  

 hensynsfuldhed og må ikke være videregående, end de kontrolmæssige formål  

 nødvendiggør.
Stk. 3.  Eftersyn, der ikke begrænses til den ydre  

 beklædning, må kun foretages, når der findes rimelig grund til at antage, at  

 vedkommende ulovligt medfører varer m.v. skjult på sin person, og kun efter  

 ordre fra den øverste tilstedeværende overordnede toldtjenestemand.
Den, der  

 skal efterses, kan kræve, at eftersynet overværes af et vidne udpeget af ham.  

 Eftersynet må kun udføres og overværes af personer af samme køn som den  

 person, der skal efterses.
 § 75.  Skatteministeren fastsætter de nærmere regler  

 om toldvæsenets kontrol med og toldbehandling af personer og kan herunder  

 bestemme, hvor og på hvilken måde toldbehandlingen skal finde sted.
 Stk. 2.  Skatteministeren kan i det omfang, det er  

 foreskrevet i de af Danmark tiltrådte mellemfolkelige aftaler eller i  

 bestemmelser fastsat af De Europæiske Fællesskaber, eller når de  

 kontrolmæssige forhold tillader det, fravige § 73, stk. 2, 3 og 7, og § 74.
 § 76.  Varer, der indføres i eller udføres fra  

 toldområdet, skal angives for toldvæsenet.
 Stk. 2.  Varer, for hvilke toldfrihed eller midlertidig  

 toldfrihed bortfalder efter § 25, stk. 3 og 4, og § 28, skal angives for  

 toldvæsenet.
 Stk. 3.  Skatteministeren fastsætter de nærmere regler  

 om toldvæsenets kontrol med og toldbehandling af de i stk. 1 og 2 nævnte  

 varer, herunder regler til gennemførelse af bestemmelser, der er fastsat af  

 De Europæiske Fællesskaber om kontrol med toldbehandling af sådanne varer.  

 Skatteministeren bestemmer, hvor, hvornår og på hvilke vilkår  

 toldbehandlingen skal finde sted, hvem der skal angive varerne over for  

 toldvæsenet, på hvilken måde varerne skal angives, samt hvilke oplysninger og  

 erklæringer der skal afgives, og i hvilket omfang og på hvilken måde  

 oplysninger og erklæringer skal dokumenteres.
 Stk. 4.  Skatteministeren kan bestemme, at angivelse af  

 varers art, mængde og værdi skal ske på grundlag af en brugstarif, i hvilken  

 toldtariffen, eventuelle andre toldmæssige opdelinger og de  

 handelsstatistiske specifikationer er sammenarbejdet.
 Stk. 5.  Den, der angiver varer til toldbehandling, skal  

 afgive sådanne oplysninger og erklæringer om varernes art og beskaffenhed  

 m.v., der er nødvendige for toldvæsenets kontrol med  

 udenrigshandelsstatistikken og med de særlige indførsels-, udførsels- og  

 transitbestemmelser, som af valutamæssige, sundhedsmæssige,  

 sikkerhedsmæssige, veterinære, plantepatologiske eller andre grunde er  

 fastsat for visse varer.
Stk. 6.  Overskrides en i medfør af stk. 3 fastsat frist  

 for angivelse af varer til fortoldning eller udførsel, pålægger toldvæsenet  

 skriftligt den, hvem angivelsespligten påhviler, at indsende angivelsen inden  

 en af toldvæsenet fastsat frist.
Indsendes angivelsen herefter ikke, kan  

 toldvæsenet ansætte told og afgifter af varerne på grundlag af en skønsmæssig  

 ansat mængde eller værdi og efter de satser, der var gældende den dag, hvor  

 varerne senest kunne være angivet rettidigt til fortoldning.
§ 77.  Er varemodtageren ikke i stand til ved  

 fortoldningen at fremlægge de nødvendige dokumenter til bekræftelse af  

 varernes art og sammensætning, mængde, værdi eller oprindelse m.v., eller  

 indeholder dokumenterne ikke de nødvendige oplysninger, kan der indrømmes ham  

 en efter forholdene afpasset frist til at tilvejebringe de nævnte dokumenter  

 eller til at berigtige disse.
I sådanne tilfælde debiteres der varemodtagere,  

 der har told- og afgiftskredit efter §§ 83 og 85, et efter toldvæsenets skøn  

 passende beløb for de på varerne ved indførslen hvilende told- og  

 afgiftsbeløb.
Andre varemodtagere må stille fornøden sikkerhed.
Efter  

 fristens udløb kan beløbet ikke reguleres.
§ 78.  Ved toldbehandling af varer er toldvæsenet  

 berettiget til at foretage enhver undersøgelse af varerne, der er nødvendig  

 for kontrollens udøvelse, og til uden erstatning at udtage prøver af varerne  

 i det omfang, det er nødvendigt for at undersøge deres beskaffenhed.
Det  

 påhviler den, der skal angive varerne over for toldvæsenet, eller den, der  

 handler på hans vegne, at foretage det for undersøgelsen af varerne  

 nødvendige arbejde (ud- og indpakning m.v.).
Stk. 2.  Toldvæsenet er berettiget til at foretage  

 eftersyn i lokaler, der benyttes af personer, som har indført eller forestået  

 indførsel af varer i toldområdet, eller af personer, der har udført eller  

 forestået udførsel af varer fra toldområdet, samt til at efterse de  

 pågældendes varebeholdning, forretningsbøger, øvrige regnskabsmateriale samt  

 korrespondance m.v.
De pågældende personer og de hos dem beskæftigede skal  

 yde toldvæsenet bistand ved foretagelsen af de nævnte eftersyn.
 Stk. 3.  I øvrigt har toldvæsenet altid ret til at  

 foretage eftersyn af varer, for hvilke told og de afgifter, der afregnes i  

 forbindelse med indførslen, ikke er betalt.
 Stk. 4.  Det i stk. 2 nævnte materiale skal på  

 toldvæsenets begæring udleveres eller indsendes til toldvæsenet.
 § 79.  Skatteministeren fastsætter regler til  

 gennemførelse af de toldmæssige bestemmelser i de af Danmark tiltrådte  

 mellemfolkelige aftaler om internationale transporter af varer samt de  

 nærmere regler om transport og opbevaring af uberigtigede varer.
 Stk. 2.  Toldvæsenet kan kræve, at uberigtigede varer  

 sættes under toldlukke, eller at varerne eller deres emballage forsynes med  

 identitetsmærke.
Stk. 3.  Toldvæsenet er berettiget til at lade  

 uberigtigede varer, som ikke på betryggende måde kan sættes under toldlukke,  

 toldledsage eller toldbevogte.
Udgifterne herved kan pålægges den, for hvis  

 regning varerne transporteres eller opbevares.
 Stk. 4.  Toldlukke må ikke uden toldvæsenets tilladelse  

 fratages i toldområdet eller om bord i skibe eller fly i fart mellem steder i  

 toldområdet.
 § 80.  Toldvæsenet kan meddele kiosker i toldlufthavne  

 og provianteringsvirksomheder bevilling til fritagelse for told og afgifter  

 af uberigtigede varer samt af varer, for hvilke der kræves godtgørelse af  

 eller fritagelse for told og afgifter, eller som tilføres fra andre  

 provianteringsvirksomheder.
 Stk. 2.  Provianteringsvirksomheder kan kun meddeles  

 bevilling for varer, der er bestemt til proviantering af skibe og fly i og  

 uden for toldområdet og til brug for diplomatiske repræsentationer og  

 internationale organisationer i og uden for toldområdet samt til brug for  

 danske og udenlandske militære styrker uden for toldområdet.
 Stk. 3.  Kiosker i toldlufthavne kan kun meddeles  

 bevilling for varer, der er bestemt til salg til flypassagerer, der udrejser  

 af toldområdet.
 Stk. 4.  Skatteministeren bestemmer, hvilke varer, der  

 kan tilføres kiosker i toldlufthavne og provianteringsvirksomheder, samt  

 fastsætter de nærmere regler om toldvæsenets kontrol med kiosker i  

 toldlufthavne og provianteringsvirksomheder og om toldvæsenets kontrol med og  

 toldbehandling af varer, der tilføres og fraføres de nævnte kiosker og  

 virksomheder.
Stk. 5.  Skatteministeren kan fastsætte begrænsninger  

 med hensyn til den mængde told- og afgiftsfri varer, der fra kiosker i  

 toldlufthavne kan tillades solgt til hver passager.
Ministeren kan endvidere  

 bestemme, at told- og afgiftsfri varer ikke må sælges til passagerer til  

 visse steder eller med bopæl i visse lande.
 § 81.  Toldvæsenet kan inddrage en bevilling, der er  

 udstedt i medfør af § 80, stk. 1, såfremt virksomhedens indehaver eller de i  

 virksomheden beskæftigede personer overtræder bestemmelserne i § 80 eller de  

 i medfør af § 80 fastsatte bestemmelser eller tilsidesætter vilkårene i  

 bevillingen.
 Stk. 2.  En bevilling, der er udstedt i medfør af § 80,  

 stk. 1, bortfalder, såfremt bevillingshaveren mister rådigheden over sit bo  

 eller standser sine betalinger.
§ 82.  Varemodtagere, der er hjemmehørende i  

 toldområdet, og som foretager indførsel af varer i erhvervsmæssigt øjemed,  

 skal anmelde sig til registrering hos toldvæsenet.
Ved indførsel af varer i  

 erhvervsmæssigt øjemed forstås indførsel, der foretages af en virksomhed i  

 eller for dennes bedrift.
Anmeldelse til registrering samt anmeldelse af  

 ændringer i registrerede forhold skal ske, forinden vareindførsel foretages.
 Stk. 2.  Vareafsendere, der er hjemmehørende i  

 toldområdet, og som foretager udførsel af varer i erhvervsmæssigt øjemed,  

 skal efter toldvæsenets nærmere bestemmelse anmelde sig til registrering hos  

 toldvæsenet.
§ 83.  Afregningsperioden for told af varer, der  

 indføres i erhvervsmæssigt øjemed af varemodtagere, der er registreret efter  

 § 82, er måneden.
Tolden af varer, der er fortoldet i afregningsperioden,  

 skal indbetales til toldvæsenet senest den 15. i måneden efter  

 afregningsperioden.
 Stk. 2.  Kredit efter stk. 1 er betinget af, at  

 varemodtageren stiller sikkerhed.
 Stk. 3.  Sikkerheden kan stilles ved:
 1. Deltagelse i toldvæsenets  

 sikkerhedsstillelsesordning.
 2. Anden sikkerhedsstillelse.
Stk. 4.  Skatteministeren fastsætter nærmere regler om  

 toldvæsenets sikkerhedsstillelsesordning, herunder størrelsen af det bidrag,  

 der skal betales af varemodtagere, der deltager i ordningen.
Bidraget betales  

 efter reglerne for betaling af told, jf. stk. 1.
 Stk. 5.  Skatteministeren fastsætter nærmere regler om  

 sikkerhedsstillelsen efter stk. 3, nr. 2.
 § 84.  Bestemmelserne i §§ 85-92 finder for så vidt  

 angår forbrugsafgifter kun anvendelse, hvis afgifterne efter  

 forbrugsafgiftslovgivningens regler svares i forbindelse med indførslen.
§ 85.  Afregningsperioden for forbrugsafgifter af  

 varer, der indføres i erhvervsmæssigt øjemed af varemodtagere, der er  

 registreret efter § 82, er måneden.
Afgiften af varer, der er fortoldet i  

 afregningsperioden, skal indbetales til toldvæsenet inden udgangen af måneden  

 efter afregningsperioden.
§ 86.  Told og afgifter af varer, der indføres til  

 privat brug, skal betales ved fortoldningens afslutning.
Er varerne i  

 postvæsenets eller jernbanens værge, betales tolden og afgifterne dog i  

 forbindelse med varernes udlevering.
 Stk. 2.  Told og afgifter af varer, der indføres i  

 erhvervsmæssigt øjemed af varemodtagere, der er hjemmehørende uden for  

 toldområdet, skal betales ved fortoldningens afslutning.
 Stk. 3.  Told og afgifter af varer, der indføres til en  

 varemodtager, hvis bo er under konkursbehandling eller  

 tvangsakkordforhandling, eller hvis dødsbo behandles efter kapitel III i lov  

 om skifte af dødsbo og fællesbo, skal betales ved fortoldningens afslutning.  

 Det samme gælder, hvis varemodtageren ved eksekution er fundet ude af stand  

 til for tiden at betale sin gæld, hvis han har standset sine betalinger eller  

 er under frivillig akkord eller likvidation.
 Stk. 4.  Told og afgifter af varer, der indføres til  

 varemodtagere, som efter § 91 ikke har adgang til kredit, skal betales ved  

 fortoldningens afslutning.
 Stk. 5.  Told af varer, for hvilke der ikke er stillet  

 sikkerhed efter § 83, stk. 2, skal betales til toldvæsenet senest den 5.  

 hverdag efter fortoldningsdagen.
Stk. 6.  Overskrides fristen i stk. 5, pålægges det den,  

 hvem betalingen påhviler, at betale en afgift på 200 kr. for den pågældende  

 fortoldningsekspedition.
Afgiften betales efter reglerne for betaling af  

 told, jf. § 83, stk. 1.
 Stk. 7.  Betales told og afgifter i de i stk. 1-5 nævnte  

 tilfælde ikke ved fortoldningens afslutning, kan toldvæsenet tage varerne i  

 bevaring eller forlange dem genudført.
Stk. 8.  Betales told og afgifter af varer, der er taget  

 i bevaring efter stk. 7, ikke inden 3 måneder efter fortoldningens  

 afslutning, bortsælges varerne ved behørigt bekendtgjort offentlig auktion.  

 Varer, der efter toldvæsenets skøn er ukurante eller urealisable, kan dog  

 efter fristens udløb destrueres under toldkontrol.
Nettoprovenuet af  

 auktionssalget tilfalder statskassen, medmindre varemodtageren inden 1 år  

 efter auktionen begærer auktionskøbesummen udbetalt, i hvilket tilfælde den  

 udbetales med fradrag af told og afgifter samt påløbne omkostninger ved  

 opbevaring og salg.
Stk. 9.  Varer, der i medfør af § 87, nr. 3, er afstået  

 til fordel for statskassen, bortsælges ligeledes ved behørigt bekendtgjort  

 offentlig auktion.
Varer, der efter toldvæsenets skøn er ukurante eller  

 urealisable, kan dog destrueres under toldkontrol.
Nettoprovenuet af  

 auktionssalget tilfalder statskassen.
 § 87.  Toldskyld opstår ikke for:
 1. Varer, som inden frigivelsen er tilintetgjort eller  

 gået uigenkaldelig tabt af grunde, som kan henføres til varens egen  

 beskaffenhed eller som følge af et hændeligt uheld eller lignende.
2. Varer, som inden frigivelsen efter nærmere af  

 toldvæsenet fastsatte regler tillades tilintetgjort under toldvæsenets  

 kontrol.
Omkostningerne ved tilintetgørelsen afholdes af ekspeditøren eller  

 varemodtageren.
3. Varer, som inden frigivelsen tillades afstået til  

 fordel for statskassen.
Afståelsen må ikke medføre udgifter for statskassen.
 § 88.  Godtgørelse eller regulering af told og  

 forbrugsafgifter for varemodtagere, der har kredit efter §§ 83 og 85, sker  

 ved fradrag i varemodtagernes tilsvar af henholdsvis told og forbrugsafgifter  

 efter de nævnte bestemmelser.
Stk. 2.  Såfremt begæring om godtgørelse eller  

 regulering efter stk. 1 er toldvæsenet i hænde senest den 10. dag i en  

 afregningsperiode, foretages fradraget i varemodtagerens tilsvar af told og  

 forbrugsafgifter for den pågældende afregningsperiode.
I andre tilfælde  

 foretages fradraget i tilsvaret for den følgende afregningsperiode.
 Stk. 3.  Overstiger det samlede godtgørelses- eller  

 reguleringsbeløb told- eller afgiftstilsvaret, udbetales det overskydende  

 beløb til varemodtageren.
 § 89.  Betales skyldig told efter § 83 eller § 86,  

 stk. 5, bidrag efter § 83, stk. 4, afgift efter § 86, stk. 6, beløb efter §  

 108 a, stk. 2, eller ekspeditionsafgift efter § 124 a ikke rettidigt, skal  

 der betales 1,3 pct. i månedlig rente for hver påbegyndt måned fra den 1. dag  

 efter afregningsperiodens udløb.
 Stk. 2.  Betales skyldige forbrugafgifter efter § 85  

 ikke rettidigt, skal der betales 1,3 pct. i månedlig rente for hver påbegyndt  

 måned fra den 1. dag i den 2. måned efter afregningsperiodens udløb.
 Stk. 3.  Rentebeløb efter stk. 1 og 2 fastsættes altid  

 til mindst 10 kr.
 Stk. 4.  Toldvæsenet har udpantningsret for told-,  

 afgifts- og rentebeløb, bidrag efter § 83, stk. 4, afgift efter § 86, stk. 6,  

 beløb efter § 108 a, stk. 2, og ekspeditionsafgift efter § 124 a.
Stk. 5.  Udbetalte told-, afgifts- og rentebeløb, bidrag  

 efter § 83, stk. 4, afgift efter § 86, stk. 6, beløb efter § 108 a, stk. 2,  

 og ekspeditionsafgift efter § 124 a kan inddrives ved indeholdelse i løn m.v.  

 hos den pågældende efter reglerne for inddrivelse af personlige skatter i  

 kildeskatteloven.
Skatteministeren kan fastsætte nærmere regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af bestemmelser i reglerne.2) § 90.  Krav om tilbagebetaling af for meget opkrævet  

 told samt krav om efterbetaling af for lidt opkrævet told forældes efter De  

 Europæiske Fællesskabers bestemmelser herom.
 Stk. 2.  De regler, der efter stk. 1 gælder for  

 forældelse af krav vedrørende told, finder tilsvarende anvendelse på krav om  

 tilbagebetaling og efterbetaling af beløb, der ved varers fortoldning er  

 opkrævet for meget eller for lidt i forbrugsafgifter.
 § 91.  Toldvæsenet kan fratage en varemodtager retten  

 til kredit efter §§ 83 og 85, såfremt den pågældende gentagne gange ikke har  

 overholdt den i medfør af § 76, stk. 3, fastsatte frist for angivelse til  

 fortoldning eller genudførsel af registrerede varer, eller såfremt han  

 gentagne gange ikke har indbetalt skyldige told- og afgiftsbeløb rettidigt.
§ 92.  (Ophævet) § 93.  Den, der indfører eller lader indføre varer i  

 toldområdet, eller som råder over varer, for hvilke der er meddelt betinget  

 told- og afgiftsfrihed, eller varer, som er under udførsel i uberigtiget  

 stand eller mod told- og afgiftsgodtgørelse, samt føreren eller ejeren af  

 eller den, der har rådighed over befordringsmidler, hvori uberigtigede eller  

 betinget told- og afgiftsfri varer transporteres, hæfter for de på varerne  

 hvilende told- og afgiftsbeløb efter skatteministerens nærmere bestemmelse.
 Stk. 2.  Told- og afgiftsbeløbene ansættes af  

 toldvæsenet på grundlag af samtlige foreliggende oplysninger om de pågældende  

 varer.
 § 94.  Toldvæsenet kan træffe aftale med havne,  

 fragtcentraler o. lign. om at stille fornødne indretninger til rådighed for  

 registrering (godsregistrering) af indførte varer samt til brug ved  

 udførselskontrol.
 § 95.  Skatteministeren fastsætter de nærmere regler  

 for toldvæsenets kontrol med og toldbehandling af bjærgede fartøjer, fly og  

 gods.
Frihavne og toldoplag § 96.  Ved en frihavn forstås et i toldområdet  

 beliggende afspærret havneområde, der bevogtes af toldvæsenet, og som med  

 hensyn til told og afgifter betragtes som udland.
 Stk. 2.  Frihavne kan kun oprettes ved lov.
 § 97.  Reglerne i §§ 71-79 finder tilsvarende  

 anvendelse på trafikken og vareførslen mellem frihavne og den øvrige del af  

 toldområdet.
 § 98.  Frihavnsvirksomhed og de på frihavnsområdet  

 beliggende virksomheder og lagre er underkastet de bestemmelser, der  

 fastsættes af toldvæsenet eller andre statslige myndigheder om kontrol såvel  

 ved frihavnsområdets grænser som på frihavnsområdet, til beskyttelse af told-  

 og afgiftsinteresser og varetagelse af de toldvæsenet i øvrigt pålagte  

 opgaver, herunder kontrollen med varers indførsel og udførsel.
 Stk. 2.  Toldvæsenet fastsætter de nærmere bestemmelser  

 om bevogtning af frihavne og om den af toldmæssige grunde nødvendige  

 regulering af trafikken til og fra frihavne.
 Stk. 3.  Toldvæsenet har ret til overalt på et  

 frihavnsområde at foretage undersøgelse af befordringsmidler samt eftersyn på  

 personer, når dette sker under iagttagelse af reglerne i § 74, stk. 2 og 3.
 § 99.  Frihavnens ejer skal vederlagsfrit opføre og  

 vedligeholde gitre og andre afspærringer, som efter toldvæsenets skøn er  

 nødvendige for bevogtningen.
Stk. 2.  Frihavnens ejer skal endvidere opføre og  

 vedligeholde de for toldvæsenet nødvendige bygninger og lokaler.
Toldvagthuse  

 og toldlokaler ved havneindløb, toldporte og brovægte stilles vederlagsfrit  

 til rådighed for toldvæsenet.
For benyttelsen af andre bygninger og lokaler  

 betaler toldvæsenet en afgift, der fastsættes efter kostprisprincippet.
 Stk. 3.  Sædvanlig indre vedligeholdelse af de i stk. 2  

 nævnte bygninger og lokaler påhviler toldvæsenet.
 § 100.  I en frihavn kan, medmindre andet er særligt  

 foreskrevet, opbevares varer af enhver beskaffenhed uanset deres mængde og  

 oprindelse, og uanset hvilket land de kommer fra eller er bestemt til.
 § 101.  Der kan kun indrømmes godtgørelse af told for  

 varer, der tilføres en frihavn fra den øvrige del af toldområdet, såfremt der  

 kan indrømmes tilsvarende godtgørelse af told, når varerne udføres direkte  

 fra den øvrige del af toldområdet til steder uden for dette.
§ 102.  Varer, der opbevares i en frihavn, kan  

 underkastes sædvanlige behandlinger, der tjener til varernes bevarelse eller  

 til forbedring af deres udstyr eller handelskvalitet.
Skatteministeren  

 fastsætter de nærmere regler herom.
 § 103.  Toldvæsenet kan på nærmere fastsatte vilkår  

 tillade, at varer, der opbevares i en frihavn, underkastes andre behandlinger  

 end de i § 102 nævnte.
 Stk. 2.  For varer, der er tilført en frihavn i  

 uberigtiget stand eller mod fritagelse for eller godtgørelse af told, kan  

 tilladelse efter stk. 1 kun gives, såfremt der kan indrømmes aktiv forædling  

 ved tilsvarende behandlede varers udførsel, når behandlingen er foretaget i  

 toldområdet uden for frihavnen.
§ 104.  Personlig brug eller forbrug i en frihavn af  

 varer, der er tilført denne i uberigtiget stand eller mod fritagelse for  

 eller godtgørelse af told og afgifter, er, bortset fra tilladt forbrug af  

 proviant i skibe, forbudt.
Køb, modtagelse, salg eller levering af de foran  

 nævnte varer til personlig brug eller forbrug i en frihavn er ligeledes  

 forbudt.
 § 105.  Skatteministeren kan fastsætte regler om, i  

 hvilket omfang og på hvilke betingelser højt beskattede varer, der særlig må  

 befrygtes at kunne gøres til genstand for indsmugling, kan indføres til en  

 frihavn samt opbevares på og fraføres lagre i en frihavn.
 § 106.  Etablering af detailudsalg og  

 industrivirksomheder samt udlejning af lokaler og pladser til andet formål  

 end handels- og industrivirksomhed må kun finde sted efter tilladelse fra  

 toldvæsenet.
 § 107.  Toldvæsenet kan tillade, at der betales told  

 af varer, der indføres til en frihavn, når betaling af told er nødvendig for,  

 at de pågældende varer eller varer, til hvis fremstilling, bearbejdning,  

 reparation, komplettering eller emballering de er anvendt som materialer  

 eller hjælpestoffer, kan indføres toldfrit eller mod nedsat told i andre  

 lande.
 Stk. 2.  Toldvæsenet kan endvidere tillade, at der  

 betales told af varer, der indføres til en frihavn, når betaling af told er  

 nødvendig for, at varerne under opbevaringen i frihavnen kan underkastes  

 andre behandlinger end de i § 102 nævnte, jf. § 103, stk. 2.
 Stk. 3.  Varer, af hvilke der er betalt told i medfør af  

 stk. 1 eller 2, kan indføres toldfrit fra frihavnen til den øvrige del af  

 toldområdet.
 Stk. 4.  Varer, der er fremstillet, bearbejdet,  

 repareret, kompletteret eller emballeret i en frihavn, kan indføres toldfrit  

 fra frihavnen til den øvrige del af toldområdet, når der ved varernes  

 fremstilling m.v. som materialer og hjælpestoffer udelukkende er anvendt  

 indenlandske varer eller varer, af hvilke der er betalt told i medfør af stk.  

 1 eller 2 eller på anden måde.
 Stk. 5.  Toldvæsenet fastsætter de nærmere regler og  

 kontrolforanstaltninger vedrørende stk. 1-4.
 § 108.  Toldvæsenet kan i følgende tilfælde meddele  

 tilladelse til oprettelse af toldoplag til opbevaring af indførte varer i  

 uberigtiget stand:
 1. Hos pakhusforretninger i havne, der er basishavne,  

 og hvor der ikke findes frihavn, samt på andre steder, hvor der er særligt  

 behov derfor.
 2. Hos varemodtagere til opbevaring af følgende varer:
a.
Varer, der skal opbevares midlertidigt i toldområdet, og som ikke ejes  

 af personer, der er bosat i toldområdet.
Varerne må ikke under opbevaringen  

 sælges eller udbydes til salg til virksomheder i toldområdet.
Når særlige  

 omstændigheder taler derfor, kan toldvæsenet fritage varerne for genudførsel,  

 mod at told og afgifter af varerne betales.
 b.Rå eller ufabrikeret tobak og tobaksaffald, der ikke ved indførslen  

 angives til bearbejdning før fortoldningen efter de herom gældende  

 bestemmelser.
 c.Dele, tilbehør og materiel til fremstilling, reparation eller udrustning  

 af fly, når de indføres af virksomheder, der genudfører den overvejende del  

 af de indførte varer til steder uden for toldområdet, og når omstændighederne  

 i øvrigt i særlig grad taler herfor.
 d.Materiel, som indføres fra steder uden for toldområdet og midlertidigt  

 opbevares i toldområdet med henblik på udførsel til brug ved efterforskning  

 og produktion af olie og gas i koncessionsområder uden for toldområdet eller  

 med henblik på udførsel til steder uden for toldområdet efter sådan brug  

 eller med henblik på destruering under toldkontrol i toldområdet efter sådan  

 brug.
 § 108 a.  Toldvæsenet kan på følgende betingelser  

 meddele tilladelse til oprettelse af toldoplag hos varemodtagere, der  

 genudfører indførte varer i forbindelse med et salg:
 1. På toldoplaget kan kun oplægges varer, der er  

 indført af varemodtageren for egen regning.
 2. På toldoplaget kan kun oplægges varer, der ikke ved  

 fortoldning kan fritages for told, afgifter med tilsvarende virkning som told  

 eller landbrugsimportafgifter.
3. Varerne er under oplæggelsen fritaget for betaling  

 af told, afgifter med tilsvarende virkning som told og  

 landbrugsimportafgifter.
Ved oplæggelsen betales merværdiafgift og andre  

 afgifter, der skal betales ved indførslen.
 4. De oplagte varer kan fraføres toldoplaget uden  

 betaling af told, afgifter med tilsvarende virkning som told og  

 landbrugsimportafgifter, når de leveres til steder uden for De Europæiske  

 Fællesskabers toldområde eller med henblik på udførsel af Fællesskabernes  

 toldområde leveres til toldoplag eller frizoner i Fællesskabernes toldområde  

 eller leveres til de i § 80 nævnte virksomheder eller leveres til aktiv  

 forædling i andre af De Europæiske Fællesskabers medlemslande.
 5. Ved varers fraførsel fra toldoplaget på anden måde  

 end nævnt under nr. 4 betales told, afgifter med tilsvarende virkning som  

 told og landbrugsimportafgifter af de fraførte varer.
Stk. 2.  Ved varers fraførsel fra toldoplaget som nævnt  

 i stk. 1, nr. 5, betales et beløb, der beregnes af told, afgifter med  

 tilsvarende virkning som told og landbrugsimportafgifter af de fraførte  

 varer.
Beløbet udgør 1,3 pct. for hver afregningsperiode, jf. § 83, der er  

 udløbet siden de fraførte varers oplæggelse på toldoplaget.
 Stk. 3.  I tilfælde, hvor toldvæsenets kontrol medfører  

 efterbetaling af told, afgifter med tilsvarende virkning som told og  

 landbrugsimportafgifter for varer, hvis fraførsel fra toldoplaget ikke er  

 behørigt angivet for toldvæsenet, udgør beløbet 1,3 pct. af det  

 efteropkrævede beløb for hver afregningsperiode, der er udløbet fra varernes  

 oplæggelse på toldoplaget til tidspunktet for toldvæsenets kontrol.
 Stk. 4.  Toldvæsenet kan tilbagekalde en tilladelse til  

 toldoplag, når der i 2 år ikke er fraført toldoplaget varer på den i stk. 1,  

 nr. 4, nævnte måde, eller hvis oplagshaveren gentagne gange ikke har betalt  

 told, afgifter med tilsvarende virkning som told eller  

 landbrugsimportafgifter samt det i stk. 2 omhandlede beløb rettidigt.
 Stk. 5.  Toldvæsenet kan nægte tilladelse til toldoplag  

 til en varemodtager, der er frataget retten til kredit i medfør af § 91.
 Stk. 6.  Toldvæsenet kan nægte tilladelse til toldoplag,  

 når de af varemodtageren indførte varer kan henføres under bestemmelserne om  

 aktiv forædling.
 § 108 b.  Skatteministeren fastsætter de nærmere  

 bestemmelser om toldoplags oprettelse, indretning og benyttelse, om  

 tidspunktet for betaling af told og afgifter m.v. af varer, der fraføres  

 toldoplag, om oplagshaverens hæftelse og sikkerhedsstillelse for told og  

 afgifter m.v. af de oplagte varer samt om toldvæsenets kontrol med og  

 toldbehandling af varer, der tilføres og fraføres toldoplag.
Andre bestemmelser § 109.  Det påhviler toldvæsenet efter anmodning i  

 fornødent omfang at yde bistand med oplysninger og attestation, når der i  

 udlandet kan opnås toldlempelse eller andre fordele for varer, der udføres  

 fra toldområdet, såfremt varerne er ledsaget af et dokument vedrørende  

 oprindelse, toldgodtgørelse m.v.
 Stk. 2.  Skatteministeren kan på nærmere fastsatte  

 betingelser autorisere organisationer, der fremsætter anmodning herom, til at  

 udstede de i stk. 1 nævnte dokumenter.
Stk. 3.  I tilfælde, hvor en stat, der indrømmer  

 toldpræference for varer, der er indført herfra til den pågældende stats  

 område, ønsker iværksat en undersøgelse af rigtigheden af dokumenter  

 vedrørende oprindelse, toldgodtgørelse og toldmæssig status for sådanne  

 varer, samt i øvrigt i tilfælde, hvor der er fremkommet forhold, som giver  

 rimelig grund til at iværksætte en sådan undersøgelse, kan toldvæsenet  

 afkræve en næringsdrivende oplysninger om forhold, der er af betydning for  

 undersøgelsen, samt, i det omfang forholdene nødvendiggør det, efterse hans  

 forretningslokaler, regnskabsmateriale og korrespondance m.v.
Dette gælder  

 også virksomheder, der er beliggende i en frihavn i toldområdet.
 Stk. 4.  Skatteministeren fastsætter de nærmere regler  

 vedrørende toldvæsenets virksomhed i medfør af stk. 1 og 3.
 Stk. 5.  Skatteministeren kan på nærmere fastsatte  

 betingelser autorisere her i landet hjemmehørende sammenslutninger til at  

 udstede dokumenter (carneter), som over for myndigheder i andre stater  

 garanterer for betaling af told og afgifter af varer, der i medfør af en af  

 Danmark tiltrådt mellemfolkelig aftale udføres herfra til midlertidig  

 anvendelse i eller til transitering af en sådan stat.
 Stk. 6.  Skatteministeren kan fastsætte sådanne regler  

 om godkendelse af kautionister, der er nødvendige for anvendelsen af De  

 Europæiske Fællesskabers regler om fællesskabsforsendelse.
§ 110.  De i denne lov eller i medfør heraf fastsatte  

 regler vedrørende toldkontrol og toldbehandling skal kunne bringes i  

 anvendelse uden for toldområdet i det omfang, det fastsættes ved  

 mellemfolkelig aftale.
Skatteministeren bekendtgør omfanget af sådanne  

 udvidelser.
 § 111.  Inden for rammerne af denne lovs bestemmelser  

 kan skatteministeren indgå overenskomster med fremmede stater om samarbejde  

 til bekæmpelse af smugleri og træffe nødvendige foranstaltninger til sådanne  

 overenskomsters gennemførelse.
 Stk. 2.  Skatteministeren kan bestemme, at  

 toldbevogtningspersonale fra en fremmed stat, med hvilket der træffes aftale  

 om fælles bevogtning til bekæmpelse af ulovlig vareindførsel eller -udførsel,  

 under udøvelsen af sin virksomhed på de i aftalen omfattede dele af dansk  

 toldområde, skal have samme beføjelser og nyde samme retsbeskyttelse, som  

 tilkommer dansk toldbevogtningspersonale.
 Stk. 3.  I de tilfælde, hvor der i denne lov er fastsat  

 særlige bestemmelser om kontrol og straf m.v. vedrørende højt beskattede  

 varer, fastsætter skatteministeren, hvilke varer der skal anses som sådanne.
 § 112.  Inden for rammerne af konventionen af 7.  

 september 1967 mellem De Europæiske Fællesskabers medlemsstater om gensidig  

 bistand mellem deres toldadministrationer kan toldvæsenet yde bistand til  

 toldadministrationerne i de nævnte stater og i andre stater, der har tiltrådt  

 konventionen.
 Stk. 2.  Toldtjenestemænd fra de i stk. 1 omhandlede  

 stater, der i overensstemmelse med konventionen befinder sig på dansk  

 territorium, nyder herunder samme retsbeskyttelse og er undergivet samme  

 strafansvar, som gælder for danske toldtjenestemænd.
 Stk. 3.  Skatteministeren fastsætter de nærmere regler  

 om toldvæsenets bistand efter stk. 1.
 § 113.  Politiet yder toldvæsenet bistand efter  

 regler, der fastsættes efter forhandling mellem skatteministeren og  

 justitsministeren.
 § 114.  Skatteministeren fastsætter toldvæsenets  

 ekspeditionstid og kan fastsætte gebyrer for toldforretninger, der foretages  

 uden for ekspeditionstiden.
§ 115.  Ved afgivelse af begæringer, angivelser,  

 deklarationer, erklæringer m.v. skal benyttes blanketter, hvis rubricering og  

 tekniske udformning bestemmes af toldvæsenet.
Blanketterne anskaffes af  

 publikum.
 § 116.  De af toldvæsenet trufne afgørelser vedrørende  

 varers tarifering og varers toldværdi kan indbringes for et af  

 skatteministeren nedsat nævn.
 Stk. 2.  Nævnet består af en formand, der skal være  

 dommer, et medlem, der repræsenterer Skatteministeriet samt to medlemmer, der  

 udpeges efter indstilling henholdsvis af Det Danske Handelskammer og af  

 Industrirådet og Håndværksrådet i forening.
 Stk. 3.  Nævnet har den endelige administrative  

 afgørelse i de for nævnet indbragte sager.
 Stk. 4.  Såvel den, der har indbragt en sag for nævnet,  

 som toldvæsenet har adgang til både skriftligt og mundtligt at fremstille  

 sagen for nævnet.
 Stk. 5.  Skatteministeren fastsætter nævnets  

 forretningsorden samt regler om bekendtgørelse af afgørelser, der er truffet  

 af nævnet.
 § 116 a.  Skatteministeren kan fastsætte bestemmelser  

 om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Direktoratet for Toldvæsenet, ikke kan indbringes for højere  

 administrativ myndighed, jf. dog § 116.
 Stk. 3.  Ministeren kan på eget initiativ tage en  

 afgørelse, der er truffet af toldvæsenet, op til nærmere undersøgelse og  

 afgørelse.
 Bestemmelser om straf m.v.
 § 117.  Med bøde straffes den, der forsætligt eller  

 groft uagtsomt:
 1. Undlader for toldvæsenet at angive varer, der  

 indføres til eller udføres fra toldområdet eller fraføres eller tilføres en  

 frihavn eller et toldoplag i toldområdet, når en sådan angivelse er  

 foreskrevet i denne lov eller de i medfør af loven fastsatte forskrifter.
 2. Fjerner varer, der er under toldlukke.
 3. Bruger eller forbruger uberigtigede varer, jf. dog  

 §§ 18 og 104.
 4. Bruger eller forbruger varer, der er fritaget for  

 told og afgifter efter § 80.
 5. Sælger eller på anden måde overdrager varer, der er  

 fritaget for told og afgifter efter § 80, i strid med de for told- og  

 afgiftsfriheden fastsatte betingelser.
 6. Tilbagefører fra et befordringsmiddel eller på  

 anden måde tilbageholder varer, der er angivet til udførsel mod godtgørelse  

 af eller fritagelse for told eller afgifter uden at angive dette for  

 toldvæsenet.
 Stk. 2.  Er handlingen foretaget med forsæt til at undgå  

 betaling af told eller afgifter, straffes den som smugleri med bøde, hæfte  

 eller fængsel indtil 2 år, medmindre højere straf er forskyldt efter  

 borgerlig straffelovs § 289.
 Stk. 3.  På samme måde som anført i stk. 2 straffes den,  

 der forsætligt eller groft uagtsomt sælger eller på anden måde overdrager,  

 køber eller på anden måde erhverver, modtager, transporterer eller opbevarer  

 indsmuglede varer.
 Stk. 4.  Overtrædelse af stk. 1-3 eller borgerlig  

 straffelovs § 289 medfører pligt til at betale de på varerne hvilende told-  

 og afgiftsbeløb.
 § 118.  Forefindes i befordringsmidler, der er  

 ankommet til toldområdet, told- eller afgiftspligtige varer, som ikke er  

 optaget i ladningsdokumenterne, og som ikke behørigt er angivet for  

 toldvæsenet, anses varerne som forsøgt indsmuglet af disses ejer, medmindre  

 denne sandsynliggør, at der ikke har foreligget forsøg på indsmugling.
 Stk. 2.  Træffes et fartøj på under 120 tons netto inden  

 for toldområdet med højt beskattede varer om bord til et told- og  

 afgiftsbeløb af mindst 500 kr., anses forsøg på indsmugling at foreligge,  

 medmindre der skabes overvejende sandsynlighed for, at fartøjet ikke sejler i  

 smuglerøjemed.
§ 119.  Anvendelse af dansk fartøj til erhvervsmæssigt  

 smugleri af alkoholholdige varer til de fremmede stater, som har ratificeret  

 den i Helsingfors den 19. august 1925 undertegnede konvention om bekæmpelse  

 af smugleri af alkoholholdige varer, medfører, medmindre forholdet er  

 omfattet af borgerlig straffelovs § 289, straf efter § 117 for såvel ejeren  

 eventuelt rederen, som for befragteren af fartøjet og dettes fører, for så  

 vidt disse vidste eller burde vide, at fartøjet blev anvendt til smugleri.  

 Som smugleri anses også overlosning af varerne uden for de pågældende staters  

 toldområder under omstændigheder, som gør det overvejende sandsynligt, at  

 varerne agtes indsmuglet i et af disse.
Fartøjet hæfter for forskyldte  

 bøder.1) § 120.  Med bøde straffes den, der, uden at forholdet  

 er omfattet af § 117 eller borgerlig straffelovs § 289, forsætligt, groft  

 uagtsomt eller i gentagne tilfælde inden for 2 år over for toldvæsenet til  

 brug i toldforhold:
 1. Foretager en urigtig angivelse.
 2. Fremlægger urigtige eller mangelfulde dokumenter  

 eller regnskaber.
 3. I øvrigt afgiver urigtige eller vildledende  

 oplysninger.
 Stk. 2.  Er handlingen foretaget med forsæt til at undgå  

 betaling af told eller afgift eller for at opnå uberettiget fritagelse for  

 eller godtgørelse af told eller afgift, straffes den med bøde, hæfte eller  

 fængsel indtil 1 år, under skærpende omstændigheder indtil 2 år.
 § 121.  På samme måde som anført i § 120 straffes den,  

 der forsætligt eller groft uagtsomt:
 1. Udsteder eller foranlediger udstedt et i en  

 væsentlig henseende urigtigt dokument vedrørende oprindelse af varer, der er  

 udført fra toldområdet, for at opnå toldmæssige fordele i et andet land i  

 kraft af en mellem dette land og De Europæiske Fællesskaber indgået  

 associerings- eller handelsaftale eller på Færøerne.
 2. Afgiver urigtige oplysninger eller beviser for at  

 opnå toldvæsenets eller autoriserede organisationers bistand i forbindelse  

 med udstedelsen af de i § 109 nævnte dokumenter.
 Stk. 2.  Med hensyn til forældelse af strafansvar for  

 overtrædelse af stk. 1, hvorved nogen unddrager sig betaling af told eller  

 afgift til et andet land, eller som er egnet til at medføre, at nogen  

 uberettiget fritages for betaling af sådanne beløb, finder borgerlig  

 straffelovs § 93, stk. 2, 2. pkt., tilsvarende anvendelse.
 § 122.  Med bøde, hæfte eller fængsel indtil 6 måneder  

 straffes den, der, uden at forholdet er omfattet af § 117 eller borgerlig  

 straffelovs § 289, forsætligt eller groft uagtsomt:
 1. Bryder eller fjerner eller gør uvirksomt et  

 toldlukke eller identitetsmærke, der er anbragt af toldvæsenet i Danmark  

 eller toldvæsenet i et andet land, der er medlem af De Europæiske  

 Fællesskaber.
 2. Bryder eller fjerner eller gør uvirksomt et  

 toldlukke eller identitetsmærke, der er anbragt af toldvæsenet i et andet  

 land i medfør af en mellemfolkelig aftale om internationale transporter af  

 varer, som Danmark har tiltrådt.
 3. Bryder eller fjerner eller gør uvirksomt et lukke,  

 der efter bestemmelse af toldvæsenet i Danmark eller toldvæsenet i et andet  

 land, der er medlem af De Europæiske Fællesskaber, er anbragt af andre end  

 toldvæsenet.
 4. Undlader at opfylde en pligt til at frembyde varer,  

 der er under toldlukke, for toldvæsenet.
 § 123.  Med bøde straffes den, der forsætligt eller  

 groft uagtsomt:
 1. Undlader at give oplysninger, som toldvæsenet kan  

 afkræve ham efter § 13, stk. 2, § 71, stk. 4, og § 109, stk. 3.
 2. Undlader at efterkomme et i medfør af § 15, stk. 2,  

 § 70, stk. 2, eller § 71, stk. 4, 7 og 8 eller 9, meddelt påbud.
 3. Overtræder eller forsøger at overtræde § 70, stk.  

 3, § 71, stk. 2, 3, 5, 6 og 9, § 73, stk. 2-5 og 7, § 76, stk. 2 og 5, § 78,  

 stk. 1, 2 og 4, og § 82.
 4. Overtræder eller forsøger at overtræde ordens- og  

 kontrolforskrifter i de af De Europæiske Fælleskaber udstedte forordninger på  

 toldlovgivningens område.
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
Stk. 3.  Der kan pålægges en virksomheds ejer bødeansvar  

 for overtrædelse af §§ 120- 122 og denne paragrafs stk. 1, hvis overtrædelse  

 begås på virksomhedens vegne, selv om overtrædelsen ikke kan tilregnes ejeren  

 som forsætlig eller uagtsom.
Er virksomheden et aktieselskab, andelsselskab  

 eller lignende, kan der pålægges selskabet som sådant bødeansvar.
Der  

 fastsættes ingen forvandlingsstraf.
 Stk. 4.  Ved overtrædelse af de  

 provianteringsbestemmelser, der fastsættes i medfør af § 72, for personer,  

 der deltager i fiskeri i Flensborg inderfjord, kan bøden ikke fastsættes til  

 mindre end 100 kr.
 § 124.  Skønnes en overtrædelse ikke at ville medføre  

 højere straf end bøde, kan toldvæsenet tilkendegive den pågældende, at sagen  

 kan afgøres uden retslig forfølgning, såfremt han erkender sig skyldig i  

 overtrædelsen og erklærer sig rede til inden for en nærmere angivet frist,  

 der efter begæring kan forlænges, at betale en i tilkendegivelsen angivet  

 bøde.
Stk. 2.  Med hensyn til personer, der er forhyret med  

 skibe i udenrigsfart, samt personer, der ikke er bosiddende her i landet, kan  

 toldvæsenet træffe en foreløbig afgørelse om bøde og efterbetaling.
Den, som  

 afgørelsen vedrører, kan inden for en frist af 14 dage efter, at afgørelsen  

 er meddelt ham, kræve den indbragt for domstolene.
Afgørelsen skal indeholde  

 oplysning om adgangen til domstolsprøvelse og om fristen herfor.
Sagens  

 indbringelse for retten foranlediges af toldvæsenet.
Den pågældende kan ikke  

 ved at kræve sagen indbragt for domstolene befri sig for forpligtelse til at  

 efterkomme toldvæsenets afgørelse, indtil rettens afgørelse måtte foreligge.
 Stk. 3.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 4.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
Stk. 5.  Sager angående overtrædelse af § 117 og §§  

 120-123 behandles som politisager.
Retsmidlerne i retsplejelovens kapitel 73  

 kan anvendes i samme omfang som i statsadvokatsager.1) § 124 a.  Overskridelse af en i medfør af § 76, stk.  

 3, fastsat frist for angivelse af varer til fortoldning eller udførsel  

 straffes ikke, medmindre forholdet er omfattet af § 117, men det pålægges  

 den, hvem angivelsespligten påhviler, at betale en ekspeditionsafgift på 500  

 kr. for hver angivelse, der indgives for sent.
 Stk. 2.  Ekspeditionsafgiften betales efter reglerne for  

 betaling af told, jf. §§ 83 og 86.
 Stk. 3.  Skatteministeren fastsætter de nærmere regler  

 om fremgangsmåden ved pålæggelse og opkrævning af ekspeditionsafgiften.
 Stk. 4.  Toldvæsenet kan fritage for betaling af  

 ekspeditionsafgift efter stk. 1, når det på grund af særlige omstændigheder  

 findes rimeligt.
 § 125.  I tilfælde, hvor der ved overtrædelse af denne  

 lov eller de i medfør af loven fastsatte bestemmelser er gjort brug af en af  

 toldvæsenet meddelt bevilling eller tilladelse, kan bevillingen eller  

 tilladelsen inddrages.
§ 126.  Varer, der forefindes under smugleri eller  

 forsøg herpå eller i forbindelse med undersøgelse efter § 73, stk. 6, tages i  

 bevaring af toldvæsenet eller af politiet på toldvæsenets vegne.
I øvrigt kan  

 indsmuglede varer eller andre varer, med hensyn til hvilke told eller afgift  

 er unddraget eller søgt unddraget det offentlige, tages i bevaring eller  

 beslaglægges af de nævnte myndigheder under iagttagelse af de i §§ 782 og 783  

 i lov om rettens pleje fastsatte regler om beslaglæggelse af ting, der findes  

 at burde konfiskeres.
Stk. 2.  Når skyldige told-, afgifts- og bødebeløb og  

 sagsomkostninger er betalt, udleveres varer, der er taget i bevaring eller  

 beslaglagt, under iagttagelse af de gældende almindelige  

 indførselsforskrifter til den, hos hvem de er taget i bevaring eller  

 beslaglagt, eller til anden, der godtgør at være berettiget til varerne.
Er  

 varerne ikke afhentet inden 2 måneder efter udløbet af den måned, i hvilken  

 sagen er endeligt afgjort, bortsælges de af toldvæsenet ved behørigt  

 bekendtgjort offentlig auktion.
Varer, der efter toldvæsenets skøn er  

 ukurante eller urealisable, kan dog efter fristens udløb destrueres under  

 toldkontrol.
Af det ved auktionen indkomne beløb dækkes først det offentliges  

 omkostninger ved opbevaring og salg og derefter skyldige told-, afgifts- og  

 bødebeløb og sagsomkostninger.
Et eventuelt overskud udbetales til ejeren,  

 såfremt han melder sig inden forløbet af 3 år efter auktionen og behørigt  

 godtgør sin ejendomsret til de bortsolgte varer.
 Stk. 3.  Toldvæsenet kan efter ansøgning forlænge den i  

 stk. 2, 2. pkt., nævnte frist, dog højst til 1 år.
 Stk. 4.  Med hensyn til sikring og inddrivelse af  

 bødekrav og sagsomkostninger finder stk. 2 kun anvendelse med de  

 begrænsninger, som er fastsat i borgerlig straffelovs § 76 vedrørende  

 konfiskation efter samme lovs § 75, stk. 2.
§ 127.  Befordringsmidler, der har været anvendt ved  

 indsmugling eller forsøg på indsmugling af højt beskattede varer eller til  

 befordring af sådanne indsmuglede varer i toldområdet, kan tilbageholdes af  

 toldvæsenet eller af politiet på toldvæsenets vegne, indtil de told-,  

 afgifts- og bødebeløb og sagsomkostninger, der er forskyldt af ejeren eller  

 af fører, mandskab eller andre i tjeneste på befordringsmidlet, er betalt,  

 eller der er stillet sikkerhed for betalingen.
Sker dette ikke inden 2  

 måneder efter sagens endelige afgørelse, kan der søges fyldestgørelse i  

 befordringsmidlet.
Stk. 2.  Med hensyn til de nævnte myndigheders  

 iværksættelse af tilbageholdelsen finder de i §§ 782 og 783 i lov om rettens  

 pleje fastsatte regler om beslaglæggelse af ting, der findes at burde  

 konfiskeres, tilsvarende anvendelse.
Tilbageholdelse kan kun ske, såfremt det  

 er påkrævet for at sikre betaling af de nævnte beløb.
Var den, der havde  

 rådighed over befordringsmidlet under dettes benyttelse ved indsmugling m.v.,  

 uberettiget i besiddelse af det, kan tilbageholdelse ikke ske.
 Ikrafttrædelsesbestemmelser m.m.
 § 128.  Loven træder i kraft den 1. januar 1973 og  

 kommer til anvendelse også for alle varer, der ved dens ikrafttræden er  

 indført, men endnu ikke fortoldet.
 Stk. 2.  Toldlov nr. 524 af 18. december 1970 ophæves,  

 jf. dog stk. 3.
Stk. 3.  (Overgangsbestemmelser, udeladt) § 129.  Skatteministeren bemyndiges til at fastsætte  

 de nærmere regler til gennemførelsen af denne lov.
 Lov nr. 762 af 9. december 1987 indeholder i § 1, nr. 2, og § 2, stk. 2,  

 følgende bestemmelser:
§ 1 2. § 25, stk. 1, nr. 4, affattes således:
4. Lastpaller og sættevogne samt tilbehør og udstyr  

 til sættevogne.' § 2 Stk. 2.  Ikrafttrædelsestidspunktet for § 1, nr. 2,  

 fastsættes af skatteministeren.
