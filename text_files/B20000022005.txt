 Bekendtgørelse om taxikørsel  

 m.v.
 I medfør af § 3, stk. 2, § 12, stk. 1, og  

 § 16, stk. 2, i lov om taxikørsel m.v., jf.  

 lovbekendtgørelse nr. 517 af 24. juni 1999, fastsættes:
Kapitel 1 Erhvervsmæssig og ikke-erhvervsmæssig  

 personbefordring § 1. Ved erhvervsmæssig personbefordring  

 (taxikørsel, limousinekørsel og sygetransport) forstås  

 kørsel i et dansk indregistreret motorkøretøj indrettet  

 til befordring af højst 9 personer føreren medregnet 1)	med personer uden en nærmere tilknytning til den person,  

 virksomhed eller sammenslutning, der udfører eller lader  

 kørslen udføre, jf. dog stk. 4, 2)	som udføres mod vederlag, idet godtgørelse for de med  

 kørslen direkte forbundne omkostninger, f.eks. udgifter til benzin  

 eller olie, ikke anses som vederlag, eller 3)	som udgør den pågældende persons, virksomheds  

 eller sammenslutnings primære formål.
 Stk. 2. Ved limousinekørsel forstås kørsel  

 som nævnt i stk. 1, der udføres som  

 repræsentationskørsel, bryllupskørsel og lignende  

 kørsel i køretøjer med særlig indretning, udstyr  

 og lignende.
Stk. 3. Ved sygetransport forstås befordring af personer  

 henvist til sundhedsfaglig behandling og personer, der på grund af  

 sygdom eller handicap er afskåret fra eller kun med besvær kan  

 benytte almindelige befordringsmidler, herunder taxi, samt hastende  

 befordring af blod- og organdonorer i forbindelse med sygdoms- og  

 ulykkestilfælde.
Ambulancekørsel er ikke omfattet af denne  

 bekendtgørelse.
 Stk. 4. Samkørselsarrangementer og kørsel ved  

 benyttelse af køretøjer tilknyttet delebilsordninger anses ikke  

 som erhvervsmæssig personbefordring, jf. stk. 1, såfremt der  

 alene ydes godtgørelse for de med kørslen direkte forbundne  

 omkostninger.
Kapitel 2 Ansøgning om tilladelse til erhvervsmæssig  

 personbefordring § 2. Ansøgning om tilladelse til  

 taxikørsel, limousinekørsel og sygetransport indsendes til  

 kommunalbestyrelsen.
I Københavns og Frederiksberg Kommuner og  

 kommunerne i Københavns Amt indsendes ansøgning dog til  

 Storkøbenhavns Taxinævn.
Ansøgning skal ske ved  

 benyttelse af et særligt skema med tilhørende årsbudget og  

 finansieringsplan, såfremt der er tale om en ny virksomhed, eller  

 såfremt kommunalbestyrelsen i øvrigt anmoder herom.  

 Ansøgning om godkendelse som ansvarlig leder i et selskab eller anden  

 juridisk person, der udfører sygetransport, skal ligeledes ske ved  

 benyttelse af et særligt skema.
 Stk. 2. Tilladelse til sygetransport og godkendelse af  

 ansvarlig leder af et selskab eller anden juridisk person, der udfører  

 sygetransport, meddeles af kommunalbestyrelsen i den kommune, hvor  

 hovedkontoret for sygetransportvirksomheden er beliggende.
 Stk. 3. Ansøgningsskema kan rekvireres hos  

 kommunalbestyrelsen, som kan afvise ansøgningen, såfremt denne  

 er udfyldt ulæseligt, fejlagtigt eller ufuldstændigt, eller  

 såfremt der ikke indbetales det for behandlingen fastsatte  

 beløb.
 Stk. 4. Ansøgere, der har opholdt sig i udlandet i en  

 eller flere perioder forud for ansøgningen, skal selv, i det omfang  

 kommunalbestyrelsen ikke kan tilvejebringe tilstrækkelige oplysninger  

 fra danske myndigheder, skaffe dokumenterede oplysninger om vandel og faglige  

 kvalifikationer fra tidligere opholdslande.
Kravet til økonomi § 3. Ansøgeren skal ved ansøgning om  

 en tilladelse dokumentere at have egne kontante midler eller andre  

 værdier på i alt mindst 50.000 kr.
Ved ansøgning om  

 yderligere tilladelser forhøjes beløbet med 25.000 kr. for hver  

 ekstra tilladelse.
Stk. 2. Der kan i stedet stilles en sikkerhed med et  

 nærmere af kommunalbestyrelsen fastsat beløb og indhold af et  

 forsikringsselskab eller pengeinstitut.
Sikkerheden skal  

 beløbsmæssigt modsvare de i stk. 1 fastsatte krav til  

 egenkapital.
 Stk. 3. Ansøgning kan afslås, såfremt  

 ansøgeren har betydelig forfalden gæld til det offentlige.  

 Herved forstås gæld i størrelsesordenen 50.000 kr. og  

 derover.
 Stk. 4. Kommunalbestyrelsen kan kræve, at der  

 fremlægges oplysninger fra offentlige myndigheder til brug ved  

 bedømmelsen af ansøgerens økonomiske forhold.
 § 4. Årsbudgettet, der skal omfatte det  

 første regnskabsår, skal indeholde alle de for  

 bedømmelsen nødvendige oplysninger om virksomhedens  

 driftsudgifter, herunder udgifter til brændstof, forsikring, afgifter,  

 vedligeholdelse, forrentning og afskrivning, personale- og  

 administrationsudgifter m.v., samt om forventede indtægter.
 § 5. Finansieringsplanen skal indeholde oplysning  

 om anskaffelsessummen for det til virksomhedens drift fornødne  

 materiel, betalingsvilkår, hvor stor en del af anskaffelsessummen, der  

 er finansieret ved egne midler, hvor stor en del ved optagelse af lån  

 eller lignende, og for den sidste dels vedkommende rente- og afdragsydelser i  

 det første år.
Kravet om faglige kvalifikationer § 6. En ansøger anses for fagligt  

 kvalificeret, såfremt vedkommende inden for de sidste 10 år  

 har 1)	gennemført et af Færdselsstyrelsen godkendt kursus og  

 ved en af Færdselsstyrelsen udarbejdet skriftlig prøve har  

 dokumenteret færdigheder inden for de emner, der er angivet i bilag  

 1 til denne bekendtgørelse, og 2)	har været beskæftiget inden for erhvervet  

 personbefordring i en periode, der svarer til mindst 3 års  

 fuldtidsbeskæftigelse.
 Stk. 2. Det i stk. 1, nr. 1, nævnte kursus skal  

 være gennemført senest 8 måneder efter  

 kommunalbestyrelsens meddelelse til ansøgeren om, at tilladelse til  

 taxikørsel er udstedt.
Stk. 3. En ansøger kan af kommunalbestyrelsen fritages  

 for det i stk. 1, nr. 1, nævnte kursus, hvis det godtgøres, at  

 vedkommende igennem de seneste 5 år har haft en fuldtidsstilling med  

 overordnede funktioner inden for erhvervet personbefordring.
Det er samtidig  

 en betingelse, at ansøgeren består den i stk. 1, nr. 1,  

 nævnte prøve.
 Stk. 4. Såfremt ansøgeren i en periode, der  

 svarer til mindst 10 års fuldtidsbeskæftigelse, har været  

 vedvarende beskæftiget som taxi-, limousine- eller  

 sygetransportvognmand umiddelbart forud for ansøgningen, anses  

 ansøgeren at opfylde kravet i stk. 1, nr. 1.
 Vandelskravet m.v.
 § 7. Ansøgningen skal vedlægges kopi  

 af ansøgerens dåbsattest (navnebevis) og sygesikringsbevis eller  

 anden form for dokumentation for registrering i CPR- systemet.  

 Kommunalbestyrelsen indhenter straffeattest til offentlig brug og eventuelt  

 udskrift fra Det Centrale Kriminalregister til brug ved bedømmelsen af  

 ansøgerens vandel.
 Stk. 2. Ansøgeren skal afgive enhver oplysning, som  

 kommunalbestyrelsen anmoder om med henblik på vurdering af, om  

 ansøgeren vil kunne drive virksomheden på forsvarlig måde  

 og i overensstemmelse med god skik inden for branchen.
 Selskaber m.v.
 § 8. Fratræder den godkendte ansvarlige  

 leder i en sygetransportvirksomhed, bortfalder en tilladelse i henhold til  

 lovens § 4, medmindre virksomheden inden 3 måneder efter lederens  

 fratræden over for kommunalbestyrelsen har dokumenteret, at  

 virksomheden har ansat en ny ansvarlig leder, der opfylder de fastsatte  

 krav.
 Stk. 2. Kommunalbestyrelsen kan under ganske særlige  

 omstændigheder forlænge den i stk. 1 nævnte frist.
Ansøgning om yderligere tilladelser og fornyelse  

 af tilladelser § 9. Ved ansøgning om yderligere  

 tilladelser fra virksomheder, der har tilladelse til erhvervsmæssig  

 personbefordring, finder § 7, stk. 1, 2. pkt., tilsvarende  

 anvendelse.
 Stk. 2. Ved ansøgning om fornyelse af tilladelser, der  

 sker ved benyttelse af et særligt skema, jf. § 2, stk. 1,  

 finder §§ 3 og 7 tilsvarende anvendelse.
Stk. 3. Det seneste regnskab skal indsendes sammen med de i  

 stk. 1 og 2 nævnte ansøgninger.
Kommunalbestyrelsen kan  

 kræve yderligere oplysninger.
Fravigelse af bopælskravet § 10. Bopælskravet i lovens § 3,  

 stk. 1, nr. 1, og i § 4, stk. 2, jf. § 3, stk. 1,  

 nr. 1, samt i § 4 a, stk. 1 og 2, jf. § 3, stk. 1, nr. 1,  

 anvendes ikke på personer, der er omfattet af Det Europæiske  

 Fællesskabs regler om etablering og om arbejdskraftens frie  

 bevægelighed eller tilsvarende regler i Aftale om Det Europæiske  

 Økonomiske Samarbejdsområde.
Kapitel 3 Udstedelse af tilladelse til taxikørsel,  

 limousinekørsel og sygetransport § 11. Tilladelse til taxikørsel udstedes  

 efter forudgående offentlig bekendtgørelse om, at en tilladelse  

 er ledig.
Bekendtgørelsen skal samtidig sendes til  

 Arbejdsformidlingen.
I bekendtgørelsen skal de vilkår, der  

 stilles for tilladelsen i henhold til § 13, stk. 1, i loven,  

 beskrives.
Bekendtgørelsen skal indeholde opfordring til interesserede  

 om inden en fastsat frist at indgive ansøgning på et  

 særligt skema, jf. § 2, stk. 1.
§ 12. Tilladelse til taxikørsel udstedes  

 til den efter kommunalbestyrelsens skøn bedst kvalificerede  

 ansøger.
Ved udøvelsen af sit skøn skal  

 kommunalbestyrelsen bl.a. lægge vægt på den erfaring, den  

 enkelte ansøger har erhvervet gennem tidligere virksomhed som  

 chauffør eller vognmand inden for erhvervsmæssig  

 personbefordring.
Stk. 2. Personer, der på grund af handicap har  

 vanskeligt ved at få beskæftigelse på det almindelige  

 arbejdsmarked, har uanset stk. 1 fortrinsadgang til ledige tilladelser,  

 jf.
Arbejdsmarkedsstyrelsens bekendtgørelse om kompensation til  

 handicappede i erhverv m.v.
Dette gælder dog ikke, hvis den  

 handicappede ansøger ikke er i stand til at udføre de  

 arbejdsfunktioner, som normalt påhviler føreren af en taxi.  

 §§ 3-7 finder tilsvarende anvendelse.
 Stk. 3. Tilladelse til limousinekørsel, jf. § 1,  

 stk. 2, gives på grundlag af kommunalbestyrelsens vurdering af  

 behovet for den ansøgte kørsel inden for kommunen.
Stk. 4. Tilladelse til taxikørsel,  

 limousinekørsel og sygetransport udstedes for et tidsrum  

 af højst 10 år ad gangen.
Fastsættelse af en  

 gyldighedsperiode på under 10 år skal ske ud fra objektive  

 kriterier og omfatte alle nye tilladelser henhørende under den  

 pågældende kommunalbestyrelse.
 Stk. 5. Tilladelse til taxikørsel og til  

 limousinekørsel er betinget af, at indehaveren inden for en  

 frist af 3 måneder fra datoen for udstedelsen foreviser  

 kommunalbestyrelsen registreringsattest for det køretøj,  

 tilladelsen skal omfatte, jf. stk. 6, samt dokumentation for, at  

 indehaveren er tilsluttet et bestillingskontor, medmindre der ikke er pligt  

 til at være tilsluttet et sådant kontor, jf. § 10 i loven.  

 Opfyldes betingelserne ikke rettidigt, bortfalder tilladelsen, og  

 kommunalbestyrelsen underretter indehaveren samt told- og skattemyndighederne  

 herom.
 Stk. 6. Der kan udstedes tilladelse til en  

 ansøger, der er indehaver af en tilladelse til taxi- eller  

 limousinekørsel i en anden kommune.
 Stk. 7. Tilladelse til taxikørsel og til  

 limousinekørsel udstedes til den registrerede bruger af  

 motorkøretøjet.
 § 13. Ved enhver tilladelsesudstedelse tildeles  

 der den taxi, tilladelsen vedrører, et tilladelsesnummer, jf.  

 bekendtgørelse om særlige krav til taxier m.v.  

 Tilladelsesnummeret påføres tilladelsen.
Stk. 2. Ved udskiftning af køretøj skal  

 tilladelsen forevises ved anmeldelse af køretøjet til  

 registrering.
Registreringsattesten skal endvidere med tilladelsesindehaveren  

 som registreret ejer eller bruger forevises kommunalbestyrelsen inden 14 dage  

 efter attestens modtagelse.
 § 14. Kommunalbestyrelsen kan godkende, at  

 større kørselsarrangementer i forbindelse med  

 statsbesøg, store internationale konferencer og lignende arrangementer  

 af begrænset tidsmæssig udstrækning udføres uden  

 tilladelse til taxi- eller limousinekørsel, såfremt den  

 pågældende kørsel ikke kan dækkes af  

 køretøjer omfattet af allerede udstedte tilladelser til taxi-  

 eller limousinekørsel.
Deponering § 15. Kommunalbestyrelsen kan udarbejde regler for  

 deponering af tilladelser for de tilfælde, hvor en indehaver af en  

 tilladelse i længere tid er afskåret fra at udnytte sin  

 tilladelse.
Beslutter en kommunalbestyrelse at udarbejde deponeringsregler,  

 skal det angives, hvilke forhold der kan udløse deponering, herunder i  

 hvor lang en periode deponering kan ske, samt angivelse af mulighed for  

 forlængelse af deponeringsperioden.
 Stk. 2. Beslutter kommunalbestyrelsen, at der kan tillades  

 deponering, skal disse regler være offentligt tilgængelige.
Ophør med taxikørsel,  

limousinekørsel og sygetransport § 16. Ophører tilladelsesindehaveren med at  

 drive taxikørsel, limousinekørsel og sygetransport, skal
den pågældendes tilladelse, tilladelsesnummerplade og  

 andre kendetegn, der er udleveret den pågældende, jf.  

 bekendtgørelse om særlige krav til taxier m.v., straks afleveres  

 til kommunalbestyrelsen, der underretter told- og skattemyndighederne om  

 ophøret.
Endvidere skal køretøjets nummerplader  

 afleveres til det lokale motorkontor.
Kapitel 4 Bestillingskontorer (Taxicentraler) § 17. I kommuner, hvor der er oprettet et eller  

 flere bestillingskontorer, jf. lovens § 10, stk. 1, er indehavere  

 af tilladelser til taxikørsel, bortset fra de i lovens § 10,  

 stk. 2, nævnte, berettigede til at blive tilsluttet et  

 bestillingskontor mod at tilsvare en forholdsmæssig andel af de med  

 etableringen og driften af kontoret forbundne udgifter.
Det er ikke tilladt  

 at være tilsluttet flere bestillingskontorer i samme kommune.
Ved  

 overgang til andet bestillingskontor skal tilladelsesindehaveren inden 14  

 dage oplyse kommunalbestyrelsen herom samt aflevere dokumentation for  

 optagelse i det nye bestillingskontor.
§ 18. Oprettelse og drift af et bestillingskontor  

 kræver godkendelse af kommunalbestyrelsen.
Der skal til hvert godkendt  

 bestillingskontor være knyttet det antal køretøjer,  

 kommunalbestyrelsen bestemmer, dog mindst 10.
 Stk. 2. I kommuner, hvor antallet af tilladelser til  

 taxikørsel er fastsat til 20 eller derover, og hvor der kun er  

 oprettet ét bestillingskontor, kan 10 tilladelsesindehavere eller  

 derover kræve kommunalbestyrelsens godkendelse af oprettelsen af  

 yderligere ét bestillingskontor, såfremt betingelserne herfor i  

 øvrigt er opfyldt.
Stk. 3. Godkendelse udstedes for et tidsrum af højst 10  

 år ad gangen.
Fastsættelse af en gyldighedsperiode på under  

 10 år skal ske ud fra objektive kriterier og omfatte alle nye  

 bestillingskontorer i kommunen.
 Stk. 4. Godkendelse er betinget af, at bestillingskontoret har  

 ansat en af kommunalbestyrelsen godkendt ansvarlig leder, som opfylder  

 betingelserne i § 3, stk. 1, nr. 1 - 4, 6 og 7, i loven, jf. dog  

 denne bekendtgørelses § 10. Godkendelsen af den ansvarlige leder  

 meddeles for et tidsrum, der højst svarer til gyldighedsperioden for  

 godkendelsen af bestillingskontoret.
Stk. 5. Endvidere er godkendelsen betinget af, at  

 bestillingskontoret 1)	råder over telefon- og radioanlæg med  

 døgnbetjening med en i forhold til antallet af tilsluttede  

 køretøjer tilstrækkelig kapacitet, 2)	sikrer, at der er radioforbindelse mellem kontoret og samtlige  

 tilsluttede køretøjer, 3)	etablerer en vagtordning, som kommunalbestyrelsen kan  

 pålægge de tilsluttede tilladelsesindehavere at følge,  

 idet vagtordningen af bestillingskontoret skal tilrettelægges  

 således, at bestilling på kørsel hurtigst muligt kan  

 efterkommes på enhver tid af døgnet, 4)	udnytter godkendelsen gennem modtagelse og effektuering af  

 telefonbestillinger i et i forhold til antallet af tilsluttede  

 køretøjer rimeligt omfang, 5)	på kommunalbestyrelsens forlangende indsender kontorets  

 regnskab og budget til kommunalbestyrelsens godkendelse samt dokumenterer  

 omfanget af kontorets aktiviteter ved indsendelse af ordresedler og  

 døgnrapporter for den seneste måned, 6)	i tilfælde, hvor en tilsluttet tilladelsesindehaver ikke  

 opfylder vilkårene for tilslutningen til og benyttelse af  

 bestillingskontoret, giver kommunalbestyrelsen meddelelse herom, samt 7)	indsender en årlig fortegnelse over tilsluttede  

 tilladelsesindehavere.
 Stk. 6. Vilkårene for tilladelsesindehaverens  

 tilslutning til bestillingskontoret skal findes i en vedtægt udarbejdet  

 i overensstemmelse med den i bilag 3 indeholdte standardvedtægt.  

 Vedtægten skal godkendes af kommunalbestyrelsen.
§ 19. Såfremt antallet af  

 køretøjer tilknyttet et bestillingskontor i en kommune, hvor  

 der er flere bestillingskontorer, kommer under 10, eller under det af  

 kommunalbestyrelsen fastsatte minimumsantal, bortfalder godkendelsen, idet  

 bestillingskontoret dog har en frist på 6 måneder til afvikling  

 af virksomheden.
Denne frist kan ikke forlænges.
 Stk. 2. En godkendelse udstedt i henhold til § 18,  

 stk. 1, kan tilbagekaldes eller nægtes fornyet af  

 kommunalbestyrelsen, såfremt en eller flere betingelser fastsat i  

 § 18, stk. 4 og 5, ikke opfyldes, og bestillingskontoret ikke uden  

 unødigt ophold har taget skridt til at bringe disse forhold i orden,  

 eller hvis vilkårene for godkendelsen fastsat i medfør af  

 bestemmelserne i loven eller forskrifter fastsat i medfør af loven  

 groft eller gentagne gange er blevet overtrådt.
 Stk. 3. Hvis godkendelsen ikke udnyttes i et efter  

 kommunalbestyrelsens skøn rimeligt omfang, jf. § 18, stk. 5,  

 nr. 4, kan kommunalbestyrelsen i stedet for at tilbagekalde godkendelsen i  

 første omgang lukke for tilgang af nye tilladelsesindehavere til  

 kontoret.
Stk. 4. En godkendelse af en ansvarlig leder, jf. § 18,  

 stk. 4, kan tilbagekaldes eller nægtes fornyet af  

 kommunalbestyrelsen, hvis den pågældende ikke længere  

 opfylder bestemmelserne i lovens § 3, stk. 1, nr. 4, 6 og 7, eller  

 hvis den pågældende groft eller gentagne gange har  

 overtrådt bestemmelser i loven, denne bekendtgørelse eller andre  

 forskrifter udstedt i medfør af loven.
Godkendelsen bortfalder, hvis  

 indehaveren ophører med at opfylde betingelserne i lovens § 3,  

 stk. 1, nr. 1 - 3.
 § 20. Bestillingskontorer inden for samme kommune  

 kan drives i fællesskab med kommunalbestyrelsens godkendelse.  

 Bestillingskontorer, der er oprettet i to eller flere kommuner, kan ligeledes  

 drives i fællesskab, såfremt kommunalbestyrelserne i de  

 berørte kommuner godkender dette.
Stk. 2. Hvor særlige geografiske hensyn taler derfor,  

 kan Færdselsstyrelsen tillade, at tilladelsesindehavere i to eller  

 flere tilgrænsende kommuner, der i henhold til lovens § 10 har  

 pligt til at være tilsluttet et bestillingskontor, opretter eller  

 tilslutter sig et for de pågældende kommuner fælles  

 bestillingskontor.
Det er dog en forudsætning herfor, at  

 kommunalbestyrelserne i de pågældende kommuner er enige om  

 fastsættelsen af 1)	det samlede antal tilladelser til taxikørsel i kommunerne og  

 fordelingen af disse på de enkelte kommuner samt 2)	de i § 28 nævnte takster.
 Stk. 3. Afgørelse om godkendelse af et af stk. 2.  

 omfattet bestillingskontor samt vilkårene for godkendelsen  

 træffes af de pågældende kommunalbestyrelser i  

 fællesskab.
 § 21. Tilladelsesindehavere, som i henhold til  

 lovens § 10 ikke har pligt til at være tilsluttet et  

 bestillingskontor, kan af kommunalbestyrelsen pålægges pligt til  

 at deltage i en af kommunalbestyrelsen godkendt fælles  

 telefonvagtordning, der skal tilrettelægges således, at  

 bestilling af kørsel hurtigst muligt kan efterkommes på enhver  

 tid af døgnet.
Disciplinærbod og voldgift § 22. En tilladelsesindehaver kan indbringe en  

 afgørelse om disciplinærbod pålagt i medfør af  

 lovens § 11 for en af parterne nedsat voldgiftsret, jf. lov om  

 voldgift.
Stk. 2. Omkostningerne ved voldgiftsrettens behandling af en  

 sag om disciplinærbod, herunder honorar til voldgiftsrettens medlemmer,  

 afholdes af bestillingskontoret, hvis tilladelsesindehaveren får  

 medhold.
I andre tilfælde træffer voldgiftsretten  

 afgørelse om afholdelse af sagens omkostninger.
 Stk. 3. De nærmere regler om disciplinærbod og  

 voldgift skal fremgå af bestillingskontorets vedtægt og  

 være udformet i overensstemmelse med litra C i den i bilag 3  

indeholdte standardvedtægt.
Eksklusion fra bestillingskontor § 23. Ledelsen af bestillingskontoret kan  

 ekskludere en tilladelsesindehaver, der groft eller gentagne gange har  

 overtrådt vedtægten for bestillingskontoret.
 Stk. 2. En afgørelse om eksklusion kan indbringes for  

 kommunalbestyrelsen.
Stk. 3. Såfremt kommunalbestyrelsen finder eksklusionen  

 berettiget, skal tilladelsesindehaveren ansøge om optagelse i et andet  

 bestillingskontor.
Dette kontor kan nægte tilladelsesindehaveren  

 optagelse, hvis denne tidligere har været tilsluttet og er blevet  

 ekskluderet fra det pågældende kontor.
 Stk. 4. Kommunalbestyrelsen skal, såfremt det ikke er  

 muligt for tilladelsesindehaveren at tilslutte sig et andet  

 bestillingskontor, tage stilling til, om der er grundlag for en  

 tilbagekaldelse af tilladelsen.
Stk. 5. Såfremt kommunalbestyrelsen træffer  

 afgørelse om, at der ikke er grundlag for tilbagekaldelse af en  

 tilladelse, er indehaveren af denne berettiget til fortsat at være  

 tilsluttet det sidst tilsluttede bestillingskontor.
Det samme gør sig  

 gældende, såfremt en tilbagekaldelse af en tilladelse ved dom  

 findes ulovlig.
Kapitel 5 Holdepladser m.v.
§ 24. I kommuner med 20.000 indbyggere eller  

 derover, eller hvor der er oprettet bestillingskontor, skal  

 kommunalbestyrelsen oprette holdepladser for taxier.
Antallet af holdepladser  

 fastsattes af kommunalbestyrelsen under hensyn til de stedlige behov.
I andre  

 kommuner kan kommunalbestyrelsen oprette holdepladser for taxier.
 Stk. 2. De i stk. 1 nævnte holdepladser må  

 kun benyttes af køretøjer, der anvendes til taxikørsel i  

 henhold til tilladelse, som er udfærdiget af kommunalbestyrelsen i den  

 pågældende kommune, jf. dog § 25. Hvis der i kommunen er  

 oprettet et eller flere bestillingskontorer, er det endvidere en betingelse  

 for at benytte holdepladsen, at køretøjet er tilsluttet et  

 bestillingskontor i kommunen.
 Stk. 3. Hvis en holdeplads er oprettet med henblik på  

 betjening af en fjerntrafikterminal, kan Færdselsstyrelsen undtage fra  

 det i stk. 2, 2. pkt., indeholdte krav.
§ 25. Flere kommuner kan træffe aftale om,  

 at enkelte holdepladser i disse kommuner kan benyttes af taxier, der er  

 berettiget til at anvende holdepladser i én af kommunerne.
Er  

 holdepladsen oprettet med henblik på betjening af en  

 fjerntrafikterminal, og kan der ikke opnås enighed blandt kommunerne,  

 træffer Færdselsstyrelsen afgørelse herom.
 Stk. 2. Taxier, der kører i henhold til tilladelse  

 udfærdiget af Storkøbenhavns Taxinævn, kan benytte de  

 omhandlede holdepladser overalt inden for de kommuner, der er nævnt i  

 lovens § 15.
 Stk. 3. Er der i henhold til § 20, stk. 2, oprettet  

 fælles bestillingskontor for flere tilgrænsende kommuner, kan  

 taxier, der er tilsluttet dette kontor, benytte de her omhandlede  

 holdepladser i enhver af kommunerne.
 § 26. Det er forbudt at standse uden for  

 holdepladser for at søge hyre, jf. dog stk. 2.
 Stk. 2. På steder, hvor det skønnes  

 påkrævet, kan politiet som en midlertidig foranstaltning regulere  

 færdslen på en sådan måde, at der reserveres plads  

 for til- og frakørsel af taxier.
 § 27. Kommunalbestyrelsen kan efter forhandling  

 med politiet og brancheorganisationerne fastsatte nærmere regler om  

 til- og frakørsel på de enkelte holdepladser.
Kapitel 6 Betaling for taxikørsel § 28. Maksimaltakster, herunder eventuelle takster  

 for timebetaling, samt eventuelle særlige tillæg til taksterne,  

 fastsattes af kommunalbestyrelsen.
 § 29. Kørslen skal udføres med  

 taxametret slået til, jf. dog § 30. For kørsel og ventetid  

 i forbindelse hermed må ikke forlanges højere betaling, end  

 taxametret viser med eventuelle tillæg godkendt af  

 kommunalbestyrelsen.
Stk. 2. Taxametret må kun være slået til,  

 så længe vognen er hyret.
Bestilles en vogn til at møde  

 på et bestemt sted, må taxametret ikke slås til, før  

 vognen befinder sig på stedet og til det aftalte tidspunkt.
Opnås  

 der ikke kørsel (fejltur), skal dette straks anmeldes til  

 bestillingskontoret, såfremt vognen er tilsluttet et sådant, og  

 dokumentationen herfor skal af bestillingskontoret opbevares i mindst 1  

 måned.
 Stk. 3. Ved ethvert takstskifte, medens vognen er hyret, skal  

 taxametret straks indstilles på den nye takst, og passagererne  

 udtrykkeligt gøres opmærksom herpå.
 Stk. 4. Afgift for kørsel ad faste bro- og  

 tunnelforbindelser, herunder returkørsel, kan opkræves  

 særskilt.
§ 30. Kørselsarrangementer, som omfatter et  

 større antal ture eller et enkeltstående arrangement med en  

 varighed af minimum 3 timer, kan efter forudgående skriftlig aftale  

 mellem kunden og det bestillingskontor, tilladelsesindehaveren er tilsluttet,  

 udføres uden brug af taxameter.
Hvis tilladelsesindehaveren ikke er  

 tilsluttet et bestillingskontor, kan kunden indgå aftale herom med  

 tilladelsesindehaveren.
§ 31. Betaling for andet end kørsel og  

 ventetid, jf. § 28, må kun forlanges for transport af bagage, som  

 ikke kan anbringes inden i vognen, herunder bagagerummet, samt for  

 særlig assistance for eksempel i forbindelse med op- og nedbæring  

 af bagage.
Der må ikke opkræves særligt tillæg for  

 benyttelse af lift til for eksempel kørestole.
Der må ikke  

 forlanges drikkepenge.
Denne bestemmelse gælder også for  

 kørsel til bestemmelsessted uden for kommunen.
 Stk. 2. De i stk. 1 nævnte tillæg må  

 ikke overstige det af kommunalbestyrelsen fastsatte maksimum herfor, jf.  

 § 28. Er tilladelsesindehaveren tilsluttet et bestillingskontor, skal  

 tillægget fremgå af vedtægten for kontoret.
Kapitel 7 Føreren § 32. Godkendelse til at føre taxi,  

 limousine og sygetransportkøretøj meddeles af  

 kommunalbestyrelsen, såfremt ansøgeren opfylder de i lovens  

 § 4 a, stk. 1, nævnte krav, samt:
1)	inden for de sidste 10 år har gennemført et af  

 Færdselsstyrelsen godkendt kursus og ved en af Færdselsstyrelsen  

 udarbejdet prøve har dokumenteret færdigheder inden for de  

 emner, der er angivet i  bilag 2 til denne bekendtgørelse, 2)	behersker det danske sprog med henblik på udførelse af  

 de med erhvervsmæssig personbefordring forbundne opgaver, og 3)	dokumenterer tilfredsstillende kendskab til lokalområdets  

 geografi.
 Stk. 2. Ansøgningen skal vedlægges kopi af  

 ansøgerens dåbsattest (navnebevis) og sygesikringsbevis eller  

 anden form for dokumentation for registrering i CPR- systemet samt bevis for  

 beståelse af den i stk. 1, nr. 1, nævnte prøve.  

 Ansøgningen skal tillige være ledsaget af en for den  

 pågældende ansøger udstedt straffeattest til brug ved  

 bedømmelsen af ansøgerens vandel.
 Stk. 3. Såfremt ansøgeren i en periode, der  

 svarer til mindst 10 års fuldtidsbeskæftigelse umiddelbart forud  

 for ansøgningen, har været vedvarende beskæftiget som  

 fører af de af loven omfattede køretøjer, anses  

 ansøgeren at opfylde kravet i stk. 1, nr. 1.
 Stk. 4. Kommunalbestyrelsen kan dispensere helt eller delvist  

 fra det i stk. 1, nr. 1, nævnte krav ved ansøgning om  

 godkendelse som sygetransportfører, såfremt ansøgeren har  

 gennemført et kursus i befordring af bevægelseshæmmede  

 eller en uddannelse svarende til ambulancegrunduddannelsen, jf.  

 bekendtgørelse om ambulancekørsel.
Stk. 5. Kommunalbestyrelsen kan, såfremt det i perioder  

 ikke er muligt at dække behovet for førere, der opfylder det i  

 stk. 1, nr. 1, nævnte krav, udstede midlertidige førerkort  

 med en gyldighedsperiode på højst 3 måneder.
Dette  

 gælder dog ikke, hvis chaufførmanglen er begrundet i faglig  

 konflikt.
§ 33. Godkendelse i henhold til § 32 meddeles  

 i form af et førerkort, som føreren skal medbringe under  

 kørslen.
Kortet skal indeholde oplysninger om førerens navn og  

 være forsynet med dennes foto.
Førerkortet skal efter anmodning  

 forevises passagererne og politiet.
 Stk. 2. Meddeles godkendelsen i henhold til § 32,  

 stk. 5, skal det fremgå af førerkortet, at dette er  

 tidsbegrænset, og at det kun kan benyttes til kørsel for  

 vognmænd, der har fået udstedt tilladelse af den  

 pågældende kommunalbestyrelse.
§ 34. Føreren af en taxi har pligt til at  

 udføre kørsel inden for landets grænser med det antal  

 passagerer, som køretøjet er godkendt til at befordre, fra et  

 hvilket som helt sted i den kommune, hvor tilladelsen er udstedt, hvis dette  

 kan ske over land og faste bro- og tunnelforbindelser.
Er der i henhold til  

 § 20, stk. 2, oprettet fælles bestillingskontor for flere  

 tilgrænsende kommuner, gælder pligten fra et hvilket som helst  

 sted i de pågældende kommuner.
 Stk. 2. Føreren har pligt til at medtage blinde eller  

 svagtseende personer med førerhund, medmindre dette vil være til  

 gene for førerens helbred.
 Stk. 3. Føreren af en taxi, der er tilsluttet et  

 bestillingskontor, må ikke uden om bestillingskontoret udføre  

 bestillinger på kørsel, hvor køretøjet skal  

 afhente kunden på et bestemt sted.
Stk. 4. Kørslen skal foregå uden ophold og uden  

 unødige omveje til det sted, hvortil befordringen er forlangt.  

 Såfremt passageren anviser en anden vej, skal denne vej dog  

 følges.
Under turen skal føreren afsætte eller optage  

 passagerer eller bagage efter passagerernes anvisning.
Kapitel 8 Godkendelse af kurser § 35. De i § 6, stk. 1, nr. 1, og i  

 § 32, stk. 1, nr. 1, nævnte kurser og udbydere heraf  

 godkendes af Færdselsstyrelsen, såfremt kurserne opfylder de i  

 bilag 1 og 2 nævnte indholdskrav, og såfremt kurser og  

 prøver skønnes at kunne udføres på betryggende  

 måde.
 Stk. 2. Kurserne skal omfatte mindst 70 undervisningstimer af  

 60 minutters varighed, eller et antal lektioner af mindre end 60 minutters  

 varighed, hvis samlede varighed i alt udgør mindst 70 timer.
Stk. 3. Kursusudbyderne skal ved de afsluttende prøver  

 anvende opgaver udarbejdet af Færdselsstyrelsen.
Repræsentanter  

 for Færdselsstyrelsen skal gives adgang til at overvære de  

 afsluttende prøver.
 Stk. 4. Godkendelse af kurser og udbydere kan  

 tilbagekaldes, såfremt kursusudbyderen groft eller gentagne gange har  

 overtrådt vilkår for godkendelsen.
Kapitel 9 Betaling for udstedelse af tilladelser m.v.
 § 36. Kommunalbestyrelsen kan for behandling af  

 ansøgninger, udstedelse af tilladelser, godkendelser eller  

 førerkort m.v., samt for udlevering af kontroldokumenter m.v.  

 kræve betaling, hvis størrelse ikke må overstige  

 følgende beløb:
behandling af ansøgning 525 kr.
udstedelse af tilladelse eller godkendelse 1.150 kr.
udstedelse af førerkort 85 kr.
påtegning af toldattest 120 kr.
udlevering af trafikbog fremstillingspris +20 kr.
udlevering af tilladelsesnummerplade fabrikationspris + 30 kr.
 Stk. 2. Betaling kan reguleres én gang årligt pr.  

 l. januar, første gang 1. januar 2001. Reguleringen  

 foretages på grundlag af den helårlige, procentvise ændring  

 i priserne, udregnet efter det af Danmarks Statistik offentliggjorte  

 forbrugerprisindeks for november året forud (januar 1980 = 100).  

 Beløbene afrundes til hele kroner.
Kapitel 10 Straffebestemmelser § 37. Med bøde straffes den, der 1)	overtræder § 13, stk. 2, § 16, § 17, 2. og  

 3. pkt., § 24, stk. 2, § 26, stk. 1, § 29,  

 stk. 1-3, § 31, § 33, stk. 1, 1. og 3. pkt., og  

 § 34, eller 2)	undlader at efterkomme påbud efter § 21.
 Stk. 2. Der kan pålægges selskaber m.v. (juridiske  

 personer) strafansvar efter straffelovens 5. kapitel.
Kapitel 11 Ikrafttrædelses- og overgangsbestemmelser § 38. Bekendtgørelsen træder i kraft  

 den 8. april 2000.
 Stk. 2. Samtidig ophæves Færdselsstyrelsens  

 bekendtgørelse nr. 420 af 4. juni 1999 om taxikørsel m.v., jf.  

 dog stk. 3.
 Stk. 3. Personer, der inden den 1. april 2000 har  

 påbegyndt et af Færdselsstyrelsen godkendt kvalifikationskursus,  

 som ikke er afsluttet inden denne dato, anses for kvalificerede til at  

 udføre de i denne bekendtgørelse nævnte erhverv, hvis  

 dette kursus er gennemført og afsluttet tilfredsstillende i henhold  

 til de i bekendtgørelse nr. 420 af 4. juni 1999 om taxikørsel  

 m.v. fastsatte bestemmelser, der var gældende indtil den 1. april  

 2000.
 Stk. 4. Godkendelser meddelt i henhold til § 7, stk. 1,  

 nr. 1, og § 35, stk. 2, nr. 1, i Trafikministeriets bekendtgørelse nr.  

 249 af 24. april 1998 om taxikørsel m.v. forbliver i kraft.
 Stk. 5. Godkendelser meddelt i henhold til § 6, stk. 1,  

 nr. 1, og § 32, stk. 1, nr. 1, i Trafikministeriets bekendtgørelse nr.  

 420 af 4. juni 1999 om taxikørsel m.v. forbliver ligeledes i  

 kraft.
 § 39. Indehavere af tilladelser til  

 taxikørsel og til limousinekørsel, der er meddelt før  

 den 1. januar 1998, kan inden den 1. januar 2005 opfylde det i § 6  

 stk. 1, nr. 1, nævnte uddannelseskrav ved at bestå en af  

 Færdselsstyrelsen i overensstemmelse med bilag 1 til denne  

 bekendtgørelse udarbejdet prøve til brug for kurser, jf. dog §  

 6, stk. 4.
 Stk. 2. Indehavere af førerkort til  

 taxikørsel og til limousinekørsel, der er meddelt før  

 den 1. januar 1998, kan inden den 1. januar 2005 opfylde det i § 32, stk. 1,  

 nr. 1, nævnte uddannelseskrav ved at bestå en af  

 Færdselsstyrelsen i overensstemmelse med bilag 2 til denne  

 bekendtgørelse udarbejdet prøve til brug for kurser, jf. dog §  

 32, stk. 3.
Færdselsstyrelsen, den 31. marts  

 2000 Christian Duus /Carsten Falk Hansen Bilag 1 Fortegnelse over emner, der i henhold til § 6, stk. 1, nr. 1, i  

 denne bekendtgørelse skal indgå i et kursus for opnåelse  

 af tilladelse til taxikørsel, limousinekørsel og  

 sygetransport.
Regler om erhvervsmæssig personbefordring (afgrænsning/opdeling) Færdselslovgivning Aftaleret Skatteforhold Told, moms og afgifter Forsikringsforhold Arbejdsret, arbejdsmarkedsforhold, overenskomster, herunder  

 vognmand/chaufførforholdet Arbejdsmiljøforhold Bilanskaffelse, finansiering og vedligeholdelse Driftsøkonomi Regnskabslære og bogføring Personaleledelse og administration Markedsføring Licitation Informationsteknik Chaufføruddannelse Taxilovgivningen (taxametre, kontrolapparater, printere m.v.) Særlige krav til taxien og dennes benyttelse Taxameterkontrollanter Standardvedtægten Etablering og drift af bestillingskontor Konfliktafværgelse Betalingsforhold Kundeservice Førstehjælp Patientbetjening Kurset skal have en mindste varighed på 70 timer  

 fordelt over 2-8 uger.
Bilag 2 Fortegnelse over emner, der i henhold til § 32, stk. 1, nr. 1, i  

 denne bekendtgørelse skal indgå i et kursus for at opnå  

 ret til at føre køretøjer omfattet af denne  

 bekendtgørelse.
Regler om erhvervsmæssig personbefordring (afgrænsning/opdeling) Arbejdsret, arbejdsmarkedsforhold, overenskomster, herunder  

 vognmand/chaufførforholdet Færdselslovgivning Arbejdsmiljø Informationsteknik Kundeservice, herunder kundevenlig kørsel Befordring af handicappede og patientbetjening Konfliktafværgelse Betalingsformer Førstehjælp Taxilovgivningen (taxametre, kontrolapparater, printere m.v.) Særlige krav til taxien og dennes benyttelse Taxameterkontrollanter Standardvedtægten Bestillingskontor Afregning Kurset skal have en mindste varighed på 70 timer  

 fordelt over 2-8 uger.
Bilag 3 Standardvedtægt for bestillingskontor A.
Obligatoriske bestemmelser:
 1.	Bestillingskontorets navn og hjemsted.
2.	Enhver indehaver af en tilladelse til taxikørsel i kommunen  

 (tilladelsesområdet) kan tilsluttes bestillingskontoret.
Dette  

 gælder dog ikke, såfremt tilladelsesindehaveren i henhold til lov  

 om taxikørsel m.v. er fritaget for pligten til at være  

 tilsluttet et bestillingskontor, eller kommunalbestyrelsen i henhold til  

 bekendtgørelse om taxikørsel (taxibekendtgørelsen) har  

 lukket for tilgangen af nye tilladelsesindehavere til kontoret.
 Optagelsen er betinget af, at tilladelsesindehaveren betaler en  

 forholdsmæssig andel af de med kontorets etablering og drift forbundne  

 udgifter.
 Forud for optagelsen i bestillingskontoret udleverer ledelsen et  

 eksemplar af vedtægten til tilladelsesindehaveren.
 Optagelse kan nægtes, hvis tilladelsesindehaveren tidligere har  

 været tilsluttet og udelukket (ekskluderet) af kontoret, jf. § 23,  

 stk. 3, i taxibekendtgørelsen.
 3.	Såfremt en tilladelsesindehaver ikke rettidig berigtiger sine  

 betalingsforpligtelser i henhold til vedtægten, forrentes restancen fra  

 forfaldsdagen at regne med ___ pct.
 Såfremt en tilladelsesindehaver ikke inden ___ måned (er)  

 efter påkrav ved anbefalet brev får berigtiget restancen, kan  

 ledelsen udelukke ham fra kontoret.
 Ledelsen underretter kommunalbestyrelsen om udelukkelsen.
 4.	Bestillingskontorets ledelse skal sikre, at bestillinger på  

 kørsel, der indgår til bestillingskontoret, fordeles ligeligt  

 blandt de tilsluttede tilladelsesindehavere.
 5.	Bestillingskontorets ledelse kan midlertidigt nægte  

 tilladelsesindehaveren, eller en chauffør der optræder på  

 dennes vegne, adgang til at modtage bestillinger på kørsel, der  

 indgår til kontoret (radiolukning), såfremt  

 tilladelsesindehaveren, eller chaufføren på  

 tilladelsesindehaverens vegne, ikke overholder vedtægtens bestemmelser.  

 Afgørelsen om radiolukning kan indbringes for kommunalbestyrelsen, der  

 kan beslutte, at radiolukningen skal ophøre, såfremt det findes  

 uberettiget.
 6.	Ledelsen kan udelukke en tilladelsesindehaver fra kontoret,  

 såfremt tilladelsesindehaveren, eller en chauffør der  

 optræder på dennes vegne, groft eller gentagne gange har  

 overtrådt vedtægten, jf. § 23 i  

 taxibekendtgørelsen.
 Forinden ledelsen træffer afgørelse om udelukkelse af en  

 tilladelsesindehaver, skal ledelsen have truffet mindre vidtgående  

 foranstaltninger over for tilladelsesindehaveren (radiolukning eller  

 eventuelt pålæg af disciplinærbod) i tilfælde af  

 overtrædelse af vedtægterne.
 7.	Udtræden af kontoret sker ved udgangen af den måned,  

 hvor tilladelsesindehaveren afleverer sin/sine tilladelser til kommunen.
 Tilladelsesindehaverens udmeldelse af bestillingskontoret skal ske ved  

 anbefalet brev til kontoret med mindst ___ måned(er)s forudgående  

 varsel til ophør ved regnskabsårets udgang.
 Bestillingskontoret underretter straks kommunalbestyrelsen om en  

 tilladelsesindehavers udtræden eller udmeldelse af kontoret.  

 Bestillingskontoret underretter endvidere straks kommunalbestyrelsen i  

 tilfælde af tilladelsesindehaverens død.
 8.	Ved udtræden af kontoret påhviler det  

 tilladelsesindehaveren at fjerne bestillingskontorets navn og eventuelle  

 andre kendetegn fra sine vogne.
 Ved tilsidesættelse af denne forpligtelse, er kontoret  

 berettiget til ved umiddelbar fogedforretning at kræve nedlagt  

 fogedforbud mod benyttelse af kontorets navn og kendetegn.
B.
Herudover skal der findes bestemmelser om følgende  

 forhold:
 1.	Regler om betaling af tilladelsesindehaverens andel af kontorets  

 etableringsudgifter, såfremt dette kræves, herunder om  

 betalingsfrist og eventuel tilbagebetaling ved udmeldelse m.v.
 2.	Tilsvarende regler for betaling af tilladelsesindehaverens andel af  

 kontorets driftsudgifter, herunder om acontodriftsbidrag.
 3.	Regler om eventuel sikkerhedsstillelse for de økonomiske  

 forpligtelser, tilladelsesindehaveren har over for kontoret i henhold til  

 pkt. 2, samt regler om tilbagebetaling heraf ved udmeldelse m.v.
 4.	Tilhører kontoret et enkeltmandsfirma eller et selskab, hvor  

 ikke alle tilsluttede tilladelsesindehavere har indflydelse på  

 kontorets beslutninger, kan tilladelsesindehavere, der ikke har denne  

 indflydelse, indbringe kontorets beslutning om størrelsen af de i pkt.  

 2 nævnte løbende bidrag til dækning af kontorets  

 driftsudgifter for kommunalbestyrelsen til endelig administrativ  

 afgørelse.
 5.	Regler om kontorets styrelse m.v.
 6.	Regler om regnskab og revision, der skal foretages af  

 statsautoriseret eller registreret revisor.
C.
Regler om disciplinærbod og voldgift:
 Såfremt der i vedtægten ønskes indført  

 bestemmelser om disciplinærbod og voldgift, skal bestemmelserne have  

 følgende udformning:
1.	En tilladelsesindehaver kan af bestillingskontorets ledelse  

 pålægges en disciplinærbod, såfremt  

 tilladelsesindehaveren -	udebliver fra en vagt uden lovligt forfald, -	undlader at deltage i eller medvirke til andre foranstaltninger, som  

 bestillingskontoret etablerer af hensyn til betjeningen af offentligheden,  

 eller -	på anden måde udviser en optræden, der er  

 ødelæggende for samarbejdet mellem de tilsluttede  

 tilladelsesindehavere.
 En tilladelsesindehaver kan endvidere pålægges en  

 disciplinærbod for forhold udvist af chauffører, der er ansat af  

 tilladelsesindehaveren, såfremt tilladelsesindehaveren må anses  

 for medansvarlig for de pågældende chaufførers  

 forhold.
 Det er en forudsætning for pålæggelse af  

 disciplinærbod, at forholdet ikke er af en sådan karakter, at det  

 af myndighederne behandles som en overtrædelse af taxilovgivningen.
Disciplinærbodens størrelse fastsattes under hensyn til  

 forseelsens grovhed.
Disciplinærboden kan højst fastsattes til  

 1.600 kr.
 Beløbet reguleres i overensstemmelse med  

 bekendtgørelsens § 36, stk. 2.
 Inden der træffes afgørelse om disciplinærbod, skal  

 tilladelsesindehaveren gøres bekendt med sagens oplysninger og have  

 lejlighed til at fremkomme med en udtalelse.
 En afgørelse om disciplinærbod skal meddeles  

 tilladelsesindehaveren skriftligt med oplysning om adgangen til at få  

 sagen behandlet ved voldgift eller ved domstolene, jf. pkt. 2.
En disciplinærbod skal være betalt inden 14 dage efter  

 modtagelsen af den skriftlige meddelelse om afgørelsen, medmindre  

 tilladelsesindehaveren forinden har udtaget stævning mod  

 bestillingskontoret eller forlangt sagen behandlet ved voldgift, jf. pkt. 2.  

 Om ikke - rettidig betaling af disciplinærbod gælder i  

 øvrigt reglerne i pkt.
A3.
 Kommunalbestyrelsen skal underrettes om pålæg af  

 disciplinærbod.
 2.	Tilladelsesindehaveren kan indbringe en afgørelse om  

 disciplinærbod for domstolene efter de almindelige regler ved udtagelse  

 af stævning mod bestillingskontoret.
 Tilladelsesindehaveren kan vælge i stedet at forlange sagen  

 behandlet ved voldgift.
Voldgiftsretten består af to voldgiftsmænd, hvoraf hver af  

 parterne vælger én samt en af parterne i forening udpeget  

 opmand, der skal være jurist.
Som voldgiftsmænd og opmand kan  

 ikke vælges personer, der har en økonomisk eller personlig  

 interesse i sagens udfald.
 Om voldgiftsrettens nedsættelse og voldgiftssagens behandling  

 m.v. gælder i øvrigt reglerne i lov om voldgift.
D.
Uniformsregulativ:
 Bestemmelser om, at tilladelsesindehaveren og de af denne ansatte  

 chauffører skal bære uniform under udførelse af  

 taxikørslen, kan kun fastsattes i vedtægten efter særlig  

 godkendelse heraf hos kommunalbestyrelsen.
E.
Der kan herudover være fastsat bestemmelser om:
 Ordensforskrifter af hensyn til publikumsbetjeningen, f.eks.  

 vedrørende kundeservice, tilladelsesindehaverens pligt til at bruge  

 kommunikationsradio, forbud mod at udføre »lygteture« i  

 spidsbelastningsperioder, chaufførskift m.v.
F.
Bestemmelser, der ikke må være indeholdt i  

 vedtægten:
Bestemmelser, der forpligter den enkelte tilladelsesindehaver til at  

 yde kundekredit.
Dog kan det pålægges tilladelsesindehaveren at  

 modtage de af bestillingskontoret godkendte betalingsmidler, såfremt  

 disse umiddelbart efter modtagelsen af tilladelsesindehaveren kan forlanges  

 indløst hos bestillingskontoret, således at den  

 økonomiske risiko ved kreditordningen og de administrative  

 omkostninger i forbindelse hermed er tilladelsesindehaveren uvedkommende.
 Bestemmelser, der forpligter tilladelsesindehaveren til at deltage i  

 aktiviteter som f.eks. fælles brændstofindkøb,  

 fælles reparationsværksted m.v., der ikke naturligt hører  

 ind under driften af et bestillingskontor.
 Bestemmelser om, at tilladelsesindehaveren skal være medlem af  

 en organisation for at kunne optages i bestillingskontoret.
