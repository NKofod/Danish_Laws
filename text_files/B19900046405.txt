I medfør af § 10, stk. 2 i lov nr. 304 af 16. maj 1990 om udveksling af forsikringstjenesteydelser inden for direkte skadesforsikringsvirksomhed fastsættes:
Overdragelse af tjenesteydelsesbestande  

 tegnet her i landet § 1.  Vil et EF-forsikringsselskab eller en  

 EF-forretningsafdeling, som ikke er etableret her i landet, overdrage hele  

 eller en bestemt del af sin tjenesteydelsesbestand tegnet her i landet, til  

 et forsikringsselskab med vedtægtsmæssigt hjemsted her i landet eller en her  

 i landet etableret EF-forretningsafdeling, således at den overdragende part  

 derved befries for ansvar over for forsikringstagerne, skal den overdragende  

 part ansøge om Finanstilsynets tilladelse dertil.
 Stk. 2.  Ansøgning om den i stk. 1 nævnte overdragelse  

 skal ledsages af udkast til den overenskomst, der agtes afsluttet mellem de  

 to parter og oplysning om forhold, der kan have betydning for Finanstilsynets  

 bedømmelse af, om overdragelsen er forsvarlig overfor forsikringstagerne.  

 Såfremt den overtagende part er en EF-forretningsafdeling, skal der endvidere  

 fra tilsynsmyndigheden i det land, hvor afdelingen har sit vedtægtsmæssige  

 hjemsted gives en bekræftelse på, at virksomheden har den under hensyn til  

 overførslen fornødne solvensmargen, og at afdelingen opfylder betingelserne  

 for at kunne drive den ansøgte virksomhed her i landet.
 § 2.  Vil et EF-forsikringsselskab eller en  

 EF-forretningsafdeling, som ikke er etableret her i landet, overdrage hele  

 eller en bestemt del af sin tjenesteydelsesbestand tegnet her i landet som  

 store risici, til et EF-forsikringsselskab eller en EF-forretningsafdeling,  

 der er etableret i et andet EF-medlemsland end Danmark, således at den  

 overdragende part derved befries for ansvar over for forsikringstagerne, skal  

 der fra tilsynsmyndigheden i det land, hvor den overdragende part har sit  

 vedtægtsmæssige hjemsted, gives en bekræftelse på, at den overtagende part  

 har den under hensyn til overførslen fornødne solvensmargen og opfylder  

 betingelserne for at drive tjenesteydelsesvirksomhed her i landet.
 § 3.  Vil et EF-forsikringsselskab eller en  

 EF-forretningsafdeling, som ikke er etableret her i landet, overdrage hele  

 eller en bestemt del af sin tjenesteydelsesbestand tegnet her i landet som  

 andet end store risici, til et EF-forsikringsselskab eller en  

 EF-forretningsafdeling, der er etableret i et andet EF-medlemsland end  

 Danmark, således at den overdragende part derved befries for ansvar over for  

 forsikringstagerne, skal den overdragende part ansøge om Finanstilsynets  

 tilladelse dertil.
 Stk. 2.  Ansøgning om den i stk. 1 nævnte overdragelse  

 skal ledsages af udkast til den overenskomst, der agtes afsluttet mellem de  

 to parter og oplysning om forhold, der kan have betydning for Finanstilsynets  

 bedømmelse af, om overdragelsen er forsvarlig overfor forsikringstagerne.  

 Endvidere skal der fra tilsynsmyndigheden i det land, hvor den overtagende  

 part har sit vedtægtsmæssige hjemsted gives en bekræftelse på, at den  

 overtagende part har den under hensyn til overførslen fornødne solvensmargen  

 og opfylder betingelserne for at drive tjenesteydelsesvirksomhed her i  

 landet.
 § 4.  Finder Finanstilsynet, at tilladelse til  

 overdragelse efter § 1 eller § 3 bør nægtes, skal der hurtigst muligt gives  

 den overdragende part meddelelse om nægtelsen.
Stk. 2.  Finder Finanstilsynet, at tilladelse bør gives,  

 skal Finanstilsynet offentliggøre en redegørelse for den påtænkte  

 overdragelse tillige med en opfordring til de forsikringstagere, hvis  

 forsikringer agtes overdraget, til inden 3 måneder at afgive skriftlig  

 meddelelse til Finanstilsynet, såfremt de har indsigelser mod overdragelsen.  

 Redegørelsen skal offentliggøres i Statstidende og i mindst eet landsdækkende  

 dagblad.
Den overdragende part skal samtidig til de forsikringstagere, hvis  

 adresse er den overdragende part bekendt, udsende meddelelse om  

 overdragelsen, kopi af redegørelsen samt en henvisning til offentliggørelsen  

 med angivelse af dennes dato.
Stk. 3.  Efter udløbet af den i stk. 2 nævnte frist  

 træffer Finanstilsynet under hensyntagen til de fremsatte indsigelser  

 beslutning om, hvorvidt forsikringsbestanden kan overdrages i  

 overensstemmelse med det fremsatte forslag.
Overdragelsen kan ikke påberåbes  

 som grundlag for at hæve forsikringsaftalen.
Overdragelse af tjenesteydelsesbestande  

 tegnet i udlandet § 5.  Vil et forsikringsselskab med vedtægtsmæssigt  

 hjemsted her i landet eller en her i landet etableret EF-forretningsafdeling  

 overdrage hele eller en bestemt del af sin forsikringsbestand tegnet i et  

 andet EF-land til et EF-forsikringsselskab eller en EF-forretningsafdeling  

 etableret i tjenesteydelseslandet, således at den overdragende part derved  

 befries for ansvar over for forsikringstagerne, skal den overdragende part  

 ansøge om Finantilsynets tilladelse dertil.
 Stk. 2.  Finanstilsynet tillader overdragelsen, hvis  

 tilsynsmyndigheden i tjenesteydelseslandet giver samtykke til overdragelsen.  

 Såfremt den overtagende part er en EF-forretningsafdeling, skal  

 tilsynsmyndigheden i det land, hvor den overtagende part har sit  

 vedtægtsmæssige hjemsted, bekræfte, at den overtagende part har den under  

 hensyn til overførslen fornødne solvensmargen.
 § 6.  Vil et forsikringsselskab med vedtægtsmæssigt  

 hjemsted her i landet eller en her i landet etableret EF-forretningsafdeling  

 overdrage hele eller bestemt del af sin tjenesteydelsesbestand tegnet i et  

 andet EF-land til et forsikringsselskab med vedtægtsmæssigt hjemsted her i  

 landet eller en her i landet etableret EF-forrretningsafdeling, således at  

 den overdragende part derved befries for ansvar over for forsikringstagerne,  

 skal den overdragende part ansøge om Finanstilsynets tilladelse dertil.
 Stk. 2.  Finanstilsynet tillader overdragelsen, hvis  

 tilsynsmyndigheden i tjenesteydelseslandet giver samtykke til overdragelsen.  

 Såfremt den overtagende part er en EF-forretningsafdeling, skal  

 tilsynsmyndigheden i det land, hvor den overtagende part har sit  

 vedtægtsmæssige hjemsted, bekræfte, at denne har den under hensyn til  

 overførslen fornødne solvensmargen og opfylder betingelserne for at drive  

 tjenesteydelsesvirksomhed i det pågældende tjenesteydelsesland.
 § 7.  Vil et forsikringsselskab med vedtægtsmæssigt  

 hjemsted her i landet eller en herværende EF-forretningsafdeling overdrage  

 hele eller en bestemt del af sin tjenesteydelsesbestand til et  

 EF-forsikringsselskab eller en EF-forretningsafdeling, der hverken er  

 etableret i tjenesteydelseslandet eller her i landet, således at den  

 overdragende part derved befries for ansvar over for forsikringstagerne, skal  

 den overdragende part ansøge om Finanstilsynets tilladelse dertil.
 Stk. 2.  Finanstilsynet tillader overdragelsen, hvis  

 tilsynsmyndigheden i tjenesteydelseslandet giver samtykke til overdragelsen,  

 og tilsynsmyndigheden i det land, hvor den overtagende part har sit  

 vedtægtsmæssige hjemsted bekræfter, at denne har den under hensyn til  

 overførslen fornødne solvensmargen og opfylder betingelserne for at drive  

 tjenesteydelsesvirksomhed i det pågældende tjenesteydelsesland.
Kapitel Ikrafttræden § 8.  Bekendtgørelsen træder i kraft den 1. juli 1990.
