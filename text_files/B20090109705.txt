Bilag 1 Bilag 2 Bekendtgørelse om ændring af bekendtgørelse om godkendelse af listevirksomhed (Standardvilkår) § 1 I bekendtgørelse nr. 1640 af 13. december 2006 om godkendelse af listevirksomhed, som ændret ved bekendtgørelse nr. 168 af 21. februar 2007, bekendtgørelse nr. 1481 af 12. december 2007 og bekendtgørelse nr. 972 af 22. september 2008, foretages følgende ændringer:
 1. I indledningen indsættes efter »§ 80, stk. 1 og 2,«: »§ 90, stk. 1 og 2,«.
 2. I bilag 5 indsættes bilag 1 til denne bekendtgørelse som indholdsfortegnelse.
 3. I bilag 5 indsættes bilag 2 til denne bekendtgørelse som afsnit 16 og 17.
 4. Efter § 15 indsættes:
»§15 a.
Standarden DS/INF 466 indføres ikke i Lovtidende, men kan fås til gennemsyn i Miljøstyrelsen.« § 2 Stk. 1. Bekendtgørelsen træder i kraft den 1. december 2009.
 Stk. 2. Verserende sager om ansøgning om godkendelse af virksomheder omfattet af bilag 5, afsnit 16 og 17 færdigbehandles efter reglerne i denne bekendtgørelse, jf. dog stk. 3 og 4.
 Stk. 3. Bestemmelserne i § 7, stk. 4-6, i bekendtgørelse nr. 1640 af 13. december 2006 om godkendelse af listevirksomhed finder ikke anvendelse på ansøgninger om godkendelse af virksomheder omfattet af bilag 5, afsnit 16 og 17, der er indsendt til godkendelsesmyndigheden inden den 1. december 2009.
 Stk. 4. Bestemmelserne i § 15 i bekendtgørelse nr. 1640 af 13. december 2006 finder ikke anvendelse på ansøgninger om godkendelse af virksomheder omfattet af bilag 5, afsnit 16 og 17, der er indsendt til godkendelsesmyndigheden inden den 1. december 2009, hvis der træffes afgørelse om godkendelse inden den 1. februar 2010.
 Stk. 5. Klager over afgørelser, hvor 1. instansen ikke har anvendt § 15, jf. stk. 3, skal ikke behandles efter reglerne i § 15.
Miljøministeriet, den 25. november 2009 Troels Lund Poulsen / Anne-Marie Rasmussen Bilag 1 »Bilag 5 En virksomhed er omfattet af bilag 5, hvis virksomhedens aktiviteter er omfattet af et eller flere punkter på listen i bilag 2, for hvilke der er udarbejdet standardvilkår, og hvis virksomhedens aktiviteter svarer til beskrivelsen under »Anvendelsesområde« i det eller de relevante afsnit i bilag 5.
 Hvis det i teksten under »Anvendelsesområde« er anført, at standardvilkårene ikke omfatter visse nærmere angivne processer eller aktiviteter, skal godkendelsen udover standardvilkårene suppleres med de nødvendige krav til disse processer eller aktiviteter, jf. § 14, stk. 1, 3. punktum.
Enkelte vilkår er sat i kantede parenteser.
Det betyder, at godkendelsesmyndigheden fastsætter det specifikke vilkår på baggrund af en konkret vurdering.
I nogle tilfælde er der indsat nærmere instrukser til godkendelsesmyndigheden i de kantede parenteser.« Bilag 2 »Afsnit 16 J203 : Udendørs skydebaner 16.1. Anvendelsesområde Dette bilag omfatter udendørs anlæg, der regelmæssigt benyttes til skydning med håndvåben med skarp ammunition.
16.2. Beskrivelse af de væsentligste miljøforhold 16.3. Ansøgningskrav Hvis ansøgningen om godkendelse vedrører et anlæg, der er omfattet af bilag 5, afsnit 16, skal ansøgningen indeholde nedennævnte oplysninger.
A.
Oplysninger om ansøger og ejerforhold 1) Ansøgers navn, adresse og telefonnummer.
 2) Skydebaneanlæggets navn, adresse, matrikelnummer og CVR- og P-nummer.
 3) Navn, adresse og telefonnummer på ejeren af ejendommen, hvor banen ligger eller ønskes anlagt, hvis ejeren ikke er identisk med ansøgeren.
 4) Kontaktperson til banen: Navn, adresse, telefonnummer.
B.
Beskrivelse af det ansøgte projekt 5) Kort beskrivelse af det ansøgte projekt (type af skydebane og beskrivelse af type af kuglefang eller nedfaldsområde). Angivelse af, om der er tale om nyanlæg, fysiske udvidelser eller driftsmæssige udvidelser eller ændringer af en bestående bane.
6) Planlagt brug af anlægget (typer af våben og våbenklasser, antal standpladser på hver skydebane, skydetider) herunder omfang af planlagte stævner/kursus/øvelser i weekender (antal pr. år, type, tidsrum). Er der flere skydebaner på samme anlæg, skal der gøres rede for alle aktiviteterne.
Oplysninger om evt. andre aktiviteter på banen eller i tilknytning til den (f.eks. hundetræning).
7) Oplysninger om til- og frakørselsforhold.
Ved baner med publikum oplyses om parkeringsmuligheder for publikum samt til- og frakørselsforhold herfor.
C.
Oplysninger om etablering 8) Oplysning om, hvorvidt det ansøgte kræver bygningsmæssige udvidelser eller ændringer.
9) Forventede tidspunkter for start og afslutning af bygge- og anlægsarbejder og for påbegyndelse af skydeaktiviteter.
Hvis ansøgningen omfatter planlagte udvidelser eller ændringer, jf. lovens § 36, oplyses tillige den forventede tidsmæssige horisont for disse.
D.
Oplysninger om banens placering 10) Oversigtsplan i passende målestok (f.eks. 1:4.000), som viser banens placering og er forsynet med nordpil.
 11) Redegørelse for banens lokaliseringsovervejelser.
E.
Tegninger over banens indretning 12) Den tekniske beskrivelse, jf. punkt 5-8, skal ledsages af tegninger, som i relevant omfang viser:
  Placering af alle skydebaner og evt. bygninger på anlægget.
 Placering af kuglefang.
Befæstede arealer skal vises, og banens overflade (jord, grus eller asfalt) anføres.
  Placering af støjvolde og -skærme samt deres højder og udførelse (for eksempel beplantning, konstruktionsprincip).
F.
Oplysninger om forurening og forureningsbegrænsende foranstaltninger Støj 13) Beregning af støjniveauet i det mest støjbelastede punkt ved udendørs opholdsarealer ca. 10 meter fra nabobeboelse i det åbne land.
 14) Redegørelse for muligheder for dæmpning af støjen.
Affald 15) Oplysning om håndtering af kuglefangsmateriale og andet affald, herunder patronhylstre og lerduerester mv. på skydebanens areal.
16) For flugtskydningsbaner, der affyrer mere end 50.000 PAH-holdige lerduer pr. år, skal der fremsendes en redegørelse for, hvordan de primære nedfaldsomåder ønskes indrettet med henblik på, at det er muligt at opsamle mest muligt lerdueaffald Spildevand 17) Hvis der søges om tilladelse til at aflede spildevand, skal virksomheden udarbejde en spildevandsteknisk beskrivelse.
Beskrivelsen skal indeholde:
  Oplysning om spildevandets oprindelse, herunder om der er tale om vaskevand, overfladevand og/eller husspildevand.
  For hver spildevandstype oplysninger om spildevandsmængde, sammensætning og afløbssteder for det spildevand, virksomheden ønsker at aflede, herunder oplysninger om temperatur, pH og koncentrationer af forurenende stoffer.
  Maksimal mængde af spildevand afledt pr. døgn og pr. år samt variationen i afledningen over døgn, uge, måned eller år.
  Oplysning om, hvorvidt virksomheden anvender bedste tilgængelige teknologi med henblik på at begrænse eller undgå afledningen af stoffer, som er uønskede i spildevandet, herunder en beskrivelse af de valgte rensningsmetoder og rensningsgraden for de enkelte tilførte stoffer.
18) Oplysning om, hvorvidt spildevandet skal afledes til kloak eller udledes direkte til vandløb, søer eller havet eller andet.
Ansøgning om tilslutning til offentligt spildevandsanlæg indsendes særskilt til kommunen, jf. miljøbeskyttelseslovens § 28.
G.
Forslag til vilkår om egenkontrol 19) Ansøgers forslag til egenkontrolvilkår for så vidt angår støj, herunder til journal over skydeaktiviteter, anvendte våbentyper eller våbenklasser og dato for oprydning etc.
H.
Renere teknologi 20) Ansøgers beskrivelse af og begrundelse for valg af kuglefangstype og lerduer.
16.4. Standardvilkår Generelt 1) Et eksemplar af godkendelsen skal være tilgængeligt på skydebaneanlægget.
 2) Baneanlægget, herunder støjdæmpende foranstaltninger, skal til enhver tid være indrettet, således som det er forudsat i de støjberegninger, der er lagt til grund for godkendelsen, jf. punkt 14 i afsnit 16.3. Tilsynsmyndigheden kan forlange landinspektørattest til dokumentation af, at forudsætningerne er opfyldt, dog højst hvert andet år.
Indretning og drift 3) [For flugtskydningsbaner, der affyrer mere end 50.000 PAH-holdige lerduer pr. år, stiller godkendelsesmyndigheden (på baggrund af ansøgers redegørelse) krav om, at de primære nedfaldsområder for lerduer indrettes således, at mest muligt af affaldet kan opsamles.] 4) [På flugtskydningsbaner fastsætter godkendelsesmyndigheden de primære nedfaldsområder ud fra en konkret vurdering af skydebanens terræn og kastemaskinens mulige kastevinkler.] 5) Kastemaskiner skal opstilles, så nedslag af lerduer kun sker på det til skydebanen hørende udyrkede areal samt hovedsagelig inden for det primære nedfaldsområde.
Arealet må ikke anvendes til dyrkning. [Hvis skydebanen har fået dispensation efter bekendtgørelse nr. 1010 af 9. august 2007 om skydevåben og ammunition til anvendelse af blyhagl, erstattes »lerduer« i vilkår 5 med »lerduer og blyhagl«.] 6) Skydebanen skal ved ophør af anvendelse til skydebane foranledige, at endevolde på skiveskydningsbaner samt primære nedfaldsområder på flugtskydningsområde undersøges for jordforurening med henholdsvis bly og organiske stoffer.
 Flugtskydningsbaner, der har anvendt blyhagl efter dispensation fra bekendtgørelse nr. 1010 af 9. august 2007 om skydevåben og ammunition, skal i samarbejde med tilsynsmyndigheden iværksætte en undersøgelse af skydebanearealet.
 På baggrund af undersøgelserne skal skydebanen i samråd med tilsynsmyndigheden iværksætte en oprydning af den jordforurening, som skydningen har medført.
Skydetider 7) Den ansvarlige for anlægget skal, inden sæsonen starter, lokalt informere offentligheden og tilsynsmyndigheden om, på hvilke ugedage og tidspunkter der i løbet af sæsonen er planlagt skydning. [Der er ikke krav om, at ugedagene med skydning er de samme i alle uger af sæsonen.] 8) Ændringer i sæsonplanen skal meddeles tilsynsmyndigheden senest 4 uger forud for ændringen og offentliggøres for de omboende senest 14 dage forud for ændringen.
Affald 9) Patronhylstre skal opsamles efter hver skydning.
 10) Lerdueskår, ikke anskudte lerduer, haglskåle og plastforladninger fjernes jævnligt fra primære nedfaldsområder, og mindst 2 gange årligt.
11) Interne affaldslagre af lerduemateriale og patronhylstre må kun ske på arealer med tætte belægninger.
Lagrene af lerduerester må ikke give anledning til støvgener.
Lagrene skal tømmes mindst 1 gang årligt.
Driftsjorunal 12) For skiveskydningsbaner skal følgende registreres i en driftsjournal:
 antallet af skud som mål for ophobning af bly i kuglefang,  dato for tømning af midlertidige lagre af blyholdigt affald,  anvendte våbentyper eller våbenklasser.
 13) For flugtskydningsbaner skal følgende registreres i en driftsjournal:
 dato for rengøring af primære nedfaldsarealer,  dato for tømning af midlertidige lagre af hhv. blyholdigt affald og lerduerester,  mængde opsamlet og bortskaffet lerduemateriale,  antal anvendte lerduer,  hvilke typer af lerduer, der anvendes på skydebanen, samt indhold af eventuelle forurenende stoffer,  antal skud med blyhagl, der anvendes efter dispensation jf. 1010 af 9. august 2007 om skydevåben og ammunition til anvendelse af blyhagl,  anvendte våbentyper eller våbenklasser.
Afsnit 17 K 206: Anlæg der nyttiggør ikke-farligt affald efter en af metoderne R1 - R11, som nævnt i bilag 6B til affaldsbekendtgørelsen, bortset fra de under K 209 - K 215 nævnte anlæg 17.1 Anvendelsesområde:
 Dette afsnit gælder for private og offentlige anlæg, der modtager og nyttiggør ikke-farligt affald.
 Følgende aktiviteter er omfattet af afsnittet:
  Neddeling af bygge- og anlægsaffald, der primært består af beton, sten, træ, tegl eller asfalt.
  Slaggebehandling udendørs (lagring, modning, knusning og sortering).
  Slammineraliseringsanlæg.
17.2 Beskrivelse af de væsentligste miljøforhold 17.3 Oplysningskrav ved ansøgning Hvis ansøgningen om godkendelse vedrører en virksomhed, der er omfattet af bilag 5, afsnit 17, skal ansøgningen indeholde nedennævnte oplysninger, jf. dog § 7, stk. 5 og 6.
 Litreringen nedenfor følger inddelingen i bilag 4.
A.
Ansøger og ejerforhold 1) Ansøgerens navn, adresse og telefonnummer.
 2) Virksomhedens navn, adresse, matrikelnummer og CVR- og P-nummer.
 3) Navn, adresse og telefonnummer på ejeren af ejendommen, hvorpå virksomheden er beliggende eller ønskes opført, hvis ejeren ikke er identisk med ansøgeren.
 4) Virksomhedens kontaktperson: Navn, adresse og telefonnummer.
B.
Oplysninger om virksomhedens art 5) Virksomhedens listebetegnelser, jf. bilag 1 og 2, for virksomhedens hovedaktivitet og eventuelle biaktiviteter.
6) Kort beskrivelse af det ansøgte projekt.
Angivelse af om der er tale om nyanlæg eller om udvidelse eller ændring af en bestående virksomhed.
Hvis der er tale om udvidelse af en ikke tidligere godkendt virksomhed, som bliver godkendelsespligtig på grund af udvidelsen, skal der gives oplysninger om hele virksomheden inkl. udvidelsen.
 7) Hvis det ansøgte projekt er midlertidigt, skal det forventede ophørstidspunkt oplyses.
C.
Oplysninger om etablering 8) Oplysning om hvorvidt det ansøgte kræver bygningsmæssige udvidelser eller ændringer.
9) Forventede tidspunkter for start og afslutning af bygge- og anlægsarbejder og for start af virksomhedens drift.
Hvis ansøgningen omfatter planlagte udvidelser eller ændringer, jf. miljøbeskyttelseslovens § 36, oplyses tillige den forventede tidshorisont for gennemførelse af disse.
D.
Oplysninger om virksomhedens beliggenhed og driftstid 10) Oversigtsplan i passende målestok (fx. 1:4.000) med angivelse af virksomhedens placering.
Planen forsynes med en nordpil.
 11) Redegørelse for virksomhedens lokaliseringsovervejelser.
12) Oplysning om virksomhedens daglige driftstid.
Der angives desuden driftstidspunkter for de enkelte forurenende aktiviteter, herunder støjkilder, hvis de afviger fra den samlede virksomheds driftstid.
Hvis virksomheden er i drift på lørdage eller søn- og helligdage, skal dette oplyses.
 13) Oplysninger om til- og frakørselsforhold samt en vurdering af støjbelastningen i forbindelse hermed.
E.
Tegninger over virksomhedens indretning 14) Ansøgningen skal ledsages af tegninger, der i relevant omfang viser følgende:
  Placering af alle bygninger, overdækkede arealer og særligt indrettede oplagsområder.
  Placering af stationært maskinel samt forventede arbejdsområder for mobilt maskinel.
  Placering af overjordiske tanke, beholdere og containere.
  Placering af nedgravede rør, tanke og beholdere.
 Befæstede og impermeable arealer skraveres.
Der skal skelnes mellem forskellige belægningstyper.
 Arealer med membran markeres.
Der skal skelnes mellem forskellige membrantyper.
  Placering af støjkilder.
  Interne transportveje.
  Placering af eventuelle luftafkast.
  Placering af vaskepladser til vask af materiel og vogne.
  Virksomhedens afløbsforhold, herunder kloakker, sandfang, olieudskillere, brønde, afspærringsventiler og tilslutningssteder til offentlig kloak.
 Tegningerne skal forsynes med målestok og nordpil.
F.
Beskrivelse af virksomheden 15) Beskrivelse af virksomhedens indretning som forklaring til tegningen, jf. pkt. 14.
 16) For slammineraliseringsanlæg skal der fremsendes:
  Beskrivelse af bassinernes placering, opbygning og indretning, inkl. valg af beplantning.
  Oplysning om materiale og udførelse af membraner.
 Beskrivelse af eventuelle drænsystemer og afledningsforhold.
Praktisk eller beregningsmæssig dokumentation af drænlagets funktion, herunder risikoen for at det klogger til.
  Beskrivelse af eventuel pumpestation og nedgravede ledninger til transport af slam og rejektvand.
  Beskrivelse af, hvordan anlæggets tæthed i forhold til udsivning vil blive kontrolleret.
 17) For slaggebehandlingsanlæg skal der fremsendes oplysning om opsamlingsbassin:
  Beskrivelse af bassinets placering og indretning.
  Oplysning om hvordan virksomheden vil sikre tætheden af bassinet, herunder materiale og udførelse af evt. membran.
 18) Oplysning om arten af belægning (materialer og udførelse) samt indretning med sump, spildbakke, opsamlingskar og lignende eller afløb for befæstede impermeable udendørs arealer til:
  Opbevaring og håndtering af de forskellige arter af affald.
  Kørearealer.
  Områder for påfyldning af og aftapning fra tanke med fyringsolie og motorbrændstof.
  Oplagspladser for spildolie og andet farligt affald.
  Vaskepladser for materiel.
 19) Oplysning om:
  Hvilke affaldsarter/-fraktioner, virksomheden ønsker at kunne modtage, og oplysning om evt. særlig forurening i affaldet.
  Den forventede årlige mængde fordelt på de enkelte affaldsarter/-fraktioner, der modtages.
  Det maksimale oplag for de væsentligste af de forskellige affaldsarter/-fraktioner.
 Hvor og hvordan de forskellige affaldsarter/-fraktioner vil blive oplagret, fx i containere, båse, beholdere, på særlige oplagspladser eller i miler.
Det anføres, om oplagringen foregår i det fri, under tag og beskyttet mod vejrlig eller indendørs.
 Ved »affaldsarter« forstås de opdelinger af affald, som fremgår af Det Europæiske Affaldskatalog (EAK), jfr. bilag 2 til bekendtgørelse om affald.
 Ved »affaldsfraktioner« forstås hhv. de opdelinger af affaldet, som affaldet modtages i, og den opdeling af affaldet, som virksomheden opererer med internt af hensyn til håndteringen.
 20) For slammineraliseringsanlæg oplyses det, fra hvilke rensningsanlæg der vil blive modtaget slam.
21) For slaggebehandlingsanlæg oplyses det, fra hvilke affaldsforbrændingsanlæg der vil blive modtaget slagge.
Det oplyses endvidere, hvordan modtagekontrollen tilrettelægges, således at det sikres, at der ikke modtages slagge med et indhold af uforbrændt organisk materiale på mere end 3 % TOC.
 22) Oplysning om, hvilke maskiner og redskaber der benyttes på virksomheden.
 23) Oplysning om, hvad der neddeles og sorteres, samt hvordan, hvor og på hvilke tidspunkter dette vil finde sted.
 24) Oplysning om, hvilke typer af værkstedsaktiviteter der forekommer på virksomheden, herunder oplysning om, i hvilket omfang der vaskes materiel eller køretøjer på virksomheden.
 25) Oplysning om brændselstype og maksimal indfyret effekt for eventuelle energianlæg.
 26) Oplysning om størrelsen af overjordiske tanke eller beholdere til oplag af fyringsolie og motorbrændstof.
H.
Oplysninger om forurening og forureningsbegrænsende foranstaltninger Luftforurening 27) Oplysning om, hvilke arbejdsprocesser mv. der knytter sig til virksomhedens eventuelle luftafkast, jf. punkt 14.
28) Oplysning om støvfrembringende aktiviteter.
Oplysning om planlagte støvbegrænsende foranstaltninger, herunder om indretning og placering af vandings- eller sprinklersystem(er).
 29) For slammineraliseringsanlæg oplysning om lugtfrembringende og aerosoldannende aktiviteter og om planlagte lugt- og aerosolbegrænsende foranstaltninger.
Spildevand Støj 33) Oplysning om støjfrembringende aktiviteter, herunder intern kørsel og af-, på- og omlæsning af affald, pumpning af slam samt neddeling og sortering.
Oplysning om planlagte støjbegrænsende foranstaltninger.
Affald 34) Oplysning om årlig mængde af spildolie og andet affald, der fremkommer ved virksomhedens drift.
Farligt affald skal angives med EAK-koder.
I.
Andet 35) Hvis der er standardvilkår, som vurderes at være irrelevante for virksomheden, skal dette oplyses, idet der samtidig gives en begrundelse herfor.
 36) Hvis der er standardvilkår, som virksomheden ikke mener at kunne overholde, skal dette oplyses, idet der samtidig gives en begrundelse herfor.
 37) Øvrige oplysninger af miljømæssig betydning, som ikke er belyst via standardvilkårene.
17.4.1 Standardvilkår for slaggebehandlingsanlæg Generelt 1) En kopi af denne godkendelse skal til enhver tid være tilgængelig for og kendt af driftspersonalet på virksomheden, som således er orienteret om godkendelsens indhold.
 2) Der skal på anlægget foreligge en driftsinstruktion, der beskriver, hvordan personalet skal foretage fornøden modtagekontrol, og hvordan de skal forholde sig i tilfælde af driftsforstyrrelser og uheld.
Indretning og drift 3) Der må være aktiviteter på virksomheden mandage - fredage i tidsrummet [ ], lørdage i tidsrummet [ ] og søn- og helligdage i tidsrummet [ ]. [Godkendelsesmyndigheden fastsætter tidspunkterne, således at virksomhedens støjvilkår kan overholdes.
For særligt støjende aktiviteter kan tidsrummene indsnævres i forhold til almindelig driftstid.] 4) Virksomheden må kun modtage, håndtere og modne slagge fra affaldsforbrænding med henblik på, at den efterfølgende kan genanvendes i bygge- og anlægsprojekter.
Der må max. oplagres [ ] m3 slagge. [Fastsættes af godkendelsesmyndigheden].
 5) Slaggebehandlingspladsen må ikke modtage slagge med et indhold af uforbrændt organisk materiale på mere end 3 % TOC.
6) Slaggen skal visuelt kontrolleres for uforbrændt organisk materiale ved modtagelsen og hurtigst muligt placeres i det dertil beregnede område.
Hvis der er begrundet formodning om, at et leveret læs slagge indeholder for meget uforbrændt organisk materiale, kan tilsynsmyndigheden forlange, at virksomheden udtager repræsentative prøver af enkelte læs slagge og analyserer dem for TOC.
 7) Hvis virksomheden modtager slagge, der ikke er omfattet af virksomhedens miljøgodkendelse, og som det ikke umiddelbart er muligt at afvise, skal slaggen placeres i et særligt oplagsområde og hurtigst muligt bortskaffes.
8) Pladsen skal være forsynet med et vandings- eller sprinklersystem, der effektivt kan befugte slagge eller udsorterede fraktioner både under oplag og sortering, for at hindre støvgener.
Opsamlet regnvand og perkolat skal benyttes så vidt muligt frem for grundvand.
9) Pladsen skal indrettes og renholdes, så vindflugt af uforbrændt affald hindres.
Uforbrændt affald uden for virksomhedens areal skal fjernes.
 10) Pladsen skal indrettes, så alt perkolat og overfladevand kan opsamles i et bassin, hvorfra der ikke kan ske ukontrolleret overløb til omgivelserne.
Luftforurening 11) Driften af virksomheden må ikke give anledning til lugtgener, som efter tilsynsmyndighedens vurdering er væsentlige for omgivelserne.
 12) Virksomheden skal ved tilrettelæggelse af driften, herunder ved vanding eller befugtning, sikre, at der ikke opstår støvgener uden for virksomheden.
 13) Hvis der uden for virksomhedens område konstateres støvgener, der efter tilsynsmyndighedens vurdering er væsentlige, kan tilsynsmyndigheden forlange, at støvende oplag overdækkes eller befugtes, og at der etableres afskærmning eller befugtning af sorterings- og håndteringsaktiviteterne.
Beskyttelse af jord, grundvand og overfladevand 14) Alle arealer, hvorpå der opbevares, håndteres og transporteres slagge, skal være befæstet med en impermeabel belægning som fx beton, cementstabiliseret slagge eller asfalt, der er indrettet med fald mod afløb, hvorfra der sker kontrolleret afledning Ved en impermeabel belægning forstås en fast belægning, der er uigennemtrængelig for de forurenende stoffer, som findes i det affald eller de stoffer, der håndteres på arealet, og som giver mulighed for opsamling af spild og kontrolleret afledning af nedbør.
15) Overjordiske tanke med fyringsolie og motorbrændstof skal sikres mod påkørsel.
Påfyldningsstudse til påfyldning af over- eller underjordiske tanke samt aftapningsanordninger og -pistoler til påfyldning af køretøjer og materiel skal være placeret inden for konturen af en impermeabel belægning, der er indrettet med fald mod afløb, hvorfra der sker kontrolleret afledning.
Alternativt skal spild fra påfyldning eller aftapning kunne opsamles i tætte sumpe eller opsamlingskar, der holdes overdækkede, således at de er beskyttet mod vejrlig.
16) [Godkendelsesmyndigheden indsætter relevante vilkår til opfyldelse af bekendtgørelse om indretning, etablering og drift af olietanke, rørsystemer og pipelines, jf. § 3 i bekendtgørelsen] 17) Befæstede og impermeable arealer skal holdes i god vedligeholdelsesstand.
Der må ikke finde aktiviteter sted på beskadigede impermeable arealer, og utætheder skal udbedres så hurtigt som muligt, efter at de er konstateret.
Aktiviteterne må først genoptages, når skaderne er udbedret.
 18) Vask af køretøjer og materiel mv. skal ske på et areal med en fast belægning med fald mod sump eller afløb, hvorfra der sker kontrolleret afledning.
Affald 19) Spildolie og andet farligt affald, der fremkommer ved virksomhedens drift, skal opbevares i egnede beholdere, der er enten dobbeltvæggede eller forsynet med spildbakke og placeret under tag og beskyttet mod vejrlig.
Beholderne skal være placeret på en oplagsplads med impermeabel belægning med fald mod afløb eller sump og være mærkede, så det tydeligt fremgår, hvad de indeholder.
Sump eller tank til opsamling af spild af olierester eller motorbrændstof skal tømmes, når den er ¾ fuld og indholdet bortskaffes som farligt affald.
Der skal til enhver tid forefindes opsugningsmateriale på virksomheden.
Egenkontrol 20) Virksomheden skal mindst 1 gang årligt foretage en visuel kontrol af alle befæstede og impermeable arealer samt sumpe.
Dette kan gøres etapevist.
 Tilsynsmyndigheden kan kræve, at virksomheden lader en uvildig sagkyndig foretage dette eftersyn, dog højst 1 gang hvert 3. år.
[Hvis der er etableret drænledninger, der afleder til prøvetagningsbrønd eller -brønde, med henblik på at belægningens tæthed kan eftervises, indsætter godkendelsesmyndigheden vilkår om egenkontrol i form af prøvetagning og analyser for tungmetaller, dog højst hver 3. måned.] 21) Virksomheden skal føre en driftsjournal med angivelse af:
 Dato for og resultat af inspektioner samt eventuelt foretagne udbedringer af befæstede eller impermeable belægninger eller sumpe.
 Evt. dato for udtagning af drænprøver samt resultat af analyserne.
 Dato for hvornår der er modtaget slagge, der ikke er omfattet af virksomhedens miljøgodkendelse, og hvordan den blev håndteret og bortskaffet.
 Ved udgangen af hvert kvartal registreres mængden af slagge, der er oplagret.
 Driftsjournalen skal opbevares på virksomheden i mindst 5 år og skal være tilgængelig for tilsynsmyndigheden.
17.4.2 Standardvilkår for slammineraliseringsanlæg Generelt 1) En kopi af denne godkendelse skal til enhver tid være tilgængelig for og kendt af driftspersonalet på virksomheden, som således er orienteret om godkendelsens indhold.
 2) Der skal på anlægget foreligge en driftsinstruktion, der beskriver, hvordan personalet skal foretage fornøden modtagekontrol, og hvordan de skal forholde sig i tilfælde af driftsforstyrrelser og uheld.
Indretning 3) Mineraliseringsbassinerne skal beplantes med tagrør, pil eller andre plantetyper, der er velegnede til opgaven.
4) Mineraliseringsbassinernes bund og sider skal beklædes med en vandtæt membran, der skal overholde retningslinierne i DS/INF 466 for så vidt angår materiale, udlægning, sammensvejsning, rørgennemføring og tæthedskontrol.
Datablade og kontroljournaler skal føres i henhold til DS/INF 466. Disse skal være tilgængelige ved tilsyn.
5) Membranens over- og undersider skal beskyttes mod mekanisk overbelastning, fx ved afdækning med geotekstil.
Oven på membranen skal der etableres afvandingsdræn for afledning af rejektvand.
6) Med henblik på at kunne monitere membranens tæthed skal der etableres fx et kontroldrænsystem under anlægget, som afleder til prøvetagningsbrønd eller -brønde, et elektronisk varslingssystem umiddelbart under membranen, grundvandsmonitering eller lignende.
Et evt. grundvandsmoniteringssystem skal omfatte minimum tre boringer (én opstrøms og to nedstrøms) med muligheder for udtagning af grundvandsprøver i det overfladenære grundvandsmagasin.
 7) Anlægget skal indrettes, så der ikke kan ske ukontrolleret overløb til omgivelserne.
 8) Virksomheden må kun modtage og opbevare de i tabel 1 anførte slamarter og -fraktioner i de angivne mængder.
 Drift.
 9) Udpumpning af slam i anlægget skal indrettes på en måde, så plaskestøjen er minimal.
 10) Ved tømning af bassinerne skal det sikres, at der ikke graves ned i drænlaget, eller at der sker beskadigelse af geotekstil eller membran.
 11) Anlægget må ikke uden for virksomhedens område give anledning til insektgener, der er væsentlige efter tilsynsmyndighedens vurdering.
 12) Køretøjer skal rengøres for rester af slam eller andet affald, der kan forurene omliggende arealer, inden de forlader anlægget.
Luftforurening 13) Udpumpning og behandling af slam på anlægget må ikke give anledning til lugtgener, der er væsentlige efter tilsynsmyndighedens skøn.
14) [Godkendelsesmyndigheden kan på baggrund af en konkret vurdering af risikoen for lugtgener uden for anlægget fastsætte vilkår om, at virksomheden skal varsle om modtagelse og frakørsel af slam.] 15) Driften af anlægget må ikke give anledning til dannelse og spredning af aerosoler indeholdende smittekim i et omfang, der efter tilsynsmyndighedens vurdering er væsentligt generende for omgivelserne.
Beskyttelse af jord og grundvand 16) Under anlæggets drift skal membranernes tæthed kontrolleres.
De 2 første år efter etableringen og de 2 første år efter hver tømning skal kontrollen gennemføres én gang i kvartalet.
Herudover skal kontrollen gennemføres halvårligt.
Såfremt kontrolsystemet er baseret på kontroldræn under membranen eller på grundvandsmonitering, gennemføres kontrollen ved udtagning og analyse af dræn- og/eller grundvandsprøver.
Prøverne skal analyseres af et laboratorium, der er akkrediteret hertil af Den Danske Akkrediterings- og Metrologifond eller af et tilsvarende akkrediteringsorgan, som er medunderskriver af EAs multilaterale aftale om gensidig anerkendelse, for indhold af Total-P, Total-N, klorid og E.Coli.
Før slammineraliseringsbedet taget i brug, skal der på samme vis udtages og analyseres 2 prøver af drænvandet for at have et sammenligningsgrundlag for de prøver, der tages, når bedene er i fuld drift. [Godkendelsesmyndigheden kan i stedet for kravet om udtagning og analyse af 2 prøver til fastsættelse af et »før«-niveau indsætte grænseværdier for fx. drikkevand eller grænseværdier udarbejdet på basis af kendskab til lokal allerede eksisterende forurening i området.] Resultaterne af den gennemførte kontrol skal sendes i kopi til tilsynsmyndigheden senest fire uger efter, at kontrollen er gennemført, med angivelse af tidspunkt og lokalitet for kontrollen.
[Efter 3 års drift med fuld belastning kan tilsynsmyndigheden ændre vilkår 16, hvad angår uvildig kontrol, analysefrekvens samt hvilke parametre der skal analyseres for.] 17) Hvis analyserne viser tegn på utæthed i membranerne, skal virksomheden straks iværksætte supplerende undersøgelser for at klarlægge årsagen.
Tilsynsmyndigheden skal underrettes og skaderne udbedres.
 18) Efter tømning skal bassinernes bund og sider inspiceres og evt. skader udbedres inden videre brug.
Egenkontrol 19) Virksomheden skal føre en driftsjournal med angivelse af  årligt tilførte slammængder til de enkelte bassiner.
  opgørelse over restkapacitet ved årets udgang.
  datoer for tømning af bassiner.
 Resultater af slamanalyser, der udføres i medfør af andre regler, skal være tilgængelige for tilsynsmyndigheden.
 Driftsjournalen skal opbevares på anlægget i mindst 5 år og skal være tilgængelig for tilsynsmyndigheden.
 20) Mens anlægget er i drift, skal virksomheden som minimum foretage følgende vedligeholdelsesaktiviteter:
  Der skal foretages kvartalsvis kontrol med pumpesystem og kontrolsystemernes funktioner.
  Der skal foretages inspektion af brønde én gang årligt.
 Pumper og andre mekaniske installationer skal vedligeholdes og serviceres efter fabrikantens anvisninger  Der skal foretages spuling af dræn- og andre rørledninger efter behov.
17.4.3 Standardvilkår for anlæg, der neddeler bygge- og anlægsaffald Generelt 1) En kopi af denne godkendelse skal til enhver tid være tilgængelig for og kendt af driftspersonalet på virksomheden, som således er orienteret om godkendelsens indhold.
 2) Der skal på anlægget foreligge en driftsinstruktion, der beskriver, hvordan personalet skal foretage fornøden modtagekontrol, og hvordan de skal forholde sig i tilfælde af driftsforstyrrelser og uheld.
Indretning og drift 3) Der må være aktiviteter på virksomheden mandage - fredage i tidsrummet [ ], lørdage i tidsrummet [ ] og søn- og helligdage i tidsrummet [ ]. [Godkendelsesmyndigheden fastsætter tidspunkterne, således at virksomhedens støjvilkår kan overholdes.] 4) Virksomheden må kun modtage, opbevare og neddele nedenstående affaldsarter/-fraktioner i de angivne mængder:
 5) Affaldet skal kontrolleres ved modtagelsen og hurtigst muligt placeres i de dertil beregnede områder.
 6) Bygge- og anlægsaffald, der indeholder farligt affald eller asbest, skal afvises, og dette affald må ikke behandles på området.
7) Hvis virksomheden modtager affald, der ikke er omfattet af virksomhedens miljøgodkendelse, og som det ikke umiddelbart er muligt at afvise, skal affaldet placeres i et særskilt oplagsområde og hurtigst muligt bortskaffes.
Såfremt der er tale om farligt affald eller asbest, skal affaldet opbevares enten i en overdækket container eller på et område under tag og med impermeabel belægning.
 Ved en impermeabel belægning forstås et område med fast belægning, der er uigennemtrængeligt for de forurenende stoffer, som findes i det affald eller de stoffer, der håndteres på arealet, og som giver mulighed for opsamling af spild og kontrolleret afledning af nedbør.
8) Der må kun neddeles rene, sorterede materialer.
Blandinger må dog neddeles, såfremt det neddelte skal nyttiggøres i denne blandede form.
 9) Neddelingsanlægget skal være forsynet med støvforebyggende foranstaltninger som fx et vandings- eller sprinklersystem.
Luftforurening 10) Driften af virksomheden må ikke give anledning til lugtgener, som efter tilsynsmyndighedens vurdering er væsentlige for omgivelserne.
 11) Virksomheden skal ved tilrettelæggelse af driften, herunder ved vanding eller befugtning, sikre, at der ikke opstår støvgener uden for virksomhedens område.
 12) Hvis der uden for virksomhedens område konstateres støvgener, der efter tilsynsmyndighedens vurdering er væsentlige, kan tilsynsmyndigheden forlange, at støvende oplag overdækkes eller befugtes, og at der etableres afskærmning eller befugtning af sorterings- og håndteringsaktiviteterne.
Beskyttelse af jord, grundvand og overfladevand 13) Overjordiske tanke med fyringsolie og motorbrændstof skal sikres mod påkørsel.
Påfyldningsstudse til påfyldning af over- eller underjordiske tanke samt aftapningsanordninger og -pistoler til påfyldning af køretøjer og materiel skal være placeret inden for konturen af en impermeabel belægning, der er indrettet med fald mod afløb, hvorfra der sker kontrolleret afledning.
Alternativt skal spild fra påfyldning eller aftapning kunne opsamles i tætte sumpe eller opsamlingskar, der holdes overdækkede, således at de er beskyttet mod vejrlig.
14) [Godkendelsesmyndigheden indsætter relevante vilkår til opfyldelse af bekendtgørelse om indretning, etablering og drift af olietanke, rørsystemer og pipelines, jf. § 3 i bekendtgørelsen.] 15) Blandet bygge- og anlægsaffald, kildesorteret bygge- og anlægsaffald samt frasorterede materialer som fx jern, isoleringsmaterialer, ledninger, træ, glaserede tegl, farvede sanitetsgenstande og diverse kunststoffer og plast, må kun opbevares og håndteres på befæstet areal med fald mod afløb eller sump, hvorfra der sker kontrolleret afledning.
Dette krav gælder ikke for uforurenet inert affald som fx glas, beton og tegl, 16) Befæstede og impermeable arealer skal holdes i god vedligeholdelsesstand.
Der må ikke finde aktiviteter sted på beskadigede impermeable arealer, og utætheder skal udbedres så hurtigt som muligt, efter at de er konstateret.
Aktiviteterne må først genoptages, når skaderne er udbedret.
 17) Vaskeplads for materiel mv. skal indrettes med en fast belægning med fald mod sump eller afløb, hvorfra der sker kontrolleret afledning.
Affald 18) Spildolie og andet farligt affald, der fremkommer ved virksomhedens drift, skal opbevares i egnede beholdere, der enten er dobbeltvæggede eller forsynet med spildbakke og placeret under tag og beskyttet mod vejrlig.
Beholderne skal være placeret på en oplagsplads med impermeabel belægning med fald mod afløb eller sump og være mærkede, så det tydeligt fremgår, hvad de indeholder.
Sump eller tank til opsamling af spild af olierester eller motorbrændstof skal tømmes, når den er ¾ fuld, og indholdet bortskaffes som farligt affald.
Der skal til enhver tid forefindes opsugningsmateriale på virksomheden.
Egenkontrol 19) Virksomheden skal mindst 1 gang årligt foretage en visuel kontrol af alle befæstede og impermeable arealer samt sumpe.
Dette kan gøres etapevist.
Resultatet af besigtigelse og udbedringer skal noteres i driftsjournalen.
Tilsynsmyndigheden kan kræve, at virksomheden lader en uvildig sagkyndig foretage dette eftersyn, dog højst 1 gang hvert 3. år.
20) Virksomheden skal føre en driftsjournal over  Dato for og resultat af inspektioner samt evt. foretagne udbedringer af befæstede eller impermeable belægninger eller sumpe.
  Modtaget affald, der ikke er omfattet af virksomhedens miljøgodkendelse, jf. vilkår 7, og oplysning om hvordan det blev håndteret og bortskaffet.
  Ved udgangen af hvert kvartal registreres mængden af hver af de oplagrede affaldsarter, for hvilke der er fastsat vilkår om maksimalt oplag, jf. vilkår 4.
