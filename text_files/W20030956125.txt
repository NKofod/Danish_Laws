 Det forespurgtes om foreningen skattemæssigt ville blive  

 behandlet som en udloddende investeringsforening, såfremt vedtægterne var  

 afstemt i overensstemmelse med kravet i ligningslovens § 16 C om hvert år  

 inden  

 fristen for indgivelse af selvangivelse for indkomståret at foretage en  

 udlodning i overensstemmelse med minimumsudlodningen.
 Ligningsrådet fandt, ud fra en vurdering af foreningens  

 formål, forventede faktiske virke og foreningsretlige karakteristika, at  

 foreningen skattemæssigt burde betragtes som en udloddende  

 investeringsforening, og vil således ikke blive skattepligtig af medlemmernes  

 indskud, eller af udbytter og renteindtægter.
 Endvidere bekræftedes det overfor forespørger, at  

 minimumsudlodningen alene omfatter indtægter, der er realiseret i foreningen,  

 at medlemmernes eventuelle avance ved indløsning af medlemsbeviserne vil  

 blive  

 behandlet efter aktieavancebeskatningsloven, og at der ikke skal søges om  

 dispensation i medfør af ligningslovens § 16 B, stk. 2, da der netop er tale  

 om  

 et investeringsbevis.
Udloddende  

 investeringsforening  investering i fast ejendom gennem underliggende  

 koncern Forespørger ønskede at introducere en forening på  

 Københavns Fondsbørs, således at foreningsbeviserne handles på Fondsbørsen.  

 Foreningen vil have til formål at investere i et helejet datterselskab, der  

 investerer i fast ejendom indirekte via ejendomsaktieselskaber og herunder  

 foretage udlån til disse selskaber.
De erhvervede aktieselskaber har til  

 formål  

 at eje og udleje fast ejendom i Norden med henblik på udlejning inden for  

 retailmarkedet.
 Strukturen vil i henhold hertil være således:
 Henvendelsen vedrørte en ny type forening, der  

 skulle introduceres på Københavns Fondsbørs.
 Af anmodningen og vedtægterne fremgik:
a) Foreningens formål Foreningens formål er at eje et helejet  

 aktieselskab (holdingselskab), som kontrollerer andre selskaber, der alene må  

 erhverve ejendomme i Norden.
Ved kontrol forstås, at foreningen via  

 holdingselskabet ejer mere end 50 % af såvel aktiekapital som stemmer i de  

 selskaber, der ejer ejendommene.
Holdingselskabet og ejendomsselskaberne vil  

 være danske og udenlandske selskaber (formentlig nordiske).
Ejendommene skal anvendes til udlejning inden for  

 retailmarkedet.
Ved "retailmarkedet" forstås, at ejendommene  

 udlejes  

 til erhvervsvirksomheder i detailmarkedet typisk butikker.
Typisk  

 ejendomskomplekser med en koncentration af et større antal butikker.
b) Børsnotering Foreningen er ikke omfattet af lov om  

 investeringsforeninger og visse specialforeninger, idet foreningen ikke  

 investerer i værdipapirer efter et princip om risikospredning, og foreningen  

 kan således ikke optages på Københavns Fondsbørs som investeringsforening.
Notering på Københavns Fondsbørs forudsætter  

 derfor, at Fondsrådet i medfør af lov om værdipapirhandel § 2, stk. 1, nr.  

 12,  

 beslutter, at medlemsbeviset kan blive omfattet af lov om værdipapirhandel og  

 dermed noteres på Københavns Fondsbørs.
Det er en forudsætning for den  

 bindende  

 forhåndsbesked, at Fondsrådet giver en sådan tilladelse til børsintroduktion  

 til foreningen.
c) Investorer - pensionsmidler Det er forventningen, at en del pensionskasser og  

 livsforsikringsselskaber vil erhverve medlemsbeviser, ligesom en del  

 enkeltpersoner  

 formodes at ville anvende midler fra rate- og kapitalpensionskonti til  

 erhvervelse heraf.
 Det var på tidspunktet for anmodningen  

 forventningen, at Finanstilsynet meddeler tilladelse til, at pensionskasser  

 og  

 livsforsikringsselskaber kan investere i sådanne medlemsbeviser som  

 kapitalandele, således at foreningsbeviset kan afdække pensionsforpligtelser,  

 i  

 medfør af lov om forsikringsvirksomhed § 128, stk. 1, nr. 10. Det var  

 endvidere  

 en forventning, at Finanstilsynet meddeler tilladelse til, at rate- og  

 kapitalpensionsmidler kan investeres heri i medfør af bekendtgørelse nr.  

 1.100  

 af 12. december 2000 om puljepensioner og andre skattebegunstigede  

 opsparingsformer.
d) Selskabsretlige regler Selskabsretligt vil forholdet mellem foreningen og  

 dens medlemmer være reguleret af vedtægterne samt af grundlæggende selskabs-  

 og  

 foreningsretlige regler.
Da foreningen ejer aktieselskaber, der driver  

 erhvervsvirksomhed med udlejning af fast ejendom, er foreningen omfattet af  

 lov  

 om visse erhvervsvirksomheder, alt således at foreningen skal registreres hos  

 Erhvervs-  

 og Selskabsstyrelsen efter reglerne i denne lov.
e) Foreningens virksomhed Da foreningen opnår helejerskab af det  

 holdingselskab, hvori foreningens midler placeres, og kontrol med de  

 selskaber,  

 hvori foreningens midler endeligt placeres, er der i foreningens vedtægter  

 indlagt begrænsninger for, hvor risikovillige de af holdingselskabet  

 kontrollerede selskaber må være.
Det er i vedtægterne bestemt, hvilken virksomhed  

 de indirekte ejede selskaber må udøve, nemlig køb af ejendomme med henblik på  

 at udleje disse inden for retailmarkedet.
Risikoen for ejendomsselskaber er  

 angivet således, at den koncerneksterne finansiering ikke må overstige 80 %  

 af  

 ejendommenes købspris.
f) Koncernintern finansiering Foreningen vil anvende de af medlemmerne modtagne  

 indskud til at finansiere det helejede holdingselskab.
Dette vil ske ved en  

 kombination af aktiekapital/overkursfond og udlån til holdingselskabet.
Lån  

 fra  

 foreningen til holdingselskabet vil blive forrentet med markedsrenten.  

 Foreningen vil kunne have en kreditfacilitet, som alene kan benyttes i  

 forbindelse med indløsning af foreningsbeviser, hvis holdingselskabets  

 indfrielse af foreningens tilgodehavende ikke er opportunt (f.eks. hvis alle  

 holdingselskabets midler er videresendt til datterselskaberne, der har bundet  

 disse midler i ejendomme.
 Holdingselskabet vil anvende de modtagne midler i  

 form af kapitalindskud og lån til etablering af selskaber, der køber  

 ejendomme.  

 Disse ejendomsselskaber vil formentlig være 100 % ejede af holdingselskabet,  

 men der er i vedtægterne alene stillet krav om, at ejendomsselskaberne skal  

 være kontrolleret med mere end 50 % af selskabskapital eller  

 stemmerettigheder  

 for ikke at udelukke, at hensigtsmæssige joint ventures kan etableres.
 Holdingselskabet skal som minimum finansiere  

 ejendomsselskaberne med 20 % af de nødvendige midler til at købe ejendomme (i  

 praksis forventes denne finansiering at ville udgøre ca. 40 %). I det omfang  

 finansieringen sker ved lån fra holdingselskabet, vil disse lån være  

 forrentet  

 på markedsvilkår.
g) Udlodning fra foreningen Foreningen skal som minimum foretage udlodning til  

 medlemmerne af beløb omfattet af ligningslovens § 16 C, stk. 3 (det vil i  

 praksis sige alle udbytter, der selskabsretligt udloddes fra  

 holdingselskabet,  

 og alle renteindtægter modtaget fra udlån til holdingselskabet med fradrag af  

 renteudgifter ved lån optaget til indløsning af medlemmer).
 Forespørger anmodede i den forbindelse  

 Ligningsrådet om at besvare følgende spørgsmål:
Spørgsmål 1 A.
Er foreningen omfattet af selskabsskattelovens  

 § 1, stk. 1, nr. 6, jf. selskabsskattelovens § 1, stk. 1, nr. 5a, 2. pkt.,  

 jf.  

 ligningslovens § 16 C, stk. 1, som en udloddende certifikatudstedende  

 investeringsforening? B.
Såfremt spørgsmål 1 A besvares benægtende,  

 forespørges, om foreningen er omfattet af selskabsskattelovens § 1, stk. 1,  

 nr.  

 6, jf. selskabsskattelovens § 1, stk. 1, nr. 5a, 2. pkt., jf. ligningslovens  

 §  

 16 C, stk. 1, som en udloddende certifikatudstedende investeringsforening,  

 hvis  

 foreningen ejer ejendomme via selskaber direkte ejet af foreningen, men ikke  

 har noget holdingselskab? Spørgsmål 2 Hvis spørgsmål 1 A eller B besvares bekræftende,  

 forespørges, om foreningen i medfør af ligningslovens § 16 C, stk. 1, er  

 forpligtet til at udlodde et helejet selskabs resultat, som et helejet  

 selskab  

 ikke selskabsretligt har deklareret som udbytte til foreningen? Spørgsmål 3 Vil foreningen være skattepligtig af medlemmernes  

 indskud i forbindelse med tegning af medlemsbeviser? Spørgsmål 4 Vil foreningen være skattepligtig af udbytter og  

 renteindtægter? Spørgsmål 5 A.
Vil foreningens indløsning af et medlem være  

 omfattet af ligningslovens § 16 A eller B? B.
I bekræftende fald, vil der kunne meddeles  

 dispensation til foreningsmedlemmet i medfør af ligningslovens §§ 16 A, stk.  

 2  

 eller 16 B, stk. 2? Told- og Skattestyrelsen indstillede, at  

 spørgsmålene besvaredes:
Ad spg. 1 A: Ja Ad spg. 1 B: Udgår Ad spg. 2: Nej Ad spg. 3: Nej Ad spg. 4: Nej Ad spg. 5 A: Nej Ad spg. 5 B: Udgår Told- og Skattestyrelsens begrundelse herfor var:
 Investeringsforeninger er karakteriserede ved at  

 henvende sig til en kreds af investorer, og have til formål at investere  

 disses  

 midler i værdipapirer ud fra et princip om risikospredning.
 Investeringsforeninger er civilretligt reguleret  

 ved lov om investeringsforeninger og specialforeninger, Lovbkg. 658 af 7.  

 august 2002, som ændret ved lov 453 af 10. juni 2003. Alene foreninger, der  

 er  

 godkendte af Finanstilsynet og registreret i Erhvervs- og Selskabsstyrelsen,  

 og  

 som henvender sig til en videre kreds af investorer, hvis midler investeres  

 ud  

 fra et princip om risikospredning, kan efter denne lov betegne sig  

 "investeringsforening", "specialforening", osv.
Samme afgrænsning findes ikke i  

 skattelovgivningen, der ikke indeholder nogen nærmere angivelse af, hvilke  

 foreninger, der kan betegne sig investeringsforeninger, og dermed beskattes  

 som  

 sådanne.
Der er således intet til hinder for, at foreningen beskattes som en  

 investeringsforening.
I så fald vil indehavere af beviser i foreningen  

 beskattes af afkastet af disse som afkast af investeringsbeviser.
 Afgørelsen heraf må ske på baggrund af en konkret  

 vurdering af foreningens formål og faktiske virke.
 I skattemæssig henseende opdeles  

 investeringsforeninger i bevisudstedende eller ikke-bevisudstedende  

 investeringsforeninger, der kan være akkumulerende eller udloddende.  

 Foreningens skattepligt afgøres efter selskabsskattelovens §§ 1, stk. 1, nr.  

 5a  

 og 1, stk. 1, nr. 6.
 Ikke-bevisudstedende investeringsforeninger eller  

 kontoførende investeringsforeninger er omfattet af SEL § 1, stk. 1, nr. 6.  

 Disse foreninger er således skattefri, medmindre de driver erhvervsmæssig  

 virksomhed.
Medlemmerne af den kontoførende forening er  

 underlagt investeringsforeningsbeskatningsloven, lov nr. 231 af 2. april  

 2003,  

 om beskatning af medlemmer af kontoførende investeringsforeninger, hvilket  

 medfører, at de beskattes af indkomsten fra foreningen, som om de oppebar den  

 direkte uden en mellemkommende forening.
En skattepligt for selve foreningen  

 på  

 grundlag af erhvervsmæssig virksomhed indenfor investering vil derfor ikke  

 kunne komme på tale.
Virkningen for foreningen selv af at være omfattet af §  

 1,  

 stk. 1, nr. 6, er altså skattefrihed.
 Bevisudstedende investeringsforeningers  

 skattepligt afhænger af, om foreningen er akkumulerende eller udloddende.
 Investeringsforeninger, der udsteder omsættelige  

 beviser for medlemmernes indskud, beskattes som udgangspunkt efter  

 selskabsskattelovens  

 § 1, stk. 1, nr. 5a, jf. denne bestemmelses 1. pkt. (Akkumulerende  

 investeringsforeninger) Udloddende investeringsforeninger beskattes dog efter  

 selskabsskattelovens § 1, stk. 1, nr. 6, jf. § 1, stk. 1, nr. 5a, 2. pkt.
 Ved udloddende investeringsforeninger forstås  

 foreninger, der udsteder omsættelige beviser for medlemmernes indskud, og som  

 inden fristen for indgivelse af selvangivelse for et indkomstår foretager en  

 udlodning, der mindst skal udgøre minimumsudlodningen, som opgjort efter  

 Ligningslovens§ 16 C, og som ifølge sine vedtægter er forpligtet til at  

 foretage en sådan udlodning.
Der er tale om et minimumskrav.
En udloddende  

 investeringsforening kan således vælge at udlodde mere end det, der kræves  

 efter Ligningslovens § 16 C.
Minimumsudlodningen kan godt blive negativ, men  

 investeringsforeningen kan kun udlodde positive beløb.
Negativ  

 minimumsudlodning fremføres i overensstemmelse med reglen i stk. 6.
 Minimumsudlodningen efter Ligningslovens § 16 C,  

 stk. 2-6 udgøres af summen af de i stk. 3 opregnede indtægter og nettobeløb,  

 med fradrag af de i stk. 4 nævnte tab, administrationsomkostninger efter stk.  

 5  

 og fremførselsberettigede beløb fra tidligere år efter stk. 6.
Alle udlodningspligtige indtægter nævnes i stk. 3.  

 På tabssiden forekommer der dels tab, der kun kan fradrages i tilsvarende  

 indtægter, og dels tab, der kan fradrages i alle indtægter.
De tab, der kun  

 kan  

 fradrages i tilsvarende indtægter, er omfattet af stk. 3, således at visse af  

 de beløb, der opregnes i stk. 3, er nettobeløb.
De tab, der kan fradrages i  

 de  

 samlede indtægter, er derimod omfattet af stk. 4.
Investeringsforeninger, der vedtægtsmæssigt er forpligtet  

 til at foretage udlodninger i overensstemmelse med Ligningslovens § 16 C, og  

 som de facto overholder minimumsudlodningsforpligtelsen, beskattes som  

 udloddende investeringsforeninger.
Alle andre beskattes som akkumulerende  

 investeringsforeninger.
Ad spørgsmål  

 1 Det skal indledningsvis afgrænses om foreningen  

 skattemæssigt er en forening, der er skattepligtig efter selskabsskattelovens  

 §  

 1, stk. 1, nr. 6, eller et kommanditselskab, hhv. et interessentskab, der  

 ikke  

 er et selvstændigt skattesubjekt, men et deltagerbeskattet selskab, hvor  

 deltagerne som udgangspunkt beskattes af interessentskabets resultat i  

 forhold  

 til deres ideelle ejerandel.
 Følgende momenter er lagt til grund ved  

 indstillingen:
A.
Ved udbud af certifikaterne over Københavns  

 Fondsbørs vil foreningen få et stort antal deltagere, hvis antal og  

 sammensætning  

 kan skifte uden at dette i sig selv medfører retlige konsekvenser for  

 foreningens fortsatte beståen.
B.
De enkelte deltagere vil blive optaget på  

 baggrund af objektive kriterier (tegning af andele eller køb af et  

 certifikat),  

 og til optagelsen kræves ikke, som ved typiske interessentskaber,  

 enstemmighed  

 blandt de øvrige deltagere herom.
Medlemmer er ifølge vedtægternes § 3.1  

 enhver, der ejer en eller flere foreningsandele, der kun kan tegnes mod  

 samtidig indbetaling af emissionsprisen.
Certifikaterne er frit omsættelige.
C.
Foreningen hæfter alene for sine forpligtelser  

 med sin formue, deltagerne hæfter ikke for foreningens gæld, udover med deres  

 indskud.
D.
Generalforsamlingen er foreningens højeste  

 myndighed.
Ethvert medlem er berettiget til at deltage heri, og har stemmeret  

 i  

 overensstemmelse med de foreningsandele, medlemmet har noteret i sit navn i  

 foreningens bøger.
Beslutning kan træffes uanset der ikke foreligger  

 énstemmighed.
E.
Foreningens formål er, "fra en videre  

 kreds eller fra offentligheden at modtage midler, som indirekte via et 100 %  

 ejet holdingselskab og de af holdingselskabet kontrollerede selskaber  

 anvendes  

 til at erhverve fast ejendom med henblik på udlejning af disse inden for  

 retailmarkedet.
Holdingselskabet kan som led heri sælge aktierne i  

 datterselskaberne eller datterselskaberne kan foretage løbende køb og salg af  

 ejendomme.
Ved kontrol forstås at holdingselskabet ejer mere end 50 % af  

 aktiekapital og stemmerettigheder i et datterselskab.
De kontrollerede  

 selskaber må alene have til formål at eje og udleje fast ejendom med henblik  

 på  

 udlejning indenfor retailmarkedet".
F.
Vedtægterne forpligter generalforsamlingen at  

 udlodde "et beløb, der opgøres i henhold til ligningslovens § 16 C, stk.  

 3  

 med fradrag for tab og udgifter efter ligningslovens § 16 C, stk. 4-6 og  

 således at udlodningsbeløbet kan nedsættes i overensstemmelse med  

 ligningslovens § 16 C, stk. 1, 3. pkt., og undlades hvis beløbet til  

 udlodning  

 er mindre end beløbet opgjort efter ligningslovens § 16 C stk. 1, 2. pkt.
Det  

 herefter opgjorte beløb til udlodning skal udbetales af foreningen forud for  

 fristen for indgivelse af selvangivelse.
Udlodning af dette beløb skal ske,  

 selv om foreningens formue herved bringes under 100 mio. kr., jf. §  

 10.1.".
 Det ses på baggrund heraf, at foreningen  

 skatteretligt vil være en udloddende investeringsforening, jf  

 selskabsskattelovens § 1, stk. 1, nr. 5a, jf. ligningslovens § 16 C, stk. 1.  

 Skattemæssigt omfattes foreningen derfor af selskabsskattelovens § 1, stk. 1,  

 nr. 6.
 Dermed bliver besvarelsen af spørgsmål 1 A Ja.  

 Spørgsmål 1 B udgår således.
Der henvises iøvrigt til bestemmelserne i  

 selskabsskattelovens § 1, stk. 7 og 8 om antallet medlemmer i  

 investeringsforeninger.
Bestemmelserne indsattes ved lov 232 af 2. april  

 2003,  

 og lovfæster den hidtidige administrative praksis om et krav om minimum 8  

 medlemmer af foreningen.
Ad spørgsmål  

 2 Udlodningsforpligtelsen i Ligningslovens § 16 C,  

 stk. 3, er afstemt således, at de udloddende investeringsforeninger så vidt  

 muligt er forpligtede til at udlodde netop de indtægter og avancer, der ville  

 være skattepligtige hos personer ved direkte investering, og således, at  

 foreningerne så vidt muligt kan foretage fradrag i udlodningerne for netop de  

 tab, der ville være fradragsberettigede hos personer ved direkte investering.
For de indtægter, der er omfattet af  

 minimumsudlodningen, opgøres personers skattepligtige indkomst efter  

 realisationsprincippet.
Foreningen, og dermed indehaverne af beviser i denne,  

 har ikke erhvervet ret til udbytter, mv. fra holdingselskabet, før end dette  

 er  

 deklareret på holdingselskabets generalforsamling.
Minimumsudlodningen  

 omfatter  

 således alene de i forespørger indtjente udbytter, mv.
 Svaret på spørgsmålet er derfor Nej.
Ad spørgsmål  

 3  

  


  

 og  

 4 Udloddende investeringsforeninger er  

 skattepligtige efter selskabsskattelovens § 1, stk. 1, nr. 6, af hvilken  

 bestemmelse fremgår, at skattepligten alene omfatter "indtægt ved  

 erhvervsmæssig virksomhed samt fortjeneste eller tab ved afhændelse,  

 afståelse  

 eller opgivelse af formuegoder, der har eller har haft tilknytning til den  

 erhvervsmæssige virksomhed." Som indtægt ved erhvervsmæssig virksomhed  

 betragtes, ifølge selskabsskattelovens § 1, stk. 4, "indtægt ved  

 næringsvirksomhed eller anden forretningsvirksomhed, herunder indtægt ved  

 drift, udlejning eller bortforpagtning af fast ejendom.
I tilfælde, hvor der  

 er  

 tillagt en forening m.v. en ret til andel i overskuddet af en  

 erhvervsvirksomhed, som ikke drives af den pågældende forening selv,  

 betragtes  

 den heraf flydende indtægt ligeledes som erhvervsmæssig indtægt for  

 foreningen  

 m.v." Indskudskapital i forbindelse med tegning af  

 medlemsbeviser er ikke skattepligtig indkomst for foreningen.
 Spørgsmål 3 vil derfor kunne besvares Nej.
Af vedtægterne fremgår, at foreningens formål er  

 at placere foreningens midler i et holdingselskab, der igen placerer midlerne  

 i  

 ejendomsdatterselskaber, og at foreningen vil have kontrollerende indflydelse  

 i  

 ejendomsselskaberne, dvs. mere end 50 pct. af selskabskapital eller  

 stemmerettigheder.
Der vil således ikke i foreningen være indtægt ved drift,  

 udlejning eller bortforpagtning af fast ejendom.
 Udbytte og aktieavance af aktier og anparter er  

 skattefri for foreninger omfattet af selskabsskattelovens § 1, stk. 1, nr. 6.
 Spørgsmål 4 vil derfor kunne besvares Nej.
Ad spørgsmål  

 5 Efter de almindelige regler i ligningslovens § 16  

 B beskattes afståelse af aktier til det udstedende selskab som udbytte, dvs.  

 at  

 hele afståelsessummen beskattes når skatteyder beskattes efter  

 realisationsprincippet.
Bestemmelsen omfatter tillige tilbagekøb af  

 investeringsbeviser.
Der opgøres altså ikke en skattepligtig avance bestående  

 af forskellen mellem afståelsessum og anskaffelsessum.
Ligningsmyndighederne  

 kan imidlertid, ifølge Ligningslovens § 16 B, stk. 2, give dispensation,  

 således at afståelsen beskattes som gevinst og ikke som udbytte.
Dispensation  

 gives, når afståelsen antages at være båret af andre hensyn end ønsket om at  

 omgå udbyttebeskatning ved tilbagesalg til det udstedende selskab, hvor  

 aktionæren får midler ud af selskabet, samtidig med at indflydelsen bevares.
 Ved lov nr. 232 af 2. april 2003 indsattes som 2.  

 pkt. i Ligningslovens § 16 B, stk. 3, at "Stk. 1 finder ... ikke  

 anvendelse ved afståelse af investeringsbeviser." Loven gennemførte, at  

 gevinsten ved afståelse af investeringsbeviser til den udstedende  

 investeringsforening altid beskattes efter aktieavancebeskatningsloven, og  

 dispensation efter Ligningslovens § 16 B, stk. 2, er herefter ikke nødvendig.
 Idet beskatningen af gevinster ved afståelse af  

 investeringsbeviser til den udstedende forening således altid skal ske efter  

 reglerne  

 i aktieavancebeskatningsloven, bliver svaret på spørgsmål 5 A herefter Nej,  

 og  

 besvarelsen af spørgsmål 5 B udgår.
 Ligningsrådet  

  

  

 tiltrådte Told- og Skattestyrelsens indstilling.
