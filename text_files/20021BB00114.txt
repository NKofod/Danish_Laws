Fremsat den 18. marts 2003 af  

 Elsebeth Gerner Nielsen (RV), Elisabeth Arnold (RV),  

 Marianne Jelved (RV) og Anne Baastrup (SF) Forslag til folketingsbeslutning om et nyt kapitel i udlændingeloven om store  

 flygtningestrømme som følge af krig eller krigslignende tilstande Folketinget opfordrer regeringen til straks at fremsætte  

 lovforslag om indføjelse af et nyt kapitel i udlændingeloven, som sikrer  

 midlertidig beskyttelse i tilfælde af massetilstrømning eller forestående  

 massetilstrømning af fordrevne personer, der ikke kan vende tilbage til deres  

 hjemland.
Bemærkninger til forslaget Folketinget har med jævne mellemrum måttet vedtage  

 særlove/nødlove som følge af store flygtningestrømme i kølvandet på krige.  

 Der  

 tænkes på jugoslaverloven og Kosovonødloven.
Begge lovgivninger var en følge  

 af, at flygtningestrømmen fra de krigshærgede områder var så massiv, at  

 myndighederne ikke på nogen måde kunne nå at behandle flygtningene  

 individuelt.  

 De så at sige stod i Danmark, uden at der var lovhjemmel til at tage imod  

 dem.  

 Derfor de pågældende særlove, som måtte vedtages i hast.
Det er forslagsstillernes opfattelse, at man i videst  

 muligt omfang skal undgå særlove, idet man i den generelle lovgivning bør  

 kunne  

 tage højde for de fleste begivenheder.
Især, når der desværre er tale om  

 tilbagevendende begivenheder.
Det er denne situation, som Det Radikale Venstre og  

 Socialistisk Folkeparti ønsker at imødegå ved at ændre udlændingeloven,  

 således  

 at der skabes lovhjemmel til at modtage store flygtningestrømme.
Lovgivningen  

 bør formuleres efter de principper, som er gjort gældende i EF-direktiv  

 2001/55/EF af 20. juli 2001, således at der tages højde for fuld deltagelse i  

 EUs samarbejde om fælles regler på området.
 Beslutning om, at bestemmelserne om midlertidig beskyttelse  

 skal tages i brug, vedtages i form af et beslutningsforslag i Folketinget.
Skriftlig fremsættelse Elsebeth Gerner  

 Nielsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om et nyt kapitel i udlændingeloven om store  

 flygtningestrømme som følge af krig eller krigslignende tilstande.
(Beslutningsforslag nr.
B 114).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
