En forretning, der drev postordresalg, oplyste ikke i Deres annoncer,  

 at der ved fremsendelse pr. efterkrav ville blive opkrævet forsendelses- og  

 opkrævningsomkostninger.
Forbrugerombudsmanden henstillede, at forretningen  

 for fremtiden oplyste om eventuelle forsendelses- og opkrævningsomkostninger,  

 samt i videst muligt omfang angav størrelsen af disse.
Således fandt  

 ombudsmanden at en annoncering for postordresalg uden nærmere oplysninger af  

 sådanne omkostninger er urimeligt mangelfuld og i strid med god  

 markedsføringsskik.
En forretning inden for beklædningsbranchen oplyste i en annonce, at de  

 viste varer kunne fremsendes til kunden pr. efterkrav.
Priser på varerne  

 oplystes i annoncen, men det fremgik ikke, at »ved fremsendelse pr.  

 efterkrav« ville der til de opgivne priser blive lagt forsendelses- og  

 opkrævningsomkostninger.
Ved køberens modtagelse af varerne opkrævedes derfor  

 et højere beløb end opgivet i annoncen.
 I overensstemmelse med indhentede udtalelser fra Dansk Postordreforening  

 og Forbrugerrådet henstillede FO til forretningen i sin fremtidige  

 annoncering for postordresalg at give oplysning om eventuelle forsendelses-  

 og opkrævningsomkostninger, samt i videst muligt omfang størrelsen af disse.
 FO lagde herved vægt på, at annoncer og brochurer for postordresalg, som  

 angiver priser excl. forsendelsesomkostninger uden nærmere oplysning om  

 sådanne omkostninger, må anses for urimeligt mangelfulde og i strid med god  

 markedsføringsskik.
I en om sagen udsendt pressemeddelelse fandt FO grund til at bemærke, at  

 også uden for tilfælde af egentligt postordresalg påhviler der efter FO's  

 opfattelse de erhvervsdrivende en pligt i medfør af markedsføringsloven til  

 at oplyse om eventuelle forsendelsesomkostningr.
Dette er f.eks. tilfældet,  

 hvis der telefonisk gives prisoplysninger til forbrugere, der ønsker varer  

 tilsendt.
