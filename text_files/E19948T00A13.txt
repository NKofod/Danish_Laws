A.13 Toldoplag A.13.2 Private toldoplag A.13.3 Specielle toldoplag A.13.4 Provianteringsvirksomheder Formål Formålet med toldoplag er, at give virksomheder mulighed for at oplægge  

 varer fra ikke-EF-lande i kortere eller længere tid, uden at der skal betales  

 told og moms for dem, eller at de underkastes handelspolitiske  

 foranstaltninger.
 Det vil sige at virksomheder, der får varer hjem fra lande uden for EF til  

 lager, med henblik på fortoldning eller genudførsel på et senere tidspunkt,  

 kan vælge at oplægge disse varer på et toldoplag, og så udføre varerne eller  

 fortolde dem i takt med at de skal anvendes.
Det legale grundlag Reglerne for såvel offentlige som private toldoplag og andre oplag nævnt i  

 dette afsnit, findes i artikel 98-113 i toldkodeksen, og i artiklerne 496-548  

 i gennemførelsesbestemmelserne, samt § 55 i toldloven og § 89 i  

 bekendtgørelsen.
Generelt Her i landet findes der 2 hovedtyper toldoplag:
- offentlige toldoplag, der er et toldoplag, hvor enhver kan oplægge  

 varer, - private toldoplag, der er et toldoplag, hvor kun oplagshaveren kan  

 oplægge varer.
 På offentlige toldoplag ligger varerne told-, moms- og punktafgiftsfrit.
 På private toldoplag ligger varerne toldfrit.
Varer, der er oplagt på et toldoplag kan kun underkastes sædvanlige  

 behandlinger.
Det vil sige behandlinger som sigter på:
- at sikre varernes bevarelse, - at forbedre deres udseende eller handelskvalitet, - at forberede deres distribution eller videresalg.
 Udover offentlige og private toldoplag findes der nogle andre oplagstyper:
- eksportoplag, se C.3, - specielle oplag, fx transitoplag og oplag for tobaksvarer, - provianteringsvirksomheder, se endvidere D.2, D.5 og D.6.A.13.1  

 Offentlige toldoplag TK art. 99 Ved et offentlig toldoplag forstås et toldoplag, hvor enhver person eller  

 virksomhed kan oplægge varer, der ikke er i fri omsætning i EF.
 Varerne ligger på toldoplaget uden betaling af told, moms og  

 punktafgifter.
A.13.1.1 Betingelser for offentlige toldoplag For at drive et offentlig toldoplag kræves der bevilling fra Told*Skat.  

 Ansøgningen indsendes gennem told- og skatteregionen.
TL § 55, nr. 1 og cirkulære nr. 30 af 26. februar 1993 I toldloven er fastsat, at der kan oprettes toldoplag hos  

 pakhusforretninger i havne, der er basishavne, og hvor der ikke findes  

 frihavn, samt på andre steder, hvor der er et særligt behov derfor.
 I cirkulæret er fastsat:
- at speditører, transportvirksomheder, skibsmæglere, havne mv., der  

 oplægger varer for andre virksomheder, kan få tilladelse til at oprette  

 toldoplag, - at toldoplag kan oprettes ved havne, jernbane- eller lignende  

 trafikknudepunkter, som fx lufthavne, hvor de nævnte transport- og  

 servicevirksomheder er etableret, - at der skal foreligge et særligt behov på det sted, hvor toldoplaget  

 ønskes oprettet.
Det vil typisk være tilfældet på steder, hvor gods ankommer,  

 eller på steder, hvorfra gods videreforsendes eller distribueres, - at der skal være tale om en vis konstant godsmængde.
 Hos told- og skatteregionen kan fås yderligere oplysninger om krav til  

 ansøgningen.
 Bevilling udstedes med en gyldighed på 3 år.
Der skal stilles sikkerhed for told, moms og punktafgifter af de oplagte  

 varer, inden toldoplaget kan tages i brug.
Sikkerhedsstillelsen skal udgøre  

 mindst 200.000 kr. og fastsættes i øvrigt under hensyn til oplagets størrelse  

 og arten af de varer, der forventes oplagt.
GB art. 509-512 Udover de i cirkulæret fastsatte betingelser, er der i EF's  

 gennemførelsesbestemmelser til toldkodeksen fastsat nogle krav til  

 ansøgningens indhold, der er optrykt som bilag 29.
GB art. 505 En bevilling til toldoplag er betinget af, at virksomhedens lokaler kan  

 godkendes af told- og skatteregionen.
Ansøgningen skal være vedlagt en målsat  

 plantegning over de pågældende lokaler.
 Lokalerne skal være sikret mod indbrud ved tyverialarm eller tilsyn.
GB art. 500 Bevillingen består af en af EF fastsat blanket, se  

 gennemførelsesbestemmelsernes bilag 68 A, og af et antal bilag der indeholder  

 de specifikke krav og formalia ved oplæggelser og fraførsler bl.a.:
GB art. 517-523 - varerne er under oplæggelsen ikke i fri omsætning i EF, de har  

 toldmæssig status som ikke-EF-varer, dvs. toldmæssig status T-1, - varerne kan - medmindre andet er fastsat i bevillingen - være på  

 toldoplag uden tidsbegrænsning, - sædvanlige behandlinger er tilladt.
Behandlinger udover dette kræver  

 særskilt tilladelse af told- og skatteregionen, - de enkelte til- og fraførsler samt overførsler mellem toldoplag skal  

 fremgå af regnskabet.
De nævnte betingelser er kun summarisk anført.
De mere specifikke krav  

 fremgår af bevillingen.
 Oplagshaveren hæfter for told, moms og eventuelle punktafgifter af varer,  

 der tilføres toldoplaget.
 Der hæftes for varer, som ikke findes på lageret ved told- og  

 skatteregionens kontrol, hvis disse varer ikke er fraført i overensstemmelse  

 med bevillingens betingelser, eller efter regionens skøn anses for at være  

 tilintetgjort eller gået uigenkaldeligt tabt af grunde, som skyldes varens  

 egen beskaffenhed, eller hændelige omstændigheder.
TK art. 206 En vare betragtes som uigenkaldeligt tabt, når den er blevet totalt  

 uanvendelig for enhver.
Som hændelige omstændigheder betragtes brækage, væltning af hylder, kasser  

 og lignende.
Indbrudstyveri er således ikke at betragte som en hændelig  

 omstændighed.
Som naturligt svind betragtes kun svind ved fordampning,  

 udlækning og lignende.
A.13.1.2 Procedurer ved offentlig toldoplag Oplæggelse GB art. 513-516 I dette afsnit er optaget procedurerne for oplæggelser og fraførsler fra  

 toldoplag samt for overførsler mellem toldoplag.
 Ved oplæggelse af varer på toldoplag skal benyttes en  

 fortoldningsangivelse, idet der er tale om indførsel.
 Her angives oplæggerens navn, adresse og SE-nummer, samt oplysninger om  

 varerne, fx varekode og værdi, og oplagets identifikationsnummer.
 Kravene til udfyldelse af angivelsen fremgår af bilag til bevillingen.
Fraførsel til fortoldning Ved fraførsel af varer fra et toldoplag til fortoldning, skal benyttes en  

 fortoldningsangivelse.
 Kravene til udfyldelse af angivelsen fremgår af bilag til bevillingen og  

 svarer til de almindelige regler for fortoldning, se A.2.
Fraførsel til udførsel Ved fraførsel af varer fra et toldoplag til udførsel, skal benyttes en  

 udførselsangivelse.
 Kravene til udfyldelse af angivelsen fremgår af bilag til bevillingen og  

 svarer til de almindelige regler for udførsel, se C.2.
Overførsel til andet toldoplag GB art. 526 Ved overførsel af varer fra et toldoplag til et andet toldoplag anvendes  

 eksemplar nr. 1, 4, og 5 og et kopieksemplar svarende til eksemplar nr. 1 af  

 enhedsdokumentet.
Kravene til udfyldelse fremgår af bevillingen.
Til den told- og skatteregion hvor oplaget er beliggende, indgives  

 angivelsen af oplagshaveren.
Varerne frembydes ved samme lejlighed.
 Eksemplar nr. 4 og 5, samt kopieksemplaret ledsager varerne til  

 kontroltoldstedet for bestemmelsesoplaget.
 Den oplagshaver, som modtager varerne får kopieksemplaret, og  

 afgangsoplagets oplagshaver får eksemplar nr. 5 til brug for  

 oplagsregnskabet.
A.13.2 Private toldoplag TK art. 99 Ved et privat toldoplag forstås et toldoplag, der er forbeholdt  

 oplagshaveren til oplæggelse af varer, der ikke er i fri omsætning i EF.
Varerne ligger på toldoplaget uden betaling af told.
Dvs. at moms og  

 punktafgifter skal betales ved oplæggelsen.
Vedrørende punktafgifter kan der  

 blive tale om, at et registreringsforhold efter punktafgiftslovgivningen  

 giver fritagelse herfor.
A.13.2.1 Betingelser for private toldoplag For at kunne etablere et privat toldoplag kræves der bevilling fra told-  

 og skatteregionen.
GB art. 509-512 Kravene til ansøgning om privat toldoplag er EF fastsatte og fremgår af  

 bilag 29.
GB art. 500 Bevillingen består af en af EF fastsat blanket, se  

 gennemførelsesbestemmelsernes bilag 68 A, og af et antal bilag der indeholder  

 de specifikke krav og formalia ved oplæggelser og fraførsler, bl.a.:
GB art. 517-523 - varerne er under oplæggelsen ikke i fri omsætning i EF, de har  

 toldmæssig status som ikke-EF-varer, dvs. toldmæssig status T-1, - varerne kan - medmindre andet er fastsat i bevillingen - være på  

 toldoplag uden tidsbegrænsning, - sædvanlige behandlinger er tilladt.
Behandlinger udover dette kræver  

 særskilt tilladelse af told- og skatteregionen, - toldoplagets lokaler skal være godkendt af told- og skatteregionen, - oplagshaveren hæfter for told af varerne, - de enkelte til- og fraførsler samt overførsler mellem toldoplag skal  

 fremgå af regnskabet.
De nævnte betingelser er kun summarisk anført.
De mere specifikke krav  

 fremgår af bevillingen.
 Hæftelse for told, se A.13.1.1.
A.13.2.2 Procedurer for private toldoplag Procedurerne for oplæggelser, fraførsler til såvel fortoldning som  

 udførsel, samt overførsler mellem toldoplag er identiske med reglerne for  

 offentlige toldoplag, se A.13.1.2.
A.13.3 Specielle toldoplag TL § 55, nr. 2 Varerne ligger på disse specielle oplag uden betaling af told, moms og  

 punktafgifter.
Fælles for disse oplagstyper er, at lokalerne skal godkendes af told- og  

 skatteregionen forinden bevillingsudstedelse.
For så vidt angår hæftelse se  

 A.13.1.1.
A.13.3.1 Transitoplag På disse oplag kan oplægges varer, der ikke er i fri omsætning i EF, og  

 som skal opbevares midlertidig her i landet.
Derfor kan varerne ikke fraføres  

 til fri omsætning.
 Ansøgninger om bevilling til toldoplag for transitvarer indgives til told-  

 og skatteregionen, og skal indeholde oplysning om, for hvis regning varerne  

 oplægges, lagerets beliggenhed samt om de oplagte varers art.
A.13.3.2 Tobaksoplag På disse oplag kan oplægges rå eller ufabrikeret tobak og tobaksaffald.
 Bevillinger kan kun gives til virksomheder, der er registreret efter  

 tobaksafgiftsloven.
 A.13.3.3 Oplag for flydele mv.
 På disse oplag kan der oplægges dele, tilbehør og materiel til  

 fremstilling, reparation og udrustning af fly.
A.13.3.4 Oplag for boremateriel På disse oplag kan der oplægges materiel, som midlertidig opbevares med  

 henblik på udførsel til brug ved efterforskning og produktion af olie og gas  

 i koncessionsområder uden for toldområdet.
Endvidere kan der oplægges  

 materiel, der er bestemt til udførsel eller destruering efter sådan brug.
 Ansøgninger om bevilling til disse oplag skal indgives til Told- og  

 Skatteregion Esbjerg.
 Der findes 2 bevillingstyper:
- bevilling til koncessionshavere, - bevilling til servicevirksomheder, dvs. virksomheder der uden at have  

 koncession leverer materialer og udstyr til en eller flere koncessionshavere.
A.13.4 Provianteringsvirksomheder TL § 56 Provianteringsvirksomheder kan opnå bevilling til fritagelse for told,  

 moms og eventuelle punktafgifter af varer, der er bestemt til udførsel fra  

 EF's toldområde, til proviantering af skibe og fly i EF's toldområde eller  

 til brug for diplomatiske repræsentationer og internationale organisationer i  

 EF's toldområde.
 I dette afsnit er beskrevet selve provianteringsvirksomheden, fx en  

 skibsprovianteringshandler.
 Hvor meget og til hvem der kan fraføres varer fra  

 provianteringsvirksomheden, se D.2 om proviantering, D.5 om varer til  

 diplomater og internationale organisationer og D.6 om varer til NATO  

 personel.
A.13.4.1 Betingelser for provianteringsvirksomhed BKG § 90 Ansøgning om provianteringsvirksomhed indsendes til told- og  

 skatteregionen.
I ansøgningen skal anføres hvilke varer, højtbeskattede eller  

 ej, der ønskes opbevaret i de enkelte lokaler.
Ansøgningen skal være vedlagt  

 en målsat plantegning over lokalerne.
 Provianteringsvirksomhedens lokaler skal godkendes af told- og  

 skatteregionen.
Bevillingshaveren hæfter for told, moms og eventuelle punktafgifter af  

 varer, der tilføres provianteringsvirksomheden.
Hæftelse se A.13.1.1.
 På oplaget må varerne kun udpakkes, sorteres og ompakkes.
A.13.4.2 Procedurer ved provianteringsvirksomhed I dette afsnit er optaget procedurerne for tilførsler og fraførsler.
Tilførsel De procedurer og dokumenter der skal anvendes ved tilførsel afhænger af  

 hvorfra varerne tilføres.
Fraførsel De procedurer og dokumenter der skal anvendes ved fraførsel afhænger af  

 hvortil varerne fraføres.
 Regler for tilførsel og fraførsel vil fremgå af den enkelte bevilling.
