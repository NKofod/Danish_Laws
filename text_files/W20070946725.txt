En  

 nu afdød efterlønsmodtager havde ikke søgt om udbetaling af feriegodtgørelse  

 på  

 grund af ufyldestgørende vejledning fra Arbejdsdirektoratet.
Boet efter  

 efterlønsmodtageren blev stillet som om, at ansøgning om udbetaling af uhævet  

 feriegodtgørelse var indsendt rettidigt Boet efter X v.
Y Vedrørende Deres  

 afdøde far X´s uhævede feriegodtgørelse for optjeningsåret 2003 Arbejdsmarkedets Ankenævn har behandlet Deres klage på  

 møde den 14. februar 2007.
Ankenævnet traf denne A F G Ø R E L S E Boet efter X skal stilles som om, at ansøgning om  

 udbetaling af uhævet feriegodtgørelse fra optjeningsåret 2003 er indsendt  

 rettidigt.
 Ankenævnet ændrer således Arbejdsdirektoratets  

 afgørelse af den 6. juli 2006.
 Direktoratet skal tage stilling til, om betingelserne i  

 øvrigt for at få udbetalt den uhævede feriegodtgørelse er opfyldt.
B E G R U N D  

 E L S E Ankenævnet har lagt til grund:
  

 	  

 at sagen vedrører  

 den feriegodtgørelse, som X optjente i 2003 til brug i ferieåret 2004/05   

 	  

 X afgik ved døden  

 den 5. august 2005   

 	  

 De som datter  

 repræsenterer boet efter Deres far   

 	  

 at fristen for  

 udbetaling af den uhævede feriegodtgørelse efter ferielovens § 34b udløb  

 den 30. september 2005.
 Ankenævnet har endvidere lagt til grund, at De som  

 ansat i Z Kommune, som var Deres fars tidligere arbejdsgiver, den 12. august  

 2005 henvendte Dem til direktoratet pr. email med spørgsmål om muligheden for  

 at få uhævet feriegodtgørelse udbetalt.
 Den forespørgsel, som De/Z Kommune sendte til  

 direktoratet, havde følgende ordlyd:
En medarbejder, som har været ansat i Z Kommune, har  

 et feriekort fra 2003 på kr. 3.400,-. Medarbejderen er nu afgået ved døden,  

 men  

 har stadig feriepengene til gode.
I ferieåret for 2004/2005, som feriekortet  

 for 2003 dækker, har medarbejderen været på arbejdsløsheds-dagpenge og  

 efterløn.
Der er ikke afholdt ferie i ferieåret for feriepengene.
Kan vi udbetale feriepengene til boet - eller skal boet  

 ansøge hos jer om udbetaling af feriepengene, da den tidligere medarbejder  

 har  

 været på offentlige ydelser. Det fremgår af direktoratets samtalerapport, at De  

 herefter den 16. august 2005 telefonisk blev kontaktet af direktoratet, som  

 bl.a. oplyste, at alene det forhold, at der er modtaget offentlige ydelser,  

 gør  

 at der vil blive modregnet dag for dag.
 Ifølge ferielovens § 34 b, stk. 4 er det  

 arbejdsløshedsdagpenge, men ikke efterløn, der skal fradrages i forbindelse  

 med  

 udbetaling af feriegodtgørelse.
Som sagen foreligger oplyst var antallet af dage med  

 arbejdsløshedsdagpenge ikke kendt, da direktoratet svarede Dem på  

 forespørgslen.
Det betyder, at der kunne være mulighed for, at der kunne  

 udbetales feriegodtgørelse, hvis antallet af dage med arbejdsløshedsdagpenge  

 var mindre end dage med feriegodtgørelse.
 Det er således ankenævnets opfattelse, at hvis  

 direktoratet havde præciseret, at der alene skulle ske fradrag for dage med  

 arbejdsløshedsdagpenge, og havde oplyst om ansøgningsfristen vedrørende  

 uhævet  

 feriegodtgørelse, så havde De haft anledning til nærmere at undersøge, for  

 hvor  

 mange dage, der var udbetalt arbejdsløshedsdagpenge til Deres far i  

 ferieåret.  

 De ville således have haft mulighed for at ansøge om eventuel tilgodehavende  

 feriegodtgørelse inden fristens udløb.
R E G L E R Ankenævnet henviser til § 34b, stk. 5 i  

 ferieloven, jf. lovbekendtgørelse nr. 407 af 28. maj 2004.
 De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdsdirektoratet fremstillede  

 sagen på denne måde:
Vi har den 15. juni 2006 modtaget Deres ansøgning om  

 udbetaling af afdøde Xs uhævede feriepenge for 8,33 dage, optjent i 2003 til  

 brug i ferieåret 2004/2005. Sekretariatet er enig i fremstillingen af sagen.
2. Arbejdsdirektoratets  

 afgørelse Direktoratet traf den 6. juli  

 2006 denne afgørelse:
 De kan ikke få udbetalt de uhævede feriepenge, som X har  

 optjent i 2003.
Begrundelse De kan ikke få udbetalt de uhævede feriepenge optjent i  

 2003, fordi De har sendt ansøgningen for sent.
 Det fremgår af ferielovens § 34b, stk. 5, at  

 man senest den 30. september efter ferieårets udløb skriftligt skal søge om  

 at  

 få uhævede feriepenge udbetalt efter lovens § 34b.
Vi har ved afgørelsen lagt vægt på, at vi først har  

 modtaget ansøgningen den 7. juni  

 2006. 3. Klagen til  

 ankenævnet I klagen af 13. juli 2006 har  

 De anført følgende:
 I henhold til jeres brev af den 6. juli 2006 har jeg  

 fået afslag på udbetaling af feriepenge i ovenstående sag.
 Begrundelsen for afslag er at jeg ikke har søgt om  

 udbetaling af feriepenge inden den 30. september 2006.
 Jeg vil gerne klage over denne afgørelse.
 Begrundelsen er følgende:
Sidste år den 12. august 2005 har Z Kommune undersøgt  

 om jeg kunne søge om udbetaling af forældede feriepenge.
De fik i den  

 forbindelse det svar, at det kunne man ikke når den afdøde havde fået  

 fleksibel  

 efterløn.
 Der er derfor ikke ansøgt om udbetaling inden den 30.  

 september 2005.
(Z Kommune har undersøgt sagen - da det er der afdøde  

 havde feriepengene til gode) Ansøgning er først sendt i år pga. jeg har fået oplyst  

 at der har været en fejlinformation og man godt kunne have haft søgt om  

 udbetaling inden den 30. september 2006 med den begrundelse at feriepengene  

 stammede fra et afsluttet ansættelsesforhold. 4. Arbejdsdirektoratets  

 bemærkninger til klagen Direktoratet har den 18.  

 august 2006 anført følgende:
 Direktoratet sender klage over afgørelse af 6. juli  

 2006.
 Der er ikke kommet nye oplysninger, der giver  

 direktoratet anledning til at ændre afgørelsen.
 Direktoratet skal dog gøre opmærksom på, at vi i  

 afgørelsen har gjort boet/Y opmærksom på betingelserne for udbetaling af  

 feriepengene  

 efter ferielovens § 30, stk. 1.
Vi har desuden d.d. gjort boet opmærksom på, at hvis  

 hun mener at have fået en forkert eller mangelfuld vejledning fra kommunen,  

 og  

 boet derved har lidt et tab, må hun søge kravet gennemført ved de civile  

 domstole. 5. Nyt efter  

 klagen De har i brev af 3. oktober  

 2006 til ankenævnet anført følgende:
X går på efterløn fra 1. maj 2003 - han er derfor på  

 efterløn i ferieafholdelsesåret.
Han dør den 5. august 2005 - hvilket er i  

 perioden hvor han kan søge om udbetaling - efter regler om udbetaling af  

 forældede feriepenge.
 Jf. det brev jeg har modtaget fra Arbejdsdirektoratet  

 dateret den 16. august 2006. Her beder de mig anlægge sag mod Y Kommune for  

 mangelfuld vejledning.
 Det har jeg en kommentar til.
Jeg er selv ansat ved Y Kommune.
Jeg er ansat på  

 personalekontoret og jeg står bl.a. for udbetaling af feriepenge m.v.
Da det drejer sig om min egen far og vi var usikre på  

 reglerne - kontaktede vi Arbejdsdirektoratet på mail.
De kontaktede mig så  

 pr.  

 telefon og gav mig et svar pr. telefon.
Desværre skrev jeg ikke navnet ned på  

 den jeg talte med.
Så jeg mener ikke Y Kommune har givet mangelfuld  

 vejledning i sagen - men derimod Arbejdsdirektoratet. Direktoratet har på sekretariatets forespørgsel den 6.  

 februar 2007 oplyst, at direktoratet var i besiddelse af den e-mail, som De  

 som  

 ansat i Y Kommune sendte til direktoratet den 12. august 2005, og at  

 direktoratet på baggrund af henvendelsen havde udarbejdet en telefonrapport.
 De/Y Kommune oplyste, at X havde modtaget  

 arbejdsløshedsdagpenge og efterløn.
 Direktoratet havde herefter svaret Dem, at der ikke  

 kunne udbetales uhævet feriegodtgørelse, når der var udbetalt offentlige  

 ydelser.
6. Regler Ferielov, jf.  

 lovbekendtgørelse nr. 407 af 28. maj 2004:
§ 34 b.  

  

 Feriegodtgørelse for ferie, som  

 er holdt, men hvor beløbet ikke er hævet af lønmodtageren inden udløbet af  

 ferieåret, og hvor beløbet er mindre end 3.000 kr. efter fradrag af skat og  

 arbejdsmarkedsbidrag, udbetales efter anmodning til lønmodtageren af  

 FerieKonto  

 eller den, der i medfør af § 31 administrerer feriegodtgørelsen, jf. dog  

 § 34 a.
Det er en betingelse, at lønmodtageren skriftligt erklærer, at  

 ferien er holdt i et ansættelsesforhold.
 Stk. 2.  

  

 Feriegodtgørelse, der ikke er  

 hævet af lønmodtageren inden udløbet af ferieåret, og som er optjent i et  

 ansættelsesforhold, der er ophørt senest ved udløbet af ferieåret, udbetales  

 efter anmodning til lønmodtageren af FerieKonto eller den, der i medfør af  

 § 31 administrerer feriegodtgørelsen, jf. dog stk. 4. Det er en  

 betingelse, at lønmodtageren skriftligt erklærer, at ansættelsesforholdet er  

 ophørt.
 Stk. 3.  



  

 Feriegodtgørelse, der ikke er hævet af  

 lønmodtageren inden udløbet af ferieåret, eller løn under ferie eller  

 ferietillæg, der ikke er udbetalt til lønmodtageren inden udløbet af  

 ferieåret,  

 og som vedrører optjent ferie for beskæftigelse ud over 9½ måneds samlet  

 varighed i et optjeningsår, og som ikke er aftalt overført efter §§ 19  

 eller 40, udbetales efter anmodning til lønmodtageren af arbejdsgiveren,  

 FerieKonto eller den, der i medfør af § 31 administrerer  

 feriegodtgørelsen, jf. dog stk. 4. Det er en betingelse, at  

 lønmodtageren  

 skriftligt erklærer, at beløbet vedrører optjent ferie for beskæftigelse ud  

 over 9½ måneds samlet varighed i et optjeningsår, som ikke er aftalt overført  

 efter §§ 19 eller 40.
Stk. 4.  

  

 Har lønmodtageren fået  

 arbejdsløshedsdagpenge, ydelse efter lov om børnepasningsorlov eller  

 kontanthjælp i ferieåret, kan udbetaling efter stk. 2 og 3 kun ske efter  

 direktøren for Arbejdsdirektoratets forudgående godkendelse.
Antallet af dage  

 med de nævnte ydelser skal trækkes fra det antal dage, de uhævede feriepenge  

 svarer til.
Hvis der herefter resterer et antal feriedage, meddeler  

 direktøren  

 for Arbejdsdirektoratet arbejdsgiveren, FerieKonto eller den, der i medfør af  

 § 31 administrerer feriegodtgørelsen, for hvor mange dage der kan  

 udbetales til lønmodtageren.
Stk. 5.  

  

 Muligheden for udbetaling efter  

 stk. 1-3 fortabes, hvis lønmodtageren ikke senest den 30. september  

 efter  

 ferieårets udløb skriftligt anmoder arbejdsgiveren, FerieKonto eller den, der  

 i  

 medfør af § 31 administrerer feriegodtgørelsen, om udbetaling efter  

 disse  

 regler.
Muligheden for udbetaling efter godkendelse, jf. stk. 4,  

 fortabes,  

 hvis lønmodtageren ikke senest den 30. september efter ferieårets udløb  

 skriftligt anmoder direktøren for Arbejdsdirektoratet om udbetaling efter  

 disse  

 regler.
