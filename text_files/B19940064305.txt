 I medfør af § 10, stk. 2, 3, 4 og 6, § 12, § 13 samt § 16, stk. 4, i lov  

 om erhvervsfremme, jf. lovbekendtgørelse nr. 84 af 22. februar 1993,  

 fastsættes:
Afgrænsning og definitioner § 1.  Denne bekendtgørelse finder anvendelse på  

 selskaber, dvs. private og offentlige selskaber, institutter, organisationer  

 mv., herefter selskaber, der ansøger om akkreditering, eller som er  

 akkrediteret af Dansk Akkreditering, DANAK, Erhvervsfremme Styrelsen,  

 herefter DANAK, til at foretage akkrediteret certificering af  

 miljøstyringssystemer, jf. kapitel 2.
 Stk. 2.  Bekendtgørelsen finder endvidere anvendelse på  

 personer såvel som på selskaber, der ansøger om akkreditering, eller som er  

 akkrediteret af DANAK til som miljøverifikatorer at foretage  

 miljøverifikation, jf. kapitel 3.
 Stk. 3.  Bekendtgørelsen finder endelig, med de  

 nødvendige modifikationer, anvendelse på personer såvel som på selskaber, der  

 er akkrediteret i en anden EU-medlemsstat, og som udfører akkrediteret  

 miljøverifikation her i landet, jf. § 11, stk. 2.
 § 2.  Ved miljøstyringssystem forstås i medfør af art.  

 2, litra e, i Rådets forordning (EØF) nr. 1836/93 af 29. juni 1993, herefter  

 Rådsforordningen*, den del af en virksomheds samlede ledelsessystem, der  

 omfatter organisationsstruktur, ansvarsplacering, rutine, procedurer, metoder  

 og ressourcer til fastlæggelse og gennemførelse af en virksomheds  

 miljøpolitik.
 § 3.  Ved certificering af miljøstyringssystemer  

 forstås konstatering og attestation af, at en virksomheds miljøstyringssystem  

 er i overensstemmelse med en angiven standard eller anden specifikation.
 Stk. 2.  Ved akkrediteret certificering forstås i denne  

 bekendtgørelse certificering foretaget af et akkrediteret selskab under  

 DANAK.
§ 4.  Ved miljøverifikation forstås i medfør af  

 Rådsforordningens bilag III, litra B, den rapport, som en ekstern  

 miljøverifikator skal afgive til en virksomheds ledelse på grundlag af  

 virksomhedens årlige miljøredegørelse.
Rapporten skal bygge på en uafhængig  

 undersøgelse af en virksomheds miljøpolitikker og miljøprogrammer,  

 miljøstyringssystemer, procedurer for miljøgennemgang og miljørevision samt  

 miljøredegørelser for bekræftelse på opfyldelse af relevante krav i  

 Rådsforordningen.
 Stk. 2.  Ved akkrediteret miljøverifikation forstås i  

 denne bekendtgørelse miljøverifikation, foretaget af en akkrediteret  

 miljøverifikator i medfør af Rådsforordningen, jf. navnlig dennes bilag III,  

 litra B.
 Stk. 3.  Ved akkrediteret miljøverifikator forstås i  

 denne bekendtgørelse en person eller et selskab, som er uafhængig af den  

 virksomhed, der kontrolleres, og som er akkrediteret af DANAK, jf.  

 Rådsforordningens art. 2, litra m, og art. 6.
Akkreditering til certificering af  

 miljøstyringssystemer § 5.  Akkreditering af selskaber til at certificere  

 miljøstyringssystemer foretages af DANAK og meddeles for en periode på indtil  

 5 år.
 Stk. 2.  I forskrifter, som udstedes af Erhvervsfremme  

 Styrelsen i tilslutning til denne bekendtgørelse, fastsættes de nærmere  

 vilkår for akkreditering.
 Stk. 3.  For at blive akkrediteret skal ansøgere såvel  

 som akkrediterede selskaber, foruden bestemmelserne i denne bekendtgørelse,  

 opfylde såvel vilkårene i de forskrifter, som udstedes i medfør af stk. 2,  

 som vilkår, givet ved akkrediteringen, jf. § 14, stk. 3.
 Stk. 4.  I særlige tilfælde kan akkreditering meddeles  

 på vilkår, der afviger fra stk. 3, når det er påkrævet for at opfylde  

 formålet med akkrediteringen.
 Stk. 5.  Forskrifterne som nævnt i stk. 2 kan erhverves  

 i Erhvervsfremme Styrelsen.
 § 6.  På områder, hvor der efter anden lovgivning  

 stilles krav om akkrediteret certificering af miljøstyringssystemer, kan  

 Erhvervsfremme Styrelsen kun foretage akkreditering efter aftale med  

 pågældende myndighed.
 § 7.  Ansøgningen om akkreditering skal afgrænse det  

 ansøgte akkrediteringsområde entydigt og individuelt ved at angive de  

 standarder eller andre specifikationer, der fastlægger systemkravene til  

 miljøstyringen, samt de brancher, virksomhedsaktiviteter og forureningstyper,  

 som selskabet er fagligt kompetent til at dække.
 Stk. 2.  Erhvervsfremme Styrelsen fastsætter i  

 forskrifter nærmere bestemmelser om ansøgningers indhold, jf. § 5, stk. 2.
 Stk. 3.  Erhvervsfremme Styrelsen offentliggør en  

 fortegnelse over akkrediteringer, der er i kraft.
 § 8.  Det akkrediterede selskab må ikke betinge sig,  

 at dets rapporter over certificering og kontrollen hermed skal være et  

 fortroligt anliggende mellem den certificerede virksomhed og selskabet.
Akkreditering til miljøverifikation § 9.  Akkreditering af danske miljøverifikatorer  

 foretages af DANAK for en periode på indtil 3 år, jf.
Rådsforordningens art.  

 6, stk. 1, og bilag III, litra A, nr. 5.
 Stk. 2.  I forskrifter, som udstedes af Erhvervsfremme  

 Styrelsen i tilslutning til denne bekendtgørelse og Rådsforordningen,  

 fastsættes nærmere vilkår for akkreditering.
Stk. 3.  For at opnå akkreditering som miljøverifikator  

 skal ansøgeren ud over at opfylde bestemmelserne i denne bekendtgørelse  

 tillige opfylde kravene i Rådsforordningen, navnlig dennes bilag III, litra  

 A.
Samme forpligtelser påhviler den akkrediterede miljøverifikator som  

 betingelse for at kunne bevare sin akkreditering.
 Stk. 4.  Herudover skal ansøgere såvel som akkrediterede  

 personer og selskaber opfylde vilkårene i de forskrifter, som udstedes i  

 medfør af stk. 2. Endvidere skal akkrediterede miljøverifikatorer opfylde  

 vilkår, givet ved akkrediteringen, jf. § 14, stk. 3.
Stk. 5.  I særlige tilfælde kan akkreditering meddeles  

 på vilkår, der afviger fra stk. 3 og 4, når det er påkrævet for at opfylde  

 formålet med akkrediteringen.
Dette gælder dog ikke vilkår, der i medfør af  

 Rådsforordningen ikke kan fraviges.
 Stk. 6.  Forskrifterne som nævnt i stk. 2 kan erhverves  

 i Erhvervsfremme Styrelsen.
§ 10.  Ved ansøgning om akkreditering som  

 miljøverifikator skal det ansøgte akkrediteringsområde afgrænses entydigt og  

 individuelt.
Dette gøres ved angivelse af de brancher, virksomhedsaktiviteter  

 og forureningstyper, som verifikatoren er fagligt kompetent til at bedømme,  

 jf.
Rådsforordningens bilag III, litra B.
 Stk. 2.  Erhvervsfremme Styrelsen fastsætter i medfør af  

 Rådsforordningens bilag III, litra A, nr. 3, nærmere bestemmelser om  

 ansøgningers indhold, jf. § 9, stk. 2.
§ 11.  Erhvervsfremme Styrelsen udarbejder, reviderer  

 og ajourfører en liste over miljøverifikatorer, akkrediteret af DANAK.
Den  

 ajourførte liste sendes til EU-Kommissionen hver 6. måned med henblik på  

 udgivelse af en samlet EU-liste i De Europæiske Fællesskabers Tidende  

 , jf.
Rådsforordningens art. 7.
 Stk. 2.  Miljøverifikatorer, der er akkrediteret i en  

 anden EU-medlemsstat og følgelig opført på den i stk. 1 anførte EU-liste, kan  

 i medfør af Rådsforordningens art. 6, stk. 7, udføre verifikationer her i  

 landet under forudsætning af forudgående underretning til og tilsyn af  

 Erhvervsfremme Styrelsen.
Fælles bestemmelser for ansøgning om  

 akkreditering § 12.  Erhvervsfremme Styrelsen meddeler skriftligt  

 ansøgeren, hvilke sagkyndige, der sammen med styrelsens sagkyndige vil  

 foretage bedømmelsen af ansøgningen.
Stk. 2.  Indsigelser af konkurrencemæssige eller andre,  

 lignende årsager imod en udpeget, ekstern sagkyndigs deltagelse i  

 sagsbehandlingen skal indgives skriftligt til styrelsen inden 14 dage efter  

 ansøgerens modtagelse af meddelelsen om valget af den pågældende sagkyndige.  

 Indsigelsen skal være nærmere begrundet.
Styrelsen afgør herefter, om der  

 skal udpeges en anden sagkyndig i stedet for den pågældende.
Styrelsens  

 afgørelse kan ikke indbringes for anden administrativ myndighed, jf. § 27,  

 stk. 2.
§ 13.  Erhvervsfremme Styrelsen og de udpegede  

 sagkyndige udfærdiger en bedømmelsesrapport på grundlag af en gennemgang af  

 ansøgningsmaterialet, besøg hos ansøgeren og en bedømmelse af ansøgerens  

 praktiske udførelse af certificering eller verifikation.
Bedømmelsen  

 foretages i henhold til en af Erhvervsfremme Styrelsen i forskrifter fastlagt  

 procedure, jf. for så vidt angår miljøverifikation Rådsforordningens bilag  

 III, litra A, nr. 3.
 Stk. 2.  Bedømmelsesrapporten fremsendes til ansøgeren  

 med anmodning om dennes bemærkninger inden for en fastsat tidsfrist.
§ 14.  Erhvervsfremme Styrelsen afgør, om ansøgeren  

 opfylder betingelserne for akkreditering på grundlag af bedømmelsesrapporten  

 samt eventuelle bemærkninger fra ansøgeren.
Afgørelsen sendes til ansøgeren  

 med angivelse af vilkårene for akkreditering.
Stk. 2.  Ved afgørelse i sager om akkreditering som  

 miljøverifikator i medfør af Rådsforordningen træffer Erhvervsfremme  

 Styrelsen sin afgørelse i overensstemmelse med forordningens art. 6, jf.  

 bilag III.
Afgørelsen træffes på grundlag af en gennemgang af det indhentede  

 bedømmelsesmateriale i henhold til forordningen.
Afgørelsen skal indeholde en  

 redegørelse for og en vurdering af det ansøgte, herunder en vurdering af,  

 hvor omfattende en akkreditering, miljøverifikatoren skal have.
 Stk. 3.  Ansøgeren skal inden for en 4 ugers frist fra  

 modtagelsen af Erhvervsfremme Styrelsens afgørelse i henhold til stk. 1  

 meddele Erhvervsfremme Styrelsen, om der ønskes akkreditering på de angivne  

 vilkår.
 Stk. 4.  Såfremt ansøgeren accepterer de angivne vilkår,  

 udsteder DANAK et akkrediteringsdokument, der angiver den akkrediteredes  

 navn, registreringsnummer, akkrediteringsområde samt de for akkrediteringen  

 gældende vilkår eller henvisninger til sådanne.
Fælles bestemmelser for akkrediterede  

 selskabers og personers § 15.  Et akkrediteret selskab eller en akkrediteret  

 person har efter anmodning pligt til at foretage certificering eller  

 verifikation inden for akkrediteringsområdet.
Pligten kan dog begrænses, når  

 særlige omstændigheder taler herfor.
Begrænsningen skal fremgå af  

 akkrediteringsvilkårene.
 Stk. 2.  Certificering og verifikation skal udføres  

 inden for en rimelig tidsfrist, som rekvirenten efter anmodning skal  

 underrettes om.
 § 16.  Akkrediterede selskaber såvel som akkrediterede  

 personer har pligt til at informere Erhvervsfremme Styrelsen om alle  

 ændringer i de forhold, der ligger til grund for akkrediteringen, og som kan  

 have betydning for akkrediteringens opretholdelse.
 § 17.  Aflønningen af det personale, der for et  

 akkrediteret selskab udfører certificering eller verifikation, må ikke være  

 afhængig af antallet af certificeringer eller verifikationer eller resultatet  

 heraf.
 Stk. 2.  Aflønningen af eventuelle eksperter, der  

 deltager ved en certificering eller verifikation, må ikke være afhængig af  

 resultatet heraf.
Tilsyn, fornyelse, ændring og ophør af  

 akkreditering Tilsyn § 18.  Opretholdelse af akkrediteringen er betinget  

 af, at det akkrediterede selskab eller den akkrediterede person overholder  

 regler og vilkår for akkrediteringen, fortsat besidder den nødvendige faglige  

 kompetence, samt at certificeringsaktiviteter eller verifikationer foretages  

 korrekt og fagligt kvalificeret og har et sådant omfang, at den fornødne  

 rutine kan opretholdes.
For så vidt angår akkrediterede miljøverifikatorer  

 henvises til Rådsforordningens art. 6 og bilag III, litra A.
 Stk. 2.  Det samme gælder med de nødvendige  

 modifikationer miljøverifikatorer, der er akkrediteret i en anden  

 EU-medlemsstat, jf. § 11, stk. 2.
 § 19.  Erhvervsfremme Styrelsen fører tilsyn med, at  

 de akkrediterede selskaber eller de akkrediterede personer overholder de for  

 akkrediteringen gældende regler og vilkår, jf. § 18 og Rådsforordningens  

 bilag III, litra A, nr. 5.
 Stk. 2.  Akkrediterede selskaber såvel som akkrediterede  

 personer er forpligtet til på begæring at give Erhvervsfremme Styrelsen alle  

 nødvendige oplysninger til brug for sit arbejde med akkreditering, herunder  

 oplysninger om anvendte takster og timepriser for certificering og  

 verifikation, samt oplysning om kalkulationsgrundlaget for disse.  

 Kalkulationsgrundlaget skal være uafhængigt af udfaldet af certificeringen  

 henholdsvis verifikationen.
Stk. 3.  Akkrediterede selskaber såvel som akkrediterede  

 personer er forpligtet til at modtage tilsynsbesøg af Erhvervsfremme  

 Styrelsen og udpegede sagkyndige.
Et akkrediteret selskab er forpligtet til  

 på begæring at sørge for, at et tilsynsbesøg kan omfatte selskabets  

 certificeringsaktiviteter hos virksomheder.
Det samme gælder en akkrediteret  

 miljøverifikators tilsvarende aktiviteter hos virksomheder, jf.  

 Rådsforordningens bilag III, litra A, nr. 5.
 Stk. 4.  Det periodiske tilsyn med selskaber, der er  

 akkrediteret af DANAK til at certificere miljøstyringssystemer, foretages med  

 ca. 15 måneders intervaller, mens det periodiske tilsyn med akkrediterede  

 miljøverifikatorer foretages med ca. 12 måneders intervaller, medmindre andet  

 er fastsat i særlige vilkår for akkrediteringen.
 Stk. 5.  Det periodiske tilsyn i akkrediteringens sidste  

 løbeår kan erstattes af bedømmelsesbesøg, gennemført i forbindelse med en  

 ansøgning om fornyelse af akkrediteringen.
 § 20.  Rapporten over tilsynsbesøg sendes til det  

 akkrediterede selskab eller den akkrediterede person med anmodning om  

 eventuelle bemærkninger.
 Stk. 2.  Giver rapporten fra et tilsynsbesøg anledning  

 til en skærpelse af vilkårene for akkrediteringen, sendes de skærpede vilkår  

 til det akkrediterede selskab henholdsvis den akkrediterede person med en  

 frist for opfyldelse.
Fornyelse og ændring af akkreditering § 21.  Ved ansøgning om fornyelse på samme vilkår er  

 det tilstrækkeligt i ansøgningen at anføre, at akkrediteringen ønskes  

 fornyet.
 Stk. 2.  Bedømmelse af ansøgningen foretages efter samme  

 regler, som gælder for nye ansøgninger, dog således at der tages hensyn til,  

 at det akkrediterede selskabs såvel som den akkrediterede persons aktiviteter  

 inden for akkrediteringsområdet har været løbende overvåget i tiden forud for  

 fornyelsesbehandlingen.
§ 22.  Ved ansøgning om fornyelse på ændrede vilkår og  

 ved ansøgning om ændringer af akkrediteringsområde mv. indsendes det fornødne  

 materiale til brug for bedømmelsen til Erhvervsfremme Styrelsen.
For  

 akkrediterede miljøverifikatorer henvises tillige til Rådsforordningens bilag  

 III, litra A, nr. 6.
 Stk. 2.  Hvis der som led i behandlingen af en ansøgning  

 om en ændring er behov for et besøg hos det akkrediterede selskab eller den  

 akkrediterede person, giver Erhvervsfremme Styrelsen skriftlig meddelelse  

 herom tillige med oplysning om eventuel udpegning af nye sagkyndige.
 Stk. 3.  Bedømmelse af ansøgningen foretages efter samme  

 regler, som gælder for behandlingen af nye ansøgninger, dog således at der  

 tages hensyn til den konkrete sags særlige forhold.
 § 23.  Erhvervsfremme Styrelsen giver skriftligt  

 meddelelse til de akkrediterede selskaber såvel som akkrediterede personer om  

 ændringer i akkrediteringskriterier inden for de pågældendes  

 akkrediteringsområder.
 Stk. 2.  I meddelelser efter stk. 1 angives en  

 tidsfrist, inden for hvilken det enkelte akkrediterede selskab eller den  

 enkelte akkrediterede person skal foretage de ændringer, der er  

 nødvendiggjort af de ændrede akkrediteringskriterier.
Ophør § 24.  Ehvervsfremme Styrelsen kan tilbagekalde en  

 akkreditering, meddelt i henhold til § 5 eller § 9, såfremt det akkrediterede  

 selskab eller den akkrediterede person gør sig skyldig i grov eller oftere  

 gentagen overtrædelse af regler og vilkår for at være akkrediteret, jf.  

 tildels Rådsforordningens art. 16.
 Stk. 2.  Erhvervsfremme Styrelsen kan endvidere  

 tilbagekalde en akkreditering, meddelt i henhold til § 5 eller § 9, såfremt  

 det konstateres, at det akkrediterede selskab eller den akkrediterede person  

 ikke længere opfylder regler og vilkår for at være akkrediteret inden for det  

 pågældende akkrediteringsområde.
Stk. 3.  Hvor omstændighederne tilsiger det, kan  

 styrelsen i stedet træffe aftale med det akkrediterede selskab eller den  

 akkrediterede person om at afhjælpe de konstaterede mangler inden for en af  

 styrelsen fastsat frist.
Dette kan kun gøres på betingelse af, at det  

 akkrediterede selskab eller den akkrediterede person undlader at udføre  

 akkrediterede opgaver, før Erhvervsfremme Styrelsen har konstateret, at  

 manglerne er afhjulpet.
Opfyldes disse betingelser ikke, kan tilbagekaldelse  

 ske.
 Stk. 4.  Erhvervsfremme Styrelsen offentliggør foretagne  

 tilbagekaldelser samt indgåede aftaler i henhold til stk. 3. For så vidt  

 angår akkrediterede miljøverifikatorer sker tillige indberetning til  

 EU-Kommissionen med henblik på offentliggørelse i »De Europæiske  

 Fællesskabers Tidende«.
 Stk. 5.  Tilbagekaldelse af en akkreditering som  

 miljøverifikator indebærer slettelse i listen over verifikatorer, jf. § 11.
 § 25.  Under tilsvarende omstændigheder som anført i §  

 24, stk. 1, 2 og 3, kan Erhvervsfremme Styrelsen pålægge en miljøverifikator,  

 som er akkrediteret i en anden EU-medlemsstat, at ophøre med sin virksomhed  

 her i landet, eller at afhjælpe konstaterede mangler.
 § 26.  Ved en akkrediterings ophør som følge af udløb  

 eller tilbagekaldelse, jf. § 24, er det akkrediterede selskab eller den  

 akkrediterede person forpligtet til omgående at returnere  

 akkrediteringsdokumentet til Erhvervsfremme Styrelsen.
Stk. 2.  Ved pålæg om ophør med at udøve virksomhed som  

 miljøverifikator her i landet, jf. § 25, giver Erhvervsfremme Styrelsen  

 akkrediteringsmyndigheden i den pågældende medlemsstat meddelelse herom.
Det  

 samme gælder pålæg om afhjælpning af konstaterede mangler.
§ 27.  Afslag på eller begrænsning af en ansøgt  

 akkreditering samt begrænsning eller suspension af en allerede givet  

 akkreditering kan af den, afgørelsen vedrører, indbringes for Klagenævnet for  

 Udbud.
Afgørelsen skal indeholde oplysning om adgangen til  

 klagenævnsbehandling.
 Stk. 2.  Alle øvrige afgørelser, Erhvervsfremme  

 Styrelsen træffer vedrørende akkreditering, bortset fra fastsættelse af  

 regler om gebyrer, jf. § 32, kan ikke indbringes for anden administrativ  

 myndighed.
§ 28.  Tilbagekaldelse af en akkreditering i henhold  

 til § 24, stk. 1 eller 2, samt § 25, kan af den, afgørelsen vedrører,  

 forlanges indbragt for domstolene.
Afgørelsen skal indeholde oplysninger om  

 adgangen til at begære domstolsprøvelse og om fristen herfor jf. stk. 2.
Stk. 2.  Begæring om domstolsprøvelse i henhold til stk.  

 1 skal fremsættes over for Erhvervsfremme Styrelsen inden 4 uger efter, at  

 afgørelsen er meddelt det akkrediterede selskab eller den akkrediterede  

 person.
Erhvervsfremme Styrelsen anlægger sag mod selskabet eller den  

 pågældende i den borgerlige retsplejes former.
Betegnelser og logo § 29.  Akkrediterede selskaber såvel som akkrediterede  

 personer under DANAK skal i medfør af forskrifter, udstedt af Erhvervsfremme  

 Styrelsen, anvende betegnelsen »Dansk Akkreditering -  

 registreringsnummer ...«.
 Stk. 2.  Et akkrediteret selskab eller en akkrediteret  

 person må ikke benytte denne betegnelse uden for sit akkrediteringsområde.
 Stk. 3.  Andre selskaber eller personer må ikke benytte  

 betegnelsen eller i øvrigt danske eller udenlandske betegnelser, der er egnet  

 til forveksling hermed.
 § 30.  Akkrediterede miljøverifikatorer under DANAK er  

 herudover berettigede til at tilføje ordet »miljøverifikator«,  

 således at hele betegnelsen lyder: »Dansk Akkreditering -  

 miljøverifikator - registreringsnummer ...« .
 Stk. 2.  Andre end akkrediterede miljøverifikatorer må  

 ikke benytte denne betegnelse eller iøvrigt danske eller udenlandske  

 betegnelser, der er egnet til forveksling hermed.
§ 31.  Akkrediterede selskaber såvel som akkrediterede  

 personer under DANAK skal anvende logoet DANAK i henhold til Erhvervsfremme  

 Styrelsens forskrifter herom.
Logoet må alene anvendes på certifikater,  

 rapporter, attester, redegørelser og andet materiale, der vedrører  

 akkrediterede aktiviteter.
Logoet må ikke anvendes uden for selskabets eller  

 personens akkrediteringsområde.
 Stk. 2.  Erhvervsfremme Styrelsen skal godkende det  

 akkrediterede selskabs regler for, hvorledes akkrediteringsordningens logo må  

 anvendes af certificerede virksomheder.
Gebyrer § 32.  DANAK vil for sine ydelser i forbindelse med  

 akkrediteringer af selskaber og personer samt tilsyn med miljøverifikatorer,  

 akkrediteret i en anden EU-medlemsstat, beregne sig gebyrer.
Disse opkræves  

 af Erhvervsfremme Styrelsen.
 Stk. 2.  Erhvervsfremme Styrelsen fastsætter gebyrernes  

 størrelse og beregningsgrundlag i bekendtgørelse om gebyrer for akkreditering  

 mv.
 Stk. 3.  Erlagt gebyr for ansøgning, herunder ansøgning  

 om fornyelse eller ændring af akkrediteringen, tilbagebetales ikke ved afslag  

 på ansøgningen.
Forsikring § 33.  Et akkrediteret selskab eller en akkrediteret  

 person skal til dækning af erstatningsansvar, pådraget ved selskabets eller  

 dets ansattes ansvarspådragende handlinger eller undladelser eller som følge  

 af fejl og mangler ved selskabets ydelse (produktansvar) i forbindelse med de  

 akkrediterede aktiviteter, tegne en professionel ansvarsforsikring, hvis  

 dækningsstørrelse skal godkendes af Erhvervsfremme Styrelsen.
Selskabet skal  

 over for Erhvervsfremme Styrelsen på forlangende kunne dokumentere, at der  

 foreligger den fornødne ansvarsdækning.
 Stk. 2.  Undtaget fra bestemmelsen i stk. 1 er de  

 statslige, amtskommunale og kommunale myndigheders akkrediterede  

 certificeringsselskaber, der er selvforsikrede.
 Stk. 3.  Et akkrediteret selskab skal over for  

 Erhvervsfremme Styrelsen kunne dokumentere, at der foreligger den fornødne  

 sikkerhed for opfyldelse af indgåede aftaler med virksomheder om løbende  

 overvågning af akkrediterede certificeringer, f.eks. i form af  

 forsikringsgaranti.
Bestemmelser om tavshedspligt og straf § 34.  Alle, der medvirker ved eller er knyttet til  

 behandlingen af akkrediteringssager, er forpligtet i henhold til borgerlig  

 straffelovs § 152a til over for uvedkommende at hemmeligholde, hvad de  

 igennem deltagelsen i akkrediteringssagerne bliver vidende om.
 § 35.  Med bøde straffes den, der uden at være  

 akkrediteret af DANAK anvender betegnelsen »Dansk Akkreditering -  

 registreringsnummer ...«, jf. § 29, stk. 1, eller »Dansk  

 Akkreditering - miljøverifikator - registreringsnummer ...«, jf. § 30,  

 stk. 1.
 Stk. 2.  På samme måde straffes den, der giver sig ud  

 for at være akkrediteret ved at anvende danske eller udenlandske betegnelser,  

 som er egnet til forveksling hermed, jf. §§ 29, stk. 3, og 30, stk. 2.
 Stk. 3.  Er overtrædelsen begået af et selskab som  

 anført i § 1, kan bødeansvar pålægges dette.
Ikrafttræden § 36.  Bekendtgørelsen træder i kraft den 15. juli  

 1994.
Erhvervsfremme Styrelsen, den 7. juli  

 1994 Merete Rasmussen / Bjarne Bang Christensen Bilag Rådets forordning (EØF) Nr. 1836/93 (* 1) I bekendtgørelsen er medtaget visse bestemmelser fra Rådets  

 forordning (EØF) nr. 1836/93 af 29. juni 1993 om industrivirksomheders  

 frivillige deltagelse i en fællesskabsordning for miljøstyring og  

 miljørevision.
Ifølge artikel 189 i Traktaten om oprettelse af Det europæiske  

 Fællesskab gælder en forordning umiddelbart i hver medlemsstat.
Gengivelsen  

 af disse bestemmelser i bekendtgørelsen er således udelukkende begrundet i  

 praktiske hensyn og berører ikke den nævnte forordnings umiddelbare gyldighed  

 i Danmark.
Rådsforordningen er optaget som bilag til bekendtgørelsen.
