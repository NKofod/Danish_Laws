(Til alle amtsråd og  

 kommunalbestyrelser) I Undervisningsministeriets cirkulære af 23. juni 1987, § 6, stk. 1-7, er  

 fastsat regler for beregning af det årlige timetal med henblik på  

 konstatering af eventuelle overtimer eller undertimer.
I § 14, stk. 3, er det  

 fastsat, at bestemmelserne, når en børnehaveklasseleder fratræder eller  

 tiltræder sin stilling ved kommunens skolevæsen, finder tilsvarende  

 anvendelse ved tjenestefrihed for resten af skoleåret og ved genoptagelse af  

 tjenesten i løbet af skoleåret. § 14, stk. 3, tager sigte på  

 tjenestefrihedsperioder af længere varighed, der mindst løber til skoleårets  

 udløb eller fra skoleårets begyndelse til ind i skoleåret.
Det fremgår ikke af § 14, stk. 3, hvorledes andre fraværsperioder, der  

 ikke falder ind under § 14, stk. 3, (f.eks. barselsorlov), påvirker  

 årsopgørelsen.
Tilsvarende fremgår det ikke, hvorledes andre former for  

 korterevarende fravær eller længerevarende fravær, der ikke er placeret i  

 tilknytning til et skoleårs afslutning eller begyndelse, påvirker  

 børnehaveklasselederens årsopgørelse.
 Undervisningsministeriet skal hermed, efter at spørgsmålet har været  

 drøftet mellem Finansministeriet og Lærernes Centralorganisation, meddele  

 følgende om indregning af tjenestefrihedsperioder af kortere varighed i  

 årsopgørelsen.
 1. Fravær med løn:
Ved fravær med løn indgår fraværsperioden i årsopgørelsen efter de  

 sædvanlige regler jf.
Undervisningsministeriets cirkulære af 23. juni 1987.
 For børnehaveklasseledere, hvis timetal medfører under- eller overtimer,  

 og/eller som afvikler undertimer/afspadserer overtimer, vil disse timer  

 således også skulle medregnes ved opgørelsen af børnehaveklasselederens  

 timetal.
 Bestemmelsen omfatter følgende former for fravær:
- barsel- og adoptionsorlov, hvor børnehaveklasselederen er fraværende fra  

 tjenesten med løn - sygdom - tjenestefrihed af kortere varighed - tjenestefrihed af længere varighed, der ikke er placeret i tilknytning  

 til et skoleårs afslutning eller begyndelse - andet fravær, herunder suspension med delvis løn.
 2. Fravær uden løn:
a.
Ved fravær uden løn af op til 15 skoledages varighed:
 Fraværsperioden indgår i årsopgørelsen på samme måde som anført i punkt.  

 1.
b.
Ved fravær uden løn af 16 skoledages varighed eller derover:
 Fra og med første til og med sidste skoledag i denne fraværsperiode kan  

 der hverken afvikles undertimer/afspadse res overtimer eller optjenes  

 over-/undertimer.
 (Bestemmelsen omfatter således også den del af barsel- og  

 adoptionsorlovsperioden, hvor børnehaveklasselederen er fra værende uden  

 løn).
 Ikke-afviklede over-/undertimer ved fravær uden løn af 16 skoledages  

 varighed eller derover:
 Ved fravær uden løn af 16 skoledags varighed eller derover skal det gøres  

 op hvor mange af de overførte over-/undertimer der ikke har kunnet afvikles.
 Beregningen foretages på følgende måde:
Ikke-afviklede undertimer overføres til afvikling i det efterfølgende  

 skoleår.
Ved indregning af timerne i årsopgørelsen multipliceres timetallet  

 med 4/3. Dermed indregnes det procentfradrag, der blev foretaget året forud.
 Ikke-afspadserede overtimer afregnes senest ved skoleårets udløb med  

 overtimebetaling efter de herom fastsatte regler, efter at timerne er  

 multipliceret med 2/3. Derved fradrages det tillæg, der blev tillagt året  

 forud.
 Børnehaveklasselederen vil dog i stedet efter aftale med  

 ansættelsesmyndigheden kunne vælge, at sådanne overtimer efter multiplikation  

 med 2/3 overføres til afspadsering i det efterfølgende skoleår eller senere.  

 For sådanne overførte ikke-afspadserede overtimer ydes procenttillæg, når  

 timerne indregnes i børnehaveklasselederens timetal på det aftalte tidspunkt  

 for afspadsering.
 Ikke-optjente over-/undertimer ved fravær uden løn af 16 skole dages  

 varighed eller derover.
 Ved fravær uden løn af 16 skoledages varighed eller derover skal det gøres  

 op, hvor mange over-/undertimer der ikke har kunnet optjenes.
Årsopgørelsen foretages ved udløbet af skoleåret i henhold til de i  

 tjenestetidscirkulæret fastsatte regler på grundlag af det for  

 børnehaveklasselederen fastsatte timetal.
Det beregnede antal ikke optjente  

 over-/undertimer fradrages i årsopgørelsen.
 Cirkulæreskrivelsen har virkning fra den 1. august 1988 for årsopgørelser  

 1988/89 og senere.
Undervisningsministeriet, den 21. juni  

 1989 P. m. v.
 e. b.
Alice Skovbjerg fm.
