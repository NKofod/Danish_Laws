 Bekendtgørelse om husdyrhold og arealkrav m.v.
 I medfør af § 7, stk. 3 og 5, nr. 1 og 2, § 30 a, stk. 1  

 og 4, § 30 c og § 33, stk. 3, i landbrugsloven, jf. lovbekendtgørelse nr. 598  

 af 15. juli 1999, fastsættes:
Kapitel 1 Bekendtgørelsens område § 1.  

  

 Denne bekendtgørelse fastlægger regler for husdyrhold på den enkelte  

 landbrugsejendom og inden for en landbrugsbedrift, jf. definitionen på  

 bedrifter i § 2, og regler om andel af egen jord for ejendomme med  

 husdyrhold,  

 i det følgende kaldet arealkravet, jf. stk. 6.
 Stk. 2.  

  

 Bekendtgørelsens  

 regler gælder også for ejendomme uden landbrugspligt.
 Stk. 3.  

  

 Opgørelse af  

 dyreenheder og udbringningsarealer til husdyrgødning skal ske på grundlag af  

 de  

 til enhver tid gældende harmoniregler med de tilpasninger, der fremgår af  

 stk.  

 4 og 5. Harmonireglerne er fastsat i Miljøministeriets bekendtgørelse nr. 604  

 af 15. juli 2002 om erhvervsmæssigt husdyrhold, husdyrgødning, ensilage m.v.  

 (husdyrgødningsbekendtgørelsen).
Stk. 4.  

  

 Opgørelse af  

 dyreholdet på den enkelte ejendom og bedrift skal ske som et årsgennemsnit af  

 antal dyreenheder på ejendommen og bedriften opgjort på grundlag af bilag 1 i  

 husdyrgødningsbekendtgørelsen.
Opgørelsen skal ske med udgangspunkt i det  

 antal  

 dyreenheder, der er indberettet til Plantedirektoratet i forbindelse med  

 gødningsregnskaber for den seneste planperiode (1. august  31. juli).  

 Hvis der  

 efter indberetningen til Plantedirektoratet er sket væsentlige ændringer i  

 dyreholdet, skal dette indgå ved opgørelsen.
Stk. 5.  

  

 Opgørelse af  

 størrelsen af det nødvendige areal til udbringning af den producerede gødning  

 på henholdsvis ejendoms- og bedriftsniveau, i det følgende kaldet det  

 beregnede  

 udbringningsareal, skal ske efter reglerne i § 28, stk. 1-5, i  

 husdyrgødningsbekendtgørelsen.
Ved opgørelsen af det beregnede  

 udbringningsareal skal således også medregnes den husdyrgødning, der afsættes  

 til anden side, og der skal ikke tages hensyn til lagerforskydninger.
Gødning  

 afsat af græssende dyr medregnes.
 Stk. 6.  

  

 Opgørelse af det  

 areal, der skal være på ejendommen for at opfylde arealkravet, jf. §§ 6 og 7,  

 eller som skal være ejet inden for bedriften, jf. § 3, stk. 6, skal ske på  

 grundlag af det beregnede udbringningsareal, jf. stk. 5. Arealer, der  

 midlertidigt ikke kan anvendes til udbringning af husdyrgødning, herunder  

 arealer udtaget til braklægning, kan dog medregnes, medmindre de er  

 fradragsarealer i medfør af bestemmelserne i lovens § 13, stk. 7.  

 Bortforpagtede arealer, som producenten ejer, kan også medregnes.
 § 2.  

  

 Ved  

 en landbrugsbedrift forstås en økonomisk driftsenhed (virksomhed), der driver  

 landbrug, skovbrug, gartneri, frugtplantage, planteskole eller lignende  

 jordbrugsvirksomhed, og hvor driften forestås af samme fysiske eller  

 juridiske  

 person (producenten). Ægtefæller og disses børn under 18 år betragtes efter  

 landbrugsloven som en person.
Stk. 2.  

  

 En bedrift kan  

 bestå af en eller flere landbrugsejendomme eller ejendomme uden  

 landbrugspligt,  

 der drives sammen.
I en bedrift kan indgå forpagtede arealer.
Bortforpagtede  

 arealer betragtes derimod ikke som hørende til bedriften.
Arealer, som en  

 producent har en vis brugsret til, f.eks. ved husdyrgødningsaftaler eller  

 pasningsaftaler, betragtes heller ikke som en del af dennes bedrift.
 Stk. 3.  

  

 Hvis en person  

 som ejer eller forpagter driver en eller flere landbrugsejendomme personligt  

 og  

 samtidig er landmand i et § 20-selskab, der som ejer eller forpagter driver  

 en  

 eller flere landbrugsejendomme, betragtes disse ejendomme som en bedrift i  

 relation til reglerne i landbrugsloven.
Stk. 4.  

  

 Husdyrhold på  

 bedriftens jorder indgår i bedriften, medmindre driften af husdyrholdet  

 forestås af en anden producent.
Husdyrhold i lejede bygninger indgår i  

 producentens bedrift.
Hvis der er tale om husdyrhold i lejede bygninger, og  

 husdyrproducenten eller dennes ægtefælle og børn under 18 år ikke forestår  

 anden landbrugsmæssig produktion, er der tale om en selvstændig bedrift uden  

 jordtilliggende.
 Stk. 5.  

  

 Vurderingen af,  

 om der er tale om en eller flere bedrifter, skal ske på baggrund af reglerne  

 i  

 landbrugsloven om landbrugsejendommes drift, herunder § 7 om selvstændig  

 drift  

 og §§ 9-12 om samdrift, forpagtning og driftsfællesskaber.
Kapitel 2 Husdyrholdets størrelse § 3.  

  

 Der  

 må ikke være flere husdyr inden for den enkelte landbrugsbedrift end det  

 antal,  

 der svarer til et årsgennemsnit på 750 dyreenheder, jf. dog stk. 6 og 7.
 Stk. 2.  

  

 Ved opgørelse af  

 husdyrholdet for en bedrift medregnes også de dyr, som ejes af producentens  

 samlever.
 Stk. 3.  

  

 Husdyrhold, hvor  

 produktionen sker i et produktionsselskab, medregnes til den bedrift, hvorpå  

 husdyrholdet er etableret, hvis den producent, der forestår driften af  

 bedriftens jorder, også forestår husdyrproduktionen for produktionsselskabet,  

 og den pågældende deltager i produktionsselskabet med 20 pct. eller derover  

 af  

 selskabskapitalen eller har stemmeflertal i selskabet.
 Stk. 4.  

  

 Hvis  

 husdyrholdet sker i et produktionsselskab, hvor betingelserne i stk. 3 ikke  

 er  

 opfyldt, udgør produktionsselskabet en selvstændig bedrift, som er omfattet  

 af  

 bestemmelsen om 750 dyreenheder i § 3, stk. 1. Hvis en eller flere deltagere  

 i  

 selskabet, der ejer 20 pct. eller derover af selskabskapitalen, som producent  

 forestår en anden bedrift end den, hvor husdyrholdet er etableret, medregnes  

 husdyrholdet (antal dyreenheder) hos disse deltagere i selskabet.  

 Husdyrholdet  

 medregnes i forhold til den eller de pågældendes andel af selskabets samlede  

 kapital, og det beregnede antal dyreenheder medregnes tillige til den eller  

 de  

 pågældendes bedrifter.
 Stk. 5.  

  

 For husdyrhold,  

 hvor produktionen forestås af et fællesskab, der er etableret i  

 overensstemmelse med regler, der fastsættes i medfør af lovens § 10, jf.  

 bekendtgørelsen om landbrugsfællesskaber, gælder begrænsningerne i stk. 1 for  

 den samlede bedrift, der drives af fællesskabet.
 Stk. 6.  

  

 Jordbrugskommissionen meddeler efter ansøgning tilladelse til at overskride  

 grænsen på 750 dyreenheder, hvis der inden for bedriften ejes al den jord,  

 der  

 skal være til rådighed til udbringning af husdyrgødningen fra hele  

 besætningen  

 efter reglerne i § 1, stk. 5 og 6.
 Stk. 7.  

  

 Driftsfællesskaber kan få tilladelse til at overskride grænsen på 750  

 dyreenheder, hvis forholdene, herunder antallet af deltagere og disses  

 engagement i andre husdyrproduktioner, taler for det.
 § 4.  

  

 Hvis der på en ejendom etableres en husdyrproduktion, der overstiger et  

 årsgennemsnit på 500 dyreenheder, skal husdyrproduktionen etableres i  

 enheder,  

 der hver for sig ikke overstiger et årsgennemsnit på 500 dyreenheder.  

 Tilsvarende gælder for udvidelser af en eksisterende produktion ud over 500  

 dyreenheder.
 Stk. 2.  

  

 Hver enkelt  

 enhed skal være driftsmæssigt selvstændig med egen daglig ledelse, og  

 enhederne  

 skal være adskilt med en indbyrdes afstand på mindst 300 m mellem hver enheds  

 bygningssæt.
 Stk. 3.  

  

 Bygningerne på  

 hver enhed skal opfylde følgende betingelser:
 1)  

 	  

    

 Der skal være  

 indrettet et forrum, der er klart opdelt i en ren og en uren afdeling.  

 Forrummet skal fungere som eneste personadgang til besætningsområdet for  

 personer, der ikke er beskæftiget med stalddriften.
 2)  

 	  

    

 Der skal i videst  

 muligt omfang være sket forebyggelse og sikring mod rotter, mus, fugle og  

 insekter, og disse skal i øvrigt bekæmpes i fornødent omfang.
3)  

 	  

    

 Indretningen skal  

 være således, at bygningsanlæggene let og effektivt kan renses og  

 desinficeres,  

 uden at materialerne ødelægges eller beskadiges og således, at hunde og katte  

 ikke kan færdes ind og ud af bygningerne.
Der må kun indsættes andre  

 dyrearter  

 i bygningerne, hvis de er nødvendige i den normale drift.
 4)  

 	  

    

 Studse til  

 eksempelvis foder og flydende gødning skal placeres uden for bygningerne.
5)  

 	  

    

 Der skal være  

 faciliteter til midlertidig henlæggelse af døde dyr.
Henlæggelse skal ske på  

 et  

 cementeret underlag, som ved indhegning er sikret mod hunde og katte.
Døde  

 dyr  

 skal enten opbevares i lukket container eller være afdækket med presenning  

 eller lignende.
 Stk. 4.  

  

 Bestemmelserne i  

 stk. 1 - 3 gælder ikke for husdyrhold, som ikke kræver bygningsanlæg.
 § 5.  

  

 Der  

 må ikke være husdyrhold på en landbrugsejendom, der ikke er forsynet med en  

 beboelsesbygning, såfremt dette husdyrhold forudsætter anvendelse af  

 driftsbygninger og anlæg m.v. på ejendommen.
Kapitel 3 Arealkrav § 6.  

  

 Arealkravet til ejendomme med husdyrhold, jf. §§ 1 og 7, skal opfyldes efter  

 følgende skala:
 1)  

 	  

    

 Hvis årsgennemsnittet  

 ikke overstiger 120 dyreenheder, skal der på ejendommen være et areal  

 svarende  

 til mindst 25 pct. af det beregnede udbringningsareal, jf. § 1, stk. 5.
 2)  

 	  

    

 Hvis årsgennemsnittet  

 overstiger 120 dyreenheder, men ikke overstiger 250 dyreenheder, skal der på  

 ejendommen være et areal svarende til arealkravet til de første 120  

 dyreenheder  

 samt et areal svarende til mindst 60 pct. af det beregnede udbringningsareal  

 for det antal dyreenheder, der ligger i intervallet 121-250, jf. stk. 2.
 3)  

 	  

    

 Hvis årsgennemsnittet  

 overstiger 250 dyreenheder, skal der på ejendommen være et areal svarende til  

 arealkravet til de første 250 dyreenheder samt hele det beregnede  

 udbringningsareal for den del af produktionen, der overstiger 250  

 dyreenheder,  

 jf. stk. 2.
 Stk. 2.  

  

 Hvis der på  

 ejendommen findes flere kategorier af husdyr, og der ifølge  

 husdyrgødningsbekendtgørelsen skal anvendes forskellige harmoniforhold, skal  

 de  

 husdyr, hvorfra husdyrgødningen skal udbringes i en mængde svarende til 1,4  

 dyreenheder pr. ha, indgå først i beregningen.
Stk. 3.  

  

 Ved udvidelse af  

 husdyrholdet skal arealkravet, jf. stk. 1, være opfyldt senest 1 år efter  

 udvidelsen, hvis størrelsen af den samlede husdyrproduktion efter udvidelsen  

 ikke overstiger 250 dyreenheder.
Det samme gælder ved etablering af nyt  

 husdyrhold på under 250 dyreenheder.
Der kan dog ske udvidelser på op til 25  

 dyreenheder i forhold til det husdyrhold, der ligger til grund for den  

 tidligere opfyldelse af arealkravet, uden at arealkravet på ny skal opfyldes.
Stk. 4.  

  

 Hvis  

 husdyrproduktionen efter udvidelsen vil være på mere end 250 dyreenheder,  

 skal  

 arealkravet være opfyldt på tidspunktet for udvidelsen.
Det samme gælder ved  

 etablering af nyt husdyrhold på over 250 dyreenheder.
Der kan dog ske  

 udvidelser på op til 25 dyreenheder i forhold til det husdyrhold, der ligger  

 til grund for den tidligere opfyldelse af arealkravet, uden at arealkravet på  

 ny skal opfyldes.
 Stk. 5.  

  

 For husdyrhold  

 på forpagtede ejendomme og husdyrhold, der er etableret i lejede bygninger  

 eller på lejet jord, skal arealkravet ses i forhold til den pågældende  

 ejendoms  

 jordtilliggende, uanset at den til husdyrholdet knyttede produktion forestås  

 af  

 en anden end ejeren af ejendommen.
 Stk. 6.  

  

 For husdyrhold,  

 hvor produktionen forestås af et fællesskab, der er etableret i  

 overensstemmelse med regler, der fastsættes af ministeren for fødevarer,  

 landbrug og fiskeri i medfør af lovens § 10, jf. bekendtgørelsen om  

 landbrugsfællesskaber, skal arealkravet ses i forhold til jordtilliggendet  

 til  

 den landbrugsejendom, hvorpå produktionen foregår.
 Stk. 7.  

  

 Reglerne om  

 arealkrav finder ikke anvendelse på ejendomme uden landbrugspligt, hvis der  

 er  

 tale om et husdyrhold, der svarer til et årsgennemsnit på under 10  

 dyreenheder.
§ 7.  

  

 For  

 ejendomme med husdyrhold kan indtil 33 pct. af arealkravet i § 6, stk. 1,  

 uanset størrelsen af husdyrholdet, opfyldes ved 1)  

 	  

    

 arealer, der ejes og  

 drives lovligt sammen med den pågældende ejendom, og som kan anvendes til  

 udbringning af husdyrgødning, jf. § 1, stk. 5 og 6, eller 2)  

 	  

    

 tinglyste aftaler,  

 herunder forpagtnings- og husdyrgødningsaftaler, der sikrer, at  

 husdyrproducenten til enhver tid kan disponere over de pågældende arealer til  

 udbringning af husdyrgødning mindst 5 år frem i tiden.
 Stk. 2.  

  

 Arealer på en  

 anden ejendom, der ligger i en vejafstand på mere end 10 km fra  

 produktionsanlægget, kan kun indgå i opfyldelse af arealkravene som nævnt i  

 stk. 1, hvis transporten af husdyrgødning sker i overensstemmelse med  

 reglerne  

 i § 12.
Kapitel 4 Arealkrav ved gylleseparering § 8.  

  

 Husdyrproducenter, der lader den producerede husdyrgødning behandle i et  

 gyllesepareringsanlæg, jf. § 9, stk. 1, kan opnå reduktion af arealkravet i  

 §§  

 6 og 7.
Stk. 2.  

  

 Hvis der på en  

 ejendom med husdyrhold etableres et anlæg til separering af den på ejendommen  

 producerede husdyrgødning, meddeler jordbrugskommissionen efter ansøgning  

 tilladelse til, at husdyrproducenten ikke skal opfylde arealkravet fuldt ud,  

 jf. stk. 3 og 4. Tilsvarende gælder, hvis husdyrgødningen leveres til et  

 gyllesepareringsanlæg på anden ejendom eller til et mobilt  

 gyllesepareringsanlæg.
Det er en betingelse for at opnå en tilladelse, at  

 mindst 75 pct. af den husdyrgødning, der produceres på ejendommen, behandles  

 i  

 gyllesepareringsanlægget.
 Stk. 3.  

  

 Er der tale om  

 et gyllesepareringsanlæg, som opfylder betingelserne i § 9, stk. 3,  

 (højteknologisk anlæg), meddeler jordbrugskommissionen tilladelse til en  

 reduktion af arealkravet med 50 pct.
 Stk. 4.  

  

 Er der tale om  

 et gyllesepareringsanlæg, som opfylder betingelserne i § 9, stk. 4,  

 (lavteknologisk anlæg), meddeler jordbrugskommissionen tilladelse til en  

 reduktion af arealkravet med 25 pct.
 Stk. 5.  

  

 Jordbrugskommissionens  

 tilladelse efter stk. 1-4 skal betinges, jf. §§ 10 og 11.
§ 9.  

  

 Ved  

 et gyllesepareringsanlæg forstås et anlæg, der ved en teknisk forarbejdning  

 af  

 husdyrgødning skaber produkter (fraktioner), der er forskellige fra  

 udgangsmaterialet med hensyn til tørstofindhold, sammensætning og  

 koncentration  

 af gødningsstoffer.
Med næringsstofrige fraktioner (koncentrater) forstås  

 fraktioner, der indeholder en større koncentration af kvælstof og/eller  

 fosfor  

 end udgangsmaterialet.
 Stk. 2.  

  

 Ansøgning om tilladelse  

 til at fravige arealkravet i §§ 6 og 7 ved gylleseparering skal vedlægges en  

 beskrivelse af gyllesepareringsanlægget og dets funktion.
Stk. 3.  

  

 Ved et  

 højteknologisk anlæg, jf. § 8, stk. 3, forstås et anlæg, hvor 1)  

 	  

    

 de næringsstofrige  

 fraktioner (koncentraterne) tilsammen skal indeholde mere end 70 pct. af  

 gyllens kvælstof og mere end 70 pct. af gyllens fosfor, og 2)  

 	  

    

 disse fraktioner  

 (koncentraterne) har en gennemsnitlig koncentration, mængdevægtet af kvælstof  

 og fosfor, der for både kvælstof og fosfor er mindst 2,5 gange højere end  

 koncentrationen i den ubehandlede gylle.
Stk. 4.  

  

 Ved et  

 lavteknologisk anlæg, jf. § 8, stk. 4, forstås et anlæg, hvor 1)  

 	  

    

 de næringsstofrige  

 fraktioner (koncentraterne) tilsammen skal indeholde mere end 20 pct. af  

 gyllens kvælstof og mere end 60 pct. af gyllens fosfor, og 2)  

 	  

    

 disse fraktioner  

 (koncentraterne) har en gennemsnitlig koncentration, mængdevægtet af kvælstof  

 og fosfor, der for både kvælstof og fosfor er mindst 1,5 gange højere end  

 koncentrationen i den ubehandlede gylle.
 Stk. 5.  

  

 Ansøgningen skal  

 vedlægges dokumentation for, at gyllesepareringsanlægget er anmeldt til  

 Plantedirektoratets register for forarbejdningsanlæg, jf. §§ 2 a og 2 b i  

 bekendtgørelse nr. 609 af 18. juli 2002 om jordbrugets anvendelse af gødning  

 og  

 om plantedække i planperioden 2002/2003.
Stk. 6.  

  

 Ved ansøgningen  

 skal tillige vedlægges  


  

 kopi af  

 husdyrproducentens mark- og gødningsplan, jf. § 21 i lovbekendtgørelse nr.  

 551  

 af 2. juli 2002 om jordbrugets anvendelse af gødning og om plantedække.
Mark-  

 og gødningsplanen skal være suppleret med oplysninger om planlagt  

 fosforforbrug.
Der skal endvidere redegøres for, i hvilket omfang den  

 forarbejdede husdyrgødning vil blive afsat uden for bedriften, og hvem der  

 skal  

 modtage den forarbejdede husdyrgødning.
§ 10.  

  

 En  

 tilladelse efter § 8, stk. 1 og 2, skal betinges af, at husdyrproducenten  

 hvert  

 år senest 31. marts sender kopi til jordbrugskommissionen af 1)  

 	  

    

 sin aktuelle mark- og  

 gødningsplan suppleret med oplysninger om planlagt fosforforbrug, og 2)  

 	  

    

 kvitteringer fra  

 aftagerne af forarbejdet husdyrgødning for den seneste planperiode.
Det skal  

 fremgå af kvitteringerne, hvor store mængder forarbejdet husdyrgødning, der  

 er  

 aftaget, samt gødningens indhold af kvælstof og fosfor.
 § 11.  

  

 En  

 tilladelse skal endvidere betinges af, at husdyrproducenten hvert år senest  

 31.  

 marts godtgør overfor jordbrugskommissionen, at gyllesepareringsanlægget  

 fungerer, som det har været forudsat ved tilladelsen, jf. § 9, stk. 1. Hvis  

 gyllesepareringsanlægget ikke fungerer som forudsat ved tilladelsen, skal  

 husdyrproducenten opfylde det almindelige arealkrav, jf. §§ 6 og 7, senest 1  

 år  

 efter konstateringen af, at anlægget ikke fungerer.
Stk. 2.  

  

 Jordbrugskommissionen kan i særlige tilfælde forlænge den i stk. 1 nævnte  

 frist  

 på 1 år.
Fristen kan normalt kun forlænges med 1 år.
 Stk. 3.  

  

 Jordbrugskommissionen kan kræve supplerende oplysninger fra husdyrproducenten  

 til brug ved vurderingen af, om gyllesepareringsanlægget fungerer, som det  

 har  

 været forudsat ved tilladelsen, og til vurderingen af, om de stillede  

 betingelser er opfyldt, jf. § 15, stk. 4.
Kapitel 5 Transport af gødning § 12.  

  

 Transport af husdyrgødning over en vejafstand på mere end 10 km fra  

 husdyrproduktionsanlægget skal foregå med lastbil eller et påhængskøretøj  

 hertil.
 Stk. 2.  

  

 Under  

 transporten skal flydende gødning opbevares i lukkede tanke, og fast gødning  

 skal overdækkes.
 Stk. 3.  

  

 Bestemmelserne i  

 stk. 1 og 2 finder tilsvarende anvendelse på fraktioner af husdyrgødning, der  

 stammer fra et gyllesepareringsanlæg.
Kapitel 6 Overgangsbestemmelser § 13.  

  

 For husdyrhold, som efter regler i medfør af landbrugsloven er lovligt  

 etableret, eventuelt i forbindelse med en udvidelse af husdyrhold, på en  

 landbrugsejendom inden den 7. august 1999, herunder husdyrhold som den 7.  

 august 1999 er omfattet af de hidtidige overgangsregler, skal reglerne om  

 husdyrhold og arealkrav i §§ 3-7, jf. §§ 8-11, være opfyldt senest den 1.  

 september 2019. Ved udvidelse af eksisterende husdyrhold skal  

 bekendtgørelsens  

 regler opfyldes, hvis der er tale om udvidelse på mere end 25 dyreenheder i  

 forhold til det husdyrhold, der var på ejendommen den 7. august 1999.
 Stk. 2.  

  

 Husdyrhold, der  

 inden den 7. august 1999 er lovligt etableret på en ejendom uden  

 landbrugspligt, kan fortsætte uændret uden nogen tidsbegrænsning.  

 Husdyrholdet  

 kan også udvides, uden at kravet om egen jord skal opfyldes.
 Stk. 3.  

  

 Kravet i § 4 om  

 opdeling i enheder m.v. skal for husdyrhold, der inden den 1. januar 1995 er  

 etableret med et årsgennemsnit på mere end 500 dyreenheder, og som ikke  

 udvides, være opfyldt senest den 1. september 2019.
 Stk. 4.  

  

 For husdyrhold,  

 der inden den 1. januar 1995 er etableret på en landbrugsejendom uden  

 beboelsesbygning, skal bestemmelsen i § 5 være opfyldt senest den 1.  

 september  

 2019.
Stk. 5.  

  

 Reglerne i stk.  

 1 og 2 gælder også for husdyrhold, som var under etablering i 1999, hvis der  

 er  

 indgivet ansøgning eller anmeldelse om det til husdyrholdet fornødne byggeri  

 til kommunalbestyrelsen eller amtsrådet inden den 7. august 1999, og  

 husdyrholdet er etableret inden en periode på 3 år efter ansøgningen eller  

 anmeldelsen.
Tilsvarende gælder for husdyrhold, hvortil der inden den 7.  

 august  

 1999 er søgt om godkendelse af etablering eller udvidelse efter reglerne i  

 kapitel 5 i lov om miljøbeskyttelse, eller husdyrhold, hvortil der er søgt om  

 VVM-godkendelse.
Stk. 6.  

  

 Reglen i stk. 2  

 gælder også for ejendomme, der fremkommer ved retshandler, der er indgået  

 inden  

 den 7. august 1999, hvorved landbrugsejendomme med husdyrhold nedbringes  

 under  

 2 ha, og landbrugspligten ophæves.
Det samme gælder, hvis en ansøgning om  

 tilladelse til jordomlægninger m.v., hvorved landbrugspligten ophæves på en  

 restejendom under 2 ha, er indkommet til jordbrugskommissionerne eller Kort-  

 og  

 Matrikelstyrelsen inden den 7. august 1999.
 § 14.  

  

 Ved beregningen af arealkravet for husdyrhold, jf. §§ 6 og 7, som er lovligt  

 etableret, eventuelt i forbindelse med en udvidelse af husdyrhold, på en  

 ejendom i perioden fra 7. august 1999 til 1. august 2002, og som er omfattet  

 af  

 de skærpede bestemmelser for opgørelse af antal dyreenheder, jf. bilag 1 i  

 husdyrgødningsbekendtgørelsen, opgøres størrelsen af husdyrholdet indtil 1.  

 august 2019 efter de regler i husdyrgødningsbekendtgørelsen, der var gældende  

 umiddelbart før 1. august 2002. Ved udvidelse af husdyrholdet efter 1. august  

 2002 opgøres det samlede husdyrhold efter de gældende regler i  

 husdyrgødningsbekendtgørelsens bilag 1.
Kapitel 7 Administrations- og straffebestemmelser § 15.  

  

 Jordbrugskommissionen træffer afgørelse efter denne bekendtgørelse.
 Stk. 2.  

  

 Jordbrugskommissionen kan i særlige tilfælde fravige bestemmelserne i §§ 3-7  

 og  

 §§12-14.
 Stk. 3.  

  

 Jordbrugskommissionen foretager kontrol af, at reglerne i denne  

 bekendtgørelse  

 overholdes.
 Stk. 4.  

  

 Jordbrugskommissionen kan til brug for sine afgørelser og i forbindelse med  

 kontrollen kræve yderligere dokumentation, f.eks. i form af kopi af  

 årsregnskaber eller erklæring fra regnskabskonsulent m.v., eller indhente  

 oplysninger fra institutioner under Ministeriet for Fødevarer, Landbrug og  

 Fiskeri og fra de kommunale myndigheder (kommuner og amtskommuner).
 § 16.  

  

 Overtrædelse af bestemmelserne i §§ 3-14 og overtrædelse af vilkår for  

 tilladelser efter de nævnte bestemmelser straffes med bøde.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Kapitel 8 Ikrafttræden § 17.  

  

 Bekendtgørelsen træder i kraft den 15. oktober 2002.
 Stk. 2.  

  

 Bekendtgørelse  

 nr. 128 af 22. februar 2000 om husdyrhold og arealkrav m.v. ophæves.
