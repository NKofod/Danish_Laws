 Erstatningsbeløb, der tilkommer en umyndig, vil som hovedregel være at  

 indbetale til overformynderiet, såfremt beløbet overstiger 500 kr., jfr.  

 værgemålsbekendtgørelsens §§ 7 og 8.
 Der må efter justitsministeriets opfattelse ved anvendelsen af denne regel  

 ses hen til størrelsen af den samlede erstatning, således at betaling af  

 enkelte poster eller a conto udbetalinger, selv om beløbet ikke overstiger  

 500 kr., kun kan ske til værgen, såfremt den samlede erstatning må ventes  

 ikke at ville overstige 500 kr.
 Justitsminsteriet har dog intet at erindre imod, at erstatningsbeløb for  

 positive udgifter udbetales direkte til værgen, således at alene den øvrige  

 del af erstatningen - såfremt den overstiger 500 kr. - indbetales til  

 overformynderiet.
 Undtaget fra overformynderibestyrelsen er endvidere erstatningsbeløb, som  

 efter de almindelige regler i lov nr. 277 af 30. juni 1922 om umyndighed og  

 værgemål, navlig dennes § 39, er undergivet den umyndiges egen rådighed.  

 Herunder falder efter justitsministeriets opfattelse erstatning for tab af  

 arbejdsfortjeneste, hvorover den umyndige i henhold til myndighedslovens § 39  

 selv ville have være rådig.
 Det tilføjes, at der i tilfælde, hvor et en umyndig ved dom eller  

 retsforlig tillagt beløb skal indbetales til overformynderiet, efter praksis  

 i dommen eller forliget vil blive truffet bestemmelse herom, jfr.  

 justitsministeriets cirkulære nr. 31 af 12. marts 1930.
 Endvidere bemærkes, at reglerne om indsættelse i overformynderiet kan  

 fraviges i det enkelte tilfælde efter pupilautoriteternes bestemmelse.
