 I medfør af § 16 i lov nr. 156 af 14. april 1920 om smitsomme sygdomme hos  

 husdyrene samt lov nr. 188 af 1. maj 1923 om tillæg til førstnævnte lov  

 fastsættes herved nedenstående bestemmelser.
§ 1 Al overførsel til Bornholm af køer samt af kvier,der er over 1 år gamle,  

 skal ske over Rønne, Allinge eller Nexø.
Stk. 2 Ved overførslen af køer skal der forelægges politimesteren i Rønne  

 en af den i oprindelsesbesætningen praktiserende dyrlæge udstedt - og af  

 ejeren af oprindelsesbesætningen, jfr. stk. 4, påtegnet - attest, hvoraf skal  

 fremgå, a. at der ikke i oprindelsesbesætningen forekommer udbredt mastitis, b. at oprindelsesbesætningen har været underkastet en af følgende to  

 undersøgelsesrækker: I. inden for de sidst forløbne 12 måneder mindst 3  

 besætningsundersøgelser omfattende enten spandemælksprøver eller  

 enkeltko(kirtel)prøver foretaget med mindst 3 måneders mellemrum mellem  

 prøverne, eller II. inden for de sidst forløbne 6 måneder to  

 besætningsundersøgelser omfattende enkeltko(kirtel)prøver foretaget med  

 mindst 3 måneders mellemrum, c. at der hverken ved de under b. nævnte prøver eller andre prøver inden  

 for de under b. nævnte perioder er påvist infektion i besætningen med gruppe  

 B-C-G-L streptokokker, d. at de til overførsel til Bornholm bestemte dyr ikke viser kliniske tegn  

 på mastitis, e. at dyrene ved en laboratoriemæssig undersøgelse af enkeltkirtelprøver  

 foretaget højst 10 dage forud for overførsel ikke har vist sig inficeret med  

 mastitisbakterier, og f. at dyrene ikke har været underkastet nogen behandling for yverlidelse  

 inden for den sidste måned forud for den under e. nævnte undersøgelse.
Stk. 3 Ved overførslen af kvier , der er over 1 år gamle ,  

 skal der forelægges politimesteren i Rønne en af den i oprindelsesbesætningen  

 praktiserende dyrlæge udstedt - og af ejeren af oprindelsesbesætningen, jfr.  

 stk. 4, påtegnet - attest, hvoraf skal fremgå, at de i stk. 2, punkterne  

 a.-d. inkl., stillede betingelser er opfyldt.
Stk.4 På attester i henhold til stk. 2 og 3 skal ejeren af  

 oprindelsesbesætningen bekræfte, at de til overførsel til Bornholm bestemte  

 dyr er født i besætningen eller har henstået i denne i de sidste 9 måneder  

 eller mere.
Stk. 5 Såfremt dyrene ikke er ledsaget af behørig attest, må de ikke komme i land  

 på Bornholm.
Stk. 6 Det i henhold til stk. 2, b og e, udtagne materiale skal undersøges på  

 statens veterinære serumlaboratorium eller på et af veterinærdirektoratet i  

 medfør af bekendtgørelse nr. 213 af 15. maj 1948 vedrørende bekæmpelse af  

 smitsom yverbetændelse hos kvæg godkendt laboratorium.
§ 2 Det påhviler enhver fører af et fartøj, der til Bornholm medbringer køer  

 eller kvier på over 1 år, straks ved ankomsten at give politiet i  

 ankomsthavnen underretning om overførslen.
Stk. 2 Ved overførsel til Bornholm af kvier, der angives at være under 1 år, kan  

 føreren af vedkommende fartøj i tvivlstilfælde forlange afskiberens  

 skriftlige erklæring om dyrets alder.
§ 3 Politimesteren i Rønne påser, at de i § 1 indeholdte betingelser på  

 overførsel overholdes.
§ 4 Overtrædelse af foranstående bestemmelser straffes i medfør af lov nr. 156  

 af 14. april 1920 om smitsomme sygdomme hos husdyrene.
§ 5 Denne bekendtgørelse træder straks i kraft.
 landbrugsministeriet , den 27. juni 1960.
