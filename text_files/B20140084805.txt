Bekendtgørelse om ændring af bekendtgørelse om køretøjer i forsøg med modulvogntog (Totalvægte og kørsel med farligt gods) § 1 I bekendtgørelse nr. 1076 af 7. november 2008 om køretøjer i forsøg med modulvogntog, som ændret ved bekendtgørelse nr. 757 af 28. juni 2012, foretages følgende ændringer:
 1. I § 7, stk. 1, nr. 2, ændres »54.000« til: »56.000«.
 2. I § 7, stk. 1, nr. 2, ændres »48.000« til: »50.000«.
 3. § 18 affattes således:
»§ 18. Modulvogntog må anvendes til transport af farligt gods (ADR), såfremt vogntoget opfylder bestemmelserne i ADR-konventionen, samt multilateral aftale 262 eller 263, som dispenserer for kravet om, at der i et vogntog kun må anvendes ét påhængskøretøj.« 4. § 19, stk. 2, ophæves.
§ 2 Bekendtgørelsen træder i kraft den 1. august 2014.
