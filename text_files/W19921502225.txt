Et 1 døgn gammelt barn dør efter 20 min's behandling med defekt  

 ventilationsudstyr.
Efterfølgende viste det sig at en ventil var revnet,  

 ligesom den trykte vejledning ikke var fulgt i forbindelse med  

 vedligeholdelse af apparatet.
Det beklagedes overfor oversygeplejersken,  

 afdelingssygeplejersken samt 1. assistenten at de havde undladt at føre  

 kontrol med, at vedligeholdelsesproceduren var blevet fulgt.
 5.3.5. Manglende omhu ved at anvende defekt ventilationsudstyr.
1 døgn gammelt barn dør efter 20 min's behandling med defekt  

 ventilationsudstyr.
Efterfølgende viste det sig, at en såkaldt patientventil  

 var revnet og manglede en gummimembran.
Det var desuden oplyst, at den trykte  

 vejledning til apparatet, som forefandtes i afdelingen, ikke var fulgt i  

 forbindelse med vedligeholdelse af udstyret.
 Patientklagenævnet var enige med Sundhedsstyrelsen og meddelte en  

 beklagelse til oversygeplejersken, afdelingssygeplejersken og 1. assistenten  

 over, at de havde udvist manglende omhu jfr. sygeplejerskelovens § 5, ved at  

 have undladt at føre kontrol med, at afdelingens forskriftsmæssige procedure  

 vedrørende vedligeholdelse og kontrol af ventilationsudstyret blev overholdt.
 Patientklagenævnet overvejede tillige, om der var et medansvar for  

 den behandlende sygeplejerske samt den vagthavende læge som straks blev  

 tilkaldt, da der ikke umiddelbart kunne høres luftskifte ved indledningen af  

 ventilationen.
 Uanset at apparatfejl, efter Patientklagenævnets opfattelse, er en  

 mulighed, der bør inddrages i overvejelserne, når behandling med et apparat  

 ikke har den forventede effekt, fandt nævnet ikke anledning til at  

 tilsidesætte Sundhedsstyrelsens vurdering af, at der i det konkrete  

 tilfælde ikke var grundlag for kritik af den behandlende sygeplejerske.  

Sundhedsstyrelsen havde ikke udtrykkeligt taget stilling til, om der  

 var et lægeansvar i sagen.
