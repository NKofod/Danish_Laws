Skriftlig fremsættelse (24. februar 2005) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
Forslag til lov om  

 ændring af lov om naturbeskyttelse (Udmøntning af kommunalreformen) (Lovforslag nr.
L 89).
Lovforslaget er en del af den samlede lovgivningsmæssige  

 gennemførelse af en ny kommunalreform.
Forslaget er således et led i  

 udmøntningen af regeringens aftale fra juni 2004 med Dansk Folkeparti om en  

 strukturreform og den efterfølgende aftalte udmøntningsplan fra september  

 2004.
 Aftalen indebærer, at der gennemføres en kommunalreform, som  

 grundlæggende ændrer rammerne for varetagelsen af de offentlige opgaver og  

 den  

 offentlige service i Danmark.
Som det fremgår af strukturaftalens kapitel 13, ønsker  

 forligspartierne overordnet set, at der på natur- og miljøområdet gennemføres  

 en forenklet arbejdsdeling, der skaber større lokalt engagement og ansvar  

 omkring opgaveløsningen og samtidig sikrer overordnede nationale og  

 internationale interesser på området.
For så vidt angår de generelle,  

 grundlæggende principper for arbejdsdelingen mellem kommunerne, regionerne og  

 staten er disse nærmere beskrevet i aftalen, som også fastlægger den ændrede  

 opgavefordeling for så vidt angår naturbeskyttelsen.
Hidtil har amterne varetaget langt den overvejende del af de  

 konkrete myndighedsopgaver på naturbeskyttelseslovens område.
Aftalen  

 overfører  

 de fleste af disse opgaver til kommunerne, mens visse overordnede opgaver til  

 sikring af Danmarks internationale forpligtelser m.v. samles i staten.
Lovforslaget overfører derfor hovedparten af amternes  

 naturbeskyttelsesopgaver til kommunerne.
Det drejer sig om den konkrete  

 administration vedrørende beskyttede naturtyper og i forbindelse med Natura  

 2000-områderne, bygge- og  

 beskyttelseslinjer, friluftsreklamer, offentlige anlæg, adgangsregler,  

 fredning, naturforvaltning og anden arealforvaltning og om administrationen  

 af  

 bestemmelserne om offentlighedens  

 adgang, tilsyn og håndhævelse.
 Lovforslaget flytter administration af  

 strandbeskyttelseslinjen og sekretariatsbetjeningen af fredningsnævn fra  

 amterne til staten ligesom naturovervågningen og færdiggørelsen af de største  

 og mest komplicerede VMPII-projekter samles i staten.
Lovforslaget ændrer reglerne om nedsættelse og sammensætning  

 af fredningsnævn og Taksationskommissionen, og reglerne om afholdelse af  

 udgifterne til fredningserstatninger m.v.
Efter forslaget nedsættes der 2  

 eller  

 3 fredningsnævn med udgangspunkt i den geografiske afgrænsning af regionerne  

 og  

 fredningsnævnene består ud over formanden af et medlem, der udpeges af  

 ministeren og et medlem, der udpeges af kommunalbestyrelsen.
 Lovforslaget indeholder endelig som noget nyt en mulighed  

 for at regionerne kan yde tilskud til fremme af realiseringen af den  

 regionale  

 udviklingsplan, som skal udarbejdes efter de foreslåede ændringer af  

 planloven.
 Idet jeg i øvrigt henviser til lovforslaget med tilhørende  

 bemærkninger, skal jeg anbefale lovforslaget til Folketingets velvillige  

 behandling.
