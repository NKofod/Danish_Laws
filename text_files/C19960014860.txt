Direktoratet har i bekendtgørelse nr. 866 af 30. september 1996 fastsat  

 regler om arbejdsløshedsforsikring ved arbejde inden for EØS og i det øvrige  

 udland.
Til brug ved administrationen af bekendtgørelsen har direktoratet  

 udarbejdet denne vejledning.
Indledning Aftalen om Det E uropæiske Ø konomiske S  

 amarbejdsområde - EØS-aftalen - trådte i kraft den 1. januar 1994.  

 EØS-aftalen er indgået mellem EU-landene og EFTA-landene, bortset fra  

 Schweiz.
 EU-landene er: Belgien, Danmark, Finland, Frankrig, Grækenland,  

 Holland, Irland, Italien, Luxembourg, Portugal, Spanien, Storbritannien,  

 Sverige, Tyskland og Østrig.
 EFTA-landene er: Island, Liechtenstein, Norge og Schweiz (der dog  

 ikke er omfattet af EØS-aftalen).
 EØS-landene er herefter: EU-landene og EFTA-landene (bortset fra  

 Schweiz). Danmark, Finland, Island, Norge og Sverige er også nordiske  

 lande.
Forordning (EØF) nr. 1408/71 og forordning (EØF) nr. 574/72 EØS-aftalen indebærer - udover et økonomisk samarbejde - også et  

 samarbejde om social sikring.
Det betyder, at forordning (EØF) nr.  

 1408/71 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter inden  

 for Fællesskabet (herefter kaldet forordningen) og forordning (EØF) nr.  

 574/72 om regler til gennemførelse af forordning (EØF) nr. 1408/71  

 (herefter kaldet gennemførelsesforordningen) fra EØS-aftalens ikrafttræden  

 gælder både i EU-landene og i EFTA-landene (dog ikke Schweiz) for  

 statsborgere i disse medlemsstater eller statsløse eller flygtninge bosat på  

 en medlemsstats område.
Nordisk Konvention af 15. juni 1992 om Social Sikring De nordiske lande har sammen udarbejdet Nordisk Konvention af 15. juni  

 1992 om Social Sikring (herefter kaldet konventionen). Konventionen  

 trådte i kraft den 1. januar 1994 ligesom EØS-aftalen.
Konventionen gælder  

 mellem de nordiske lande for personer, der ikke er omfattet af EØS-aftalen,  

 det vil bl.a. sige nordiske statsborgere, som ikke er eller har været i  

 arbejde, f.eks. studerende og hjemmegående, og personer, der ikke er  

 statsborgere i et EØSland.
Konventionen gælder - i modsætning til EF-reglerne  

 - også for Grønland og Færøerne.
Konventionen regulerer dog ikke det  

 indbyrdes forhold mellem Danmark, Grønland og Færøerne.
 Det fremgår af artikel 17, stk. 1, i konventionen, at artiklerne 67-71 i  

 forordningen finder tilsvarende anvendelse i forholdet mellem de nordiske  

 lande for personer, der ikke er omfattet af EØS-aftalen.
 Der er udarbejdet en administrativ aftale til konventionen.
Ret til optagelse og ret til medregning af forsikrings- og  

 arbejdsperioder efter arbejde i et andet EØS-land Efter hovedreglen i forordningens artikel 13, stk. 2, litra a og b, skal  

 et medlem af en dansk arbejdsløshedskasse, der påbegynder arbejde i et andet  

 EØS-land, være omfattet af arbejdsløshedsforsikringen i det andet EØS-land  

 (beskæftigelseslandet), selv om medlemmet er bosat på en anden medlemsstats  

 område.
Da medlemmet kun må være omfattet af arbejdsløshedsforsikringen i et  

 EØS-land, jf. artikel 13, stk. 1, i forordningen, skal medlemmet samtidig  

 meldes ud af den danske arbejdsløshedskasse.
 Tilsvarende regler gælder for et medlem af en dansk arbejdsløshedskasse,  

 der er omfattet af konventionen, jf. artikel 7 i konventionen.
Medregning af forsikrings- og arbejdsperioder - herunder perioder hvor der  

 er udbetalt arbejdsløshedsydelser - fra et andet EØS-land er betinget af, at  

 perioderne er dokumenteret på en attest E 301, jf. artikel 80 i  

 gennemførelsesforordningen.
For personer, der er omfattet af konventionen,  

 anvendes attest N 301 som dokumentation for perioderne.
 For så vidt angår direktoratets praksis vedrørende udbetaling af dagpenge  

 i tilfælde, hvor der endnu ikke foreligger en attest E 301/N 301, henvises  

 til direktoratets vejledning om arbejdsløshedsforsikring i relation til  

 EØS-landene.
 Det følger af arbejdsløshedsforsikringsloven, at kun arbejde i  

 medlemsperioder medregnes ved opgørelse af beskæftigelseskravet i § 53.
 Når et medlem oplyser, at medlemmet overvejer at rejse til udlandet for at  

 søge eller overtage arbejde, skal arbejdsløshedskassen tilbyde medlemmet en  

 individuel og personlig samtale, hvor arbejdsløshedskassen vejleder medlemmet  

 om de regler, der har betydning i den forbindelse, jf. direktoratets  

 bekendtgørelse om en arbejdsløshedskasses vejledningspligt.
 Til § 1, stk. 1.
 Optagelse skal ske i den arbejdsløshedskasse, inden for hvis faglige  

 område pågældende har fået arbejde eller i en tværfaglig arbejdsløshedskasse.
Optagelse kan ske som fuldtids- eller deltidsforsikret.
Optagelse i en  

 arbejdsløshedskasse for selvstændige kan dog kun ske som fuldtidsforsikret.
 Til § 1, stk. 2.
 Reglen gælder kun for personer, der ikke har været arbejdsløshedsforsikret  

 i Danmark inden for de sidste 5 år på det tidspunkt, hvor kassen modtager en  

 skriftlig ansøgning om optagelse.
 Ud over perioder hvor en person i kraft af arbejde er forsikret, anses  

 perioder, hvor der udbetales arbejdsløshedsydelser, herunder ydelser under  

 arbejdssøgning i Danmark på en attest E 303, for forsikringsperioder.
Bestemmelsen betyder, at der ved overgang til en dansk arbejdsløshedskasse  

 fra arbejdsløshedsforsikringen i et andet EØS-land højst kan være en periode  

 på 8 uger, hvor personen ikke er omfattet af et  

 arbejdsløshedsforsikringssystem.
Den ikke-forsikrede del af 8-ugers-perioden  

 tæller ikke med som forsikringsperiode.
Alligevel anses  

 arbejdsløshedsforsikringen for ubrudt i relation til kravet om 1 års uafbrudt  

 medlemskab i arbejdsløshedsforsikringslovens § 53, stk. 1.
Hvis 8-ugers-fristen for påbegyndelse af arbejde eller ansøgning om  

 optagelse overskrides, kan forsikringsperioderne fra det andet EØS-land ikke  

 medregnes.
Det betyder, at medlemmet først vil opnå ret til dagpenge efter 1  

 års medlemskab, forudsat at lovens øvrige betingelser for ret til dagpenge er  

 opfyldt.
 Til § 1, stk. 3.
 For time-, dag-, uge- og 14-dages-lønnede skal kravet om arbejde opfyldes  

 inden for 12 uger, for månedslønnede inden for 3 måneder.
Hvis kassen har modtaget en ansøgning om optagelse inden for  

 8-ugers-fristen, kan det arbejde, der er udført før optagelsestidspunktet,  

 medregnes til opfyldelse af kravet om mindst 296/148 timers arbejde.
Arbejdet  

 kan dog ikke medregnes til opfyldelse af beskæftigelseskravet i  

 arbejdsløshedsforsikringslovens § 53, da det ikke er udført i en  

 forsikringsperiode.
Når kravet om arbejde er opfyldt, indtræder retten til  

 dagpenge med tilbagevirkende kraft fra optagelsestidspunktet.
Et medlem, der  

 har haft deltidsarbejde, vil derfor kunne få supplerende dagpenge fra  

 optagelsestidspunktet, forudsat at de almindelige betingelser for ret hertil  

 er opfyldt.
 Til § 1, stk. 4.
Medregning af dokumenterede arbejdsperioder forudsætter, at personen har  

 været forsikret i overensstemmelse med artiklerne 13 - 17 i forordningen og  

 artikel 7 i konventionen.
Endvidere er medregning betinget af, at arbejdet  

 kan anerkendes som lønarbejde efter reglerne i direktoratets bekendtgørelse  

 om beskæftigelseskrav, dagpengeperiode og aktivperiode.
 Til § 1, stk. 5.
8-ugers-fristen for påbegyndelse af arbejde og ansøgning om optagelse samt  

 12-ugers-/3 måneders-fristen for opfyldelse af kravet om arbejde vil bl.a.  

 kunne forlænges i tilfælde af dokumenteret sygdom eller barselorlov.
Begge  

 frister løber videre, når personen er raskmeldt, eller barselorloven er  

 udløbet.
 Til § 2, stk. 1.
 Genoptagelse af personer, der har været arbejdsløshedsforsikret i Danmark  

 inden for de sidste 5 år på det tidspunkt, hvor kassen modtager en skriftlig  

 ansøgning om optagelse, er betinget af, at kassen modtager ansøgningen inden  

 8 uger regnet fra det tidspunkt, hvor personen ophørte med at være omfattet  

 af det andet EØS-lands arbejdsløshedsforsikringssystem.
Personen skal have bopæl og ophold i Danmark for at blive optaget.
Kravet  

 om beskæftigelse i arbejdsløshedsforsikringslovens § 41, skal derimod ikke  

 være opfyldt.
Personen skal genoptages i en arbejdsløshedskasse, der dækker det arbejde,  

 pågældende har udført i det andet EØS-land eller i en tværfaglig  

 arbejdsløshedskasse.
Personen kan dog vælge at blive genoptaget i den  

 arbejdsløshedskasse, pågældende tidligere har været medlem af.
Genoptagelse kan ske som fuldtids- eller deltidsforsikret.
Genoptagelse i  

 en arbejdsløshedskasse for selvstændige kan dog kun ske som  

 fuldtidsforsikret.
 For så vidt angår opfyldelse af kravet om 1 års medlemskab i  

 arbejdsløshedsforsikringslovens § 53, henvises der til vejledningsteksten til  

 § 1, stk. 2.
 Hvis personen opfylder betingelserne for at medregne forsikringsperioder  

 fra et andet EØS-land, kan genoptagelse ske også efter det fyldte 65. år.
 Hvis 8-ugers-fristen overskrides, skal personen nyoptages, hvilket bl.a.  

 indebærer, at kravet om beskæftigelse i arbejdsløshedsforsikringslovens § 41,  

 og kravet om 1 års medlemskab i arbejdsløshedsforsikringslovens § 53, skal  

 opfyldes på ny.
 Til § 2, stk. 2.
 Der henvises til vejledningen til § 1, stk. 4.
 Til § 2, stk. 3.
 Vedrørende dispensation fra 8-ugers-fristen for ansøgning om optagelse  

 henvises der til vejledningen til § 1, stk. 5.
 Til § 3.
 Grænsearbejdere er ifølge artikel 71 i forordningen arbejdstagere, der  

 arbejder i et EØS-land men har bopæl i et andet EØS-land, hvortil personen  

 som hovedregel vender tilbage hver dag eller mindst en gang om ugen.  

»Andre arbejdstagere end grænsearbejdere« er arbejdstagere,  

 der arbejder i et EØS-land og bor i et andet, hvortil personen ikke vender  

 tilbage mindst en gang om ugen.
 Grænsearbejdere og »andre arbejdstagere end grænsearbejdere«  

 skal under arbejdet være arbejdsløshedsforsikret i beskæftigelseslandet, jf.  

 artikel 13, stk. 2, litra a, i forordningen.
 Grænsearbejdere og »andre arbejdstagere end grænsearbejdere«,  

 som bliver helt arbejdsløse, skal omfattes af arbejdsløshedsforsikringen i  

 bopælslandet. »Andre arbejdstagere end grænsearbejdere« kan dog  

 vælge fortsat at være omfattet af arbejdsløshedsforsikringen i det tidligere  

 beskæftigelsesland.
 Optagelse i en dansk arbejdsløshedskasse af helt arbejdsløse  

 grænsearbejdere og »andre arbejdstagere end grænsearbejdere« og  

 medregning af forsikringsperioder fra et andet EØS-land kan ske, uden at  

 kravet om beskæftigelse i arbejdsløshedsforsikringslovens § 41, er opfyldt,  

 forudsat at kassen har modtaget en skriftlig ansøgning om optagelse inden 8  

 uger fra forsikringsdækningens ophør i det andet EØS-land.
 Der henvises til direktoratets vejledning om arbejdsløshedsforsikring i  

 relation til EØS-landene.
 Til § 4.
 §§ 1 og 2 indebærer, at der accepteres afbrydelser i forsikringen på 8  

 uger regnet fra det tidspunkt, hvor personen ophører med at være  

 arbejdsløshedsforsikret i det andet EØS-land, og indtil personen er blevet  

 optaget/genoptaget i den danske arbejdsløshedskasse.
 § 4  indebærer, at der accepteres afbrydelser på  

 sammenlagt 8 uger inden for 12 måneder i forbindelse med overgangen fra en  

 dansk arbejdsløshedskasse til arbejdsløshedsforsikringen i det andet EØS-land  

 og afbrydelser i forsikringen i de andet EØS-land.
 Der accepteres således afbrydelser i forsikringen på i alt 2 x 8 uger.
 8-ugers-fristen i §§ 1 og 2 regnes fremad fra det tidspunkt, hvor  

 forsikringen ophører i det andet EØS-land, mens 8-ugers-fristen i § 4 regnes  

 bagud fra dette tidspunkt.
 Eksempel:
På tidspunktet for ansøgningen om genoptagelse i den danske  

 arbejdsløshedskasse har personen været arbejdsløshedsforsikret i Danmark  

 inden for de sidste 5 år.
Personen er derfor omfattet af § 2 i  

 bekendtgørelsen.
 8-ugers-fristen for ansøgning om genoptagelse i den danske  

 arbejdsløshedskasse er overholdt, og forsikringsperioderne fra Frankrig kan  

 således medregnes, jf. § 2, stk. 1.
Når arbejdsløshedskassen efter § 4 i bekendtgørelsen skal afgøre, om  

 afbrydelserne i forsikringen sammenlagt overstiger 8 uger inden for 12  

 måneder, tages der udgangspunkt i det tidspunkt, hvor forsikringen er ophørt  

 i Frankrig - det vil sige den 30. juni 1996. Den første afbrydelse i  

 forsikringen i Frankrig i perioden fra den 1.-29. februar 1996 (4 uger og 1  

 dag) overstiger ikke 8 uger.
Forsikringsperioder, der ligger før denne  

 afbrydelse, kan derfor også medregnes.
I perioden fra den 1.-21. december  

 1995 (3 uger) er der igen en afbrydelse i forsikringen i Frankrig.
Da heller  

 ikke denne afbrydelse medfører afbrydelser på over sammenlagt 8 uger, kan  

 forsikringsperioderne i Frankrig og i Danmark helt tilbage fra den 1. januar  

 1995 medregnes til opfyldelse af kravet om 1 års medlemskab i  

 arbejdsløshedsforsikringslovens § 53.
 Medlemmet vil således kunne medregne forsikringsperioden fra den 1. januar  

 1995 til den 30. november 1995, forsikringsperioden fra den 22. december 1995  

 til den 31. januar 1996 og forsikringsperioden fra den 1. marts 1996 til den  

 30. juni 1996. Da der foreligger mere end 1 års medlemskab i Danmark og  

 Frankrig, vil medlemmet således være dagpengeberettiget fra genoptagelsen i  

 den danske arbejdsløshedskasse den 1. august 1996, forudsat at  

 arbejdsløshedsforsikringslovens øvrige betingelser herfor er opfyldt.
Hvis der i ovennævnte eksempel tillige havde været en afbrydelse i  

 forsikringen fra den 1.-14. juli 1995 i forbindelse med overgangen fra den  

 danske arbejdsløshedskasse til fransk arbejdsløshedsforsikring, ville der  

 foreligge afbrydelser i forsikringen, som sammenlagt overstiger 8 uger inden  

 for 12 måneder.
Forsikringsperioder, der ligger før denne afbrydelse, vil  

 derfor ikke kunne medregnes.
 Medlemmet vil således kun kunne medregne forsikringsperioden fra den 15.  

 juli 1995 til 30. november 1995, forsikringsperioden fra den 22. december  

 1995 til den 31. januar 1996 og forsikringsperioden fra den 1. marts 1996 til  

 den 30. juni 1996. Der foreligger dermed mindre end 1 års medlemskab.  

 Medlemmet vil derfor først være dagpengeberettiget, når medlemmet har været  

 medlem af den danske arbejdsløshedskasse i en periode, der sammenlagt med de  

 nævnte 3 forsikringsperioder udgør 1 års medlemskab.
Ret til optagelse/genoptagelse under arbejde i et andet EØS-land Til § 5, stk. 1.
 Optagelse er som udgangspunkt betinget af, at lønmodtageren fremlægger  

 dokumentation fra den kompetente myndighed i det andet EØS-land for, at  

 pågældende ikke har ret til at blive arbejdsløshedsforsikret der.
 5-ugers-fristen for ansøgning om optagelse, jf. direktoratets  

 bekendtgørelse om optagelse i en arbejdsløshedskasse for lønmodtagere, gælder  

 ikke ved optagelse efter § 5, stk. 1. Optagelse kan således kun ske under  

 arbejde i det andet EØS-land.
 En person, der driver selvstændig virksomhed i et andet EØS-land, hvor  

 pågældende ikke har ret til at blive arbejdsløshedsforsikret, kan ikke  

 optages i en dansk arbejdsløshedskasse, jf. dog § 6, da optagelse  

 forudsætter, at den selvstændige virksomhed drives i Danmark, jf.  

 direktoratets bekendtgørelse om optagelse i en arbejdsløshedskasse for  

 selvstændige erhvervsdrivende.
 Optagelse i en arbejdsløshedskasse under arbejde i lande uden for  

 EØS , herunder Grønland, kan ske efter reglerne i direktoratets  

 bekendtgørelse om optagelse i en arbejdsløshedskasse for lønmodtagere og  

 efter reglerne i direktoratets bekendtgørelse om optagelse i en  

 arbejdsløshedskasse for selvstændige erhvervsdrivende.
 Til § 6, stk. 3.
Hvis en person efter at have været arbejdsløshedsforsikret i et andet  

 EØS-land på baggrund af lønarbejde herefter påbegynder selvstændig virksomhed  

 i det pågældende land uden at have ret til at blive arbejdsløshedsforsikret  

 der, kan pågældende genoptages i en dansk arbejdsløshedskasse, og  

 perioden med drift af selvstændig virksomhed kan medregnes til opfyldelse af  

 beskæftigelseskravet i arbejdsløshedsforsikringslovens § 53, fordi  

 virksomheden har været drevet i en dansk forsikringsperiode.
Medregning  

 forudsætter, at medlemmet opfylder de samme dokumentationskrav, som stilles  

 ved drift af selvstændig virksomhed i Danmark.
Ret til bevarelse af medlemskab under arbejde i et andet EØS-land og  

 det øvrige udland Til § 7, stk. 1.
Bevarelse af medlemskabet er som udgangspunkt betinget af, at medlemmet  

 fremlægger dokumentation fra den kompetente myndighed i det andet EØS-land  

 for, at pågældende ikke har ret til at blive arbejdsløshedsforsikret der.
Det  

 kan f.eks. være tilfældet, hvis det arbejde, personen udfører, betragtes som  

 selvstændig virksomhed efter reglerne i det andet EØS-land, og der ikke  

 findes en arbejdsløshedsforsikring for selvstændige, eller hvis arbejdets art  

 eller omfang i øvrigt ikke berettiger til optagelse i det andet EØS-lands  

 arbejdsløshedsforsikringssystem.
 Til § 7, stk. 2.
 Et medlem, der arbejder i lande uden for EØS (dog ikke på  

 Færøerne), kan bevare medlemskabet af en dansk arbejdsløshedskasse, selv om  

 pågældende bliver omfattet af arbejdsløshedsforsikringssystemet i det andet  

 land.
 Til § 7, stk. 3.
 Medregning af perioder med drift af selvstændig virksomhed til opfyldelse  

 af beskæftigelseskravet i arbejdsløshedsforsikringslovens § 53, forudsætter,  

 at medlemmet opfylder de samme dokumentationskrav, som stilles ved drift af  

 selvstændig virksomhed i Danmark.
Uretmæssig arbejdsløshedsforsikring under arbejde i Danmark eller i et  

 andet EØS-land Til § 8.
 Anvendelsen af artikel 67 i forordningen og artikel 17 i konventionen  

 (sammenlægningsprincippet) forudsætter, at personen arbejdsløshedsforsikres i  

 et andet EØS-land i overensstemmelse med artiklerne 13-17 i forordningen og  

 artikel 7 i konventionen (lovvalgsreglerne).
Formålet med sondringen mellem uretmæssige forsikringsperioder på over  

 henholdsvis under 5 år er at sikre, at et medlem, der har været uretmæssigt  

 forsikret, ikke stilles bedre end en person, der har ladet sig udmelde af den  

 danske arbejdsløshedskasse i forbindelse med, at pågældende har påbegyndt  

 arbejde og er blevet arbejdsløshedsforsikret i et andet EØS-land.
Denne  

 person vil ved tilbagevenden til Danmark skulle opfylde betingelserne for  

 optagelse/genoptagelse i §§ 1 og 2.
 Til § 9, stk. 1.
 I tilfælde, hvor medlemskabet annulleres, skal arbejdsløshedskassen  

 tilbagebetale kontingent for den periode, hvor medlemskabet er blevet  

 annulleret, jf. direktoratets bekendtgørelse om betaling af medlemsbidrag til  

 en arbejdsløshedskasse.
 Fejlforsikringsperioder og arbejde i sådanne perioder kan ikke medregnes  

 til opfyldelse af arbejdsløshedsforsikringslovens § 53, uanset om  

 medlemskabet annulleres eller ej, jf. dog § 9, stk. 6.
 Til § 9, stk. 2.
Hvis perioderne med fejlforsikring sammenlagt overstiger 5 år, skal  

 personen optages som nyt medlem af arbejdsløshedskassen, hvilket betyder, at  

 arbejdsløshedsforsikringslovens § 41 skal være opfyldt.
Dagpengeretten  

 indtræder tidligst efter 1 års medlemskab, forudsat at beskæftigelseskravet i  

 arbejdsløshedsforsikringslovens § 53, og lovens øvrige betingelser er  

 opfyldt.
 Til § 9, stk. 3.
 Medlemskabet af arbejdsløshedskassen fortsætter efter ophøret af den  

 seneste periode med fejlforsikring, uden at der skal foreligge en skriftlig  

 ansøgning om optagelse.
 Til § 9, stk. 4.
 Medlemskabet af arbejdsløshedskassen fortsætter efter ophøret af den  

 seneste periode med fejlforsikring, uden at der skal foreligge en skriftlig  

 ansøgning om optagelse.
Hvis et medlem har været fejlforsikret i mere end 3 måneder, fx i 4  

 måneder, skal medlemskabet annulleres, og kravet om 1 års medlemskab i  

 arbejdsløshedsforsikringslovens § 53, skal opfyldes på ny regnet fra det  

 tidspunkt, hvor den seneste periode med fejlforsikring er ophørt.
Dette  

 gælder også for personer, der er optaget i en arbejdsløshedskasse som  

 dimittender, jf. arbejdsløshedsforsikringslovens § 41.
 Hvis medlemmet tidligere er blevet indplaceret i en dagpengeperiode, skal  

 der ikke ske indplacering på ny, medmindre dette følger af reglerne om  

 erhvervelse af ny dagpengeperiode, jf. direktoratets bekendtgørelse om  

 beskæftigelseskrav, dagpengeperiode og aktivperiode.
 Til § 9, stk. 5.
 Medlemskabet af kassen fortsætter efter ophøret af den seneste periode med  

 fejlforsikring, uden at der skal foreligge en skriftlig ansøgning om  

 optagelse.
Hvis et medlem har været fejlforsikret i under 3 måneder, fx i 1 måned,  

 skal pågældende være medlem af arbejdsløshedskassen i 1 måned fra det  

 tidspunkt, hvor den seneste periode med fejlforsikring er ophørt.
Pågældende  

 vil være berettiget til dagpenge efter 1 måneds medlemskab, forudsat at  

 pågældende tidligere har været arbejdsløshedsforsikret i mindst 1 år, og  

 forudsat at arbejdsløshedsforsikringslovens almindelige betingelser i øvrigt  

 er opfyldt.
 Hvis medlemmet kun har været medlem af en arbejdsløshedskasse i fx 6  

 måneder forud for en fejlforsikringsperiode på fx 1 måned, skal pågældende  

 være medlem af arbejdsløshedskassen i yderligere 1 + 6 måneder, før  

 dagpengeretten kan indtræde.
 Hvis et medlem tidligere er blevet indplaceret i en dagpengeperiode, skal  

 der ikke ske indplacering på ny, medmindre dette følger af reglerne om  

 erhvervelse af ny dagpengeperiode, jf. direktoratets bekendtgørelse om  

 beskæftigelseskrav, dagpengeperiode og aktivperiode.
 Til § 9, stk. 6.
Direktoratet vil efter en konkret vurdering kunne tillade, at der ses bort  

 fra, at et medlem i en periode har været fejlforsikret, fx hvis  

 arbejdsgiveren har forsømt sin pligt til at indbetale bidrag til  

 arbejdsløshedsforsikringen i det EØS-land, hvor medlemmet har arbejdet, og  

 det ikke er muligt for arbejdstageren selv at indbetale bidragene  

 efterfølgende.
Tilsvarende gælder, hvis der er tale om så kortvarige  

 ansættelsesforhold, at overflytning mellem landenes  

 arbejdsløshedsforsikringssystemer ikke har været praktisk mulig.
 Til § 10, stk. 1.
 Medlemskabet af den danske arbejdsløshedskasse skal kun annulleres i  

 tilfælde af, at personen retmæssigt er arbejdsløshedsforsikret i et andet  

 EØS-land, og medlemskabet af den danske arbejdsløshedskasse derfor er  

 opretholdt med urette.
 Arbejdsløshedskassen skal tilbagebetale kontingent for de perioder, hvor  

 medlemskabet annulleres, jf. direktoratets bekendtgørelse om betaling af  

 medlemsbidrag til en arbejdsløshedskasse.
 Til § 10, stk. 2.
 For at medlemskabet igen kan anses for retmæssigt, skal personen opfylde  

 kravet om beskæftigelse i arbejdsløshedsforsikringslovens § 41, jf. § 1, stk.  

 1.
 For at personen kan medregne forsikringsperioder fra et andet EØS-land,  

 skal personen opfylde kravet om arbejde i § 1, stk. 2, nr. 2.
 Til § 10, stk. 3.
 Medlemskabet af kassen fortsætter efter ophøret af den seneste periode med  

 dobbeltforsikring, uden at der skal foreligge en skriftlig ansøgning om  

 optagelse.
 Til § 11.
 Bestemmelsen skal sikre, at personer, der har haft fejlforsikringsperioder  

 i et andet EØS-land, stilles på samme måde som personer, der har haft  

 fejlforsikringsperioder i Danmark.
