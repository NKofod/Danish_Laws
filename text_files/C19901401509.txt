 Lov nr. 288 af 4. juni 1986 om miljø og genteknologi har til formål at  

 sikre miljø, natur og sundhed, herunder ernæringshensyn, i forbindelse med  

 anvendelse af genteknologi.
Lovens § 10 regulerer udledning fra produktion, hvor der fremstilles eller  

 anvendes genteknologisk fremstillede organismer eller celler.
Af bestemmelsen  

 fremgår, at godkendelse gives af amtsrådet.
 Miljøministeren gav imidlertid i forbindelse med vedtagelsen af loven  

 overfor Folektinget tilsagn om at anvende call-in bestemmelsen i lovens § 25,  

 stk. 1 i alle sager om godkendelse efter § 10, indtil ministeren omkring 1.  

 februar 1988 havde givet Folektinget en redegørelse for, hvorledes loven  

 havde virket.
 I skrivelse af 25. juli 1986 blev dette tilkendegivet overfor amtsrådene  

 og Hovedstadsrådet.
 I miljøministerens redegørelse af 12. januar 1988 om, hvorledes loven om  

 miljø og genteknologi havde virket, blev det anført, at den generelle call-in  

 ville blive forlænget indtil lovens revision i folketingssamlingen 1989-90.  

 Dette blev meddelt amtsrådene og Hovedstadsrådet ved skrivelse af 8. februar  

 1988, og den generelle call-in for sager om genteknologisk produktion blev  

 fastsat til at gælde frem til 1. juli 1990.
 Revisionen af loven er imidlertid ved lov nr. 338 af 24. maj 1989 blevet  

 udsat til folketingssamlingen 1990-91, og i overensstemmelse hermed forlænges  

 den generelle call-in i medfør af § 25, stk. 1 i lov om miljø og genteknologi  

 således, at afgørelse i alle sager efter § 10 træffes af ministeren i stedet  

 for at amtsrådet (i hovedstadsområdet af kommunalbestyrelserne i København og  

 Frederiksberg). Afgørelser efter § 10 vil blive truffet af Miljøstyrelsen,  

 idet kompetencen er delegeret hertil, jf. § 1, nr. 3, i Miljøministeriets  

 bekendtgørelse nr. 439 af 21. juni 1989.
Ansøgninger om tilladelse til produktion efter § 10 skal derfor  

 videresendes til Miljøstyrelsen, hvor de vil blive behandlet i  

 overensstemmelse med hidtidig praksis.
Der henvises til  

 Levndesmiddelstyrelsens vejledning fra november 1986 om genteknologi og  

 industriel produktion, specielt afsnit 3.2.
 Denne call-in gælder, indtil en eventuel ny eller ændret lov om miljø og  

 genteknologi træder i kraft, dog senest indtil 1. oktober 1991.
 Kopi er sendt til samtlige kommunalbestyrelser.
Lone Dybkjær /Hans Jurgen Stehr Særlig noter:
Afgørelse i alle sager efter lovens § 10 træffes af miljøministeren i  

 stedet for amtsrådet, jf. lovens § 25, stk. 1. Ministerens kompetence er  

 delegeret til Miljøstyrelsen.
Denne call-in gælder indtil en evt. ny eller  

 ændret lov træder i kraft, dog senest indtil 1. oktober 1991.
