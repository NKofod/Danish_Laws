 I forbindelse med helbedøvelse af en 48-årig kvinde placeres  

 trachealtuben fejlagtigt i spiserører istedet for i luftrøret.
 Patienten var som følge deraf uden ilt i 12 min. og døde efter godt en  

 måned uden at have været ved bevidsthed.
 Patientklagenævnet fandt, at 1. reservelægen havde udvist grov  

 forsømmelighed ved ikke at have søgt årsagen til patientens tilstand  

 opklaret, idet forkert placering af tuben var en nærliggende mulighed.
Lægen idømtes bøde i ht. lægelovens § 18. JOURNAL 5.2.3. Ansvarsfordeling mellem reservelæge og 1. reservelæge.
I forbindelse med helbedøvelse af en 48-årig kvinde placeres trachealtuben  

 (ventilationsrøret) fejlagtigt i spiserøret i stedet for som tilsigtet i  

 luftrøret.
Patienten var som følge heraf uden ilttilførsel i ca. 12 minutter.  

 Hun forblev bevistløs efter bedøvelsens afslutning og døde efter godt en  

 måned.
På grund af respirationsproblemer tilkaldte reservelægen, der stod for  

 narkosen en 1. reservelæge ca. 5 minutter efter at intubationen var sket.
Han  

 stetoskoperede og intensiverede behandlingen mod bronchospasmer, hvorefter  

 han forlod stuen uden at have sikret sig effekt af behandlingen.
Efter et par minutter forværredes tilstanden med puls- og blodtryksfald og  

 1. reservelægen tilkaldtes atter.
Patienten var nu svært cyanotisk  

 (blåfarvet), og overlægen tilkaldtes.
Han fandt at underlivet var udspilet  

 som udtryk for, at overtryksventilationen var sket til mavesækken.
 Han optog straks den nedlagte tube, og patienten kunne ventileres uden  

 vanskelighed.
Sundhedsstyrelsen fandt, at reservelægen, der forestod bedøvelsen,  

 mest hensigtsmæssigt burde have tilkaldt hjælp af 1. reservelægen straks, da  

 ventilationen viste sig vanskelig.
Perioden der hengik inden der blev  

 tilkaldt hjælp var imidlertid så kort, at forholdet ikke kunne betragtes som  

 værende en overtrædelse af lægeloven.
 For så vidt angår 1. reservelægen, indstillede Sundhedsstyrelsen ,  

 at der burde rejses tiltale for overtrædelse af lægelovens § 18.  

Sundhedsstyrelsen fandt, at han havde udvist grov forsømmelighed ved  

 ikke at have søgt årsagen til patientens tilstand opklaret, idet ukorrekt  

 placering af tuben var en nærliggende mulighed, som burde have været  

 overvejet, og som krævede hurtig indgriben.
 Efter Sundhedsstyrelsens opfattelse var det tillige et udtryk for  

 manglende omhu, at 1. reservelægen forlod patienten i en kritisk situation  

 uden at sikre sig, at den instituerede behandling havde virkning.
 Patientklagenævnet tiltrådte Sundhedsstyrelsens udtalelse.
 Efterfølgende er 1. reservelægen blevet idømt en bøde på 3.000,- kr. for  

 overtrædelse af lægelovens § 18. Ved udmålingen af bøden lagde retten bl.a.  

 vægt på den urimeligt lange tid, der gik fra politimesterens forelæggelse for  

Sundhedsstyrelsen , til Patientklagenævnets afgørelse forelå.
