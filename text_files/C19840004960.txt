INDLEDNING 1. Ved lov nr. 572 af 7. december 1983 er der fra 1.  

 juli 1984 gennemført udvidelser af retten til dagpenge ved barsel og  

 adoption.
 Fra 1. juli 1985 udvides dagpengeretten yderligere.
Dagpengeperioden efter fødslen forlænges til 20 uger (fra 1/7-1985: 24  

 uger) - § 33, stk. 1, 2. pkt.
Heraf tilkommer de første 14 uger moderen.
Også  

 faderen kan få dagpenge i indtil 2 uger umiddelbart efter barnets fødsel  

 eller modtagelse i hjemmet, altså ofte samtidig med moderen - § 33, stk. 3.  

 De sidste 6 uger (efter 1/7-1985: 10 uger) ydes der dagpenge til enten  

 faderen eller moderen - § 33, stk. 1, 3. og 4. pkt.
 Hvis barnet er indlagt på sygehus i forlængelse af fødslen, fordi det er  

 født for tidligt eller har for lav fødselsvægt, og moderen ikke genoptager  

 arbejdet, kan hun få dagpenge i op til 3 måneder, og 20 ugers- (24  

 ugers-)perioden begynder først at løbe eller genoptages), når barnet  

 udskrives - § 33, stk. 4, 2. pkt.
 Også adoptionssøgendes dagpengeperiode er forlænget til 20 (24) uger - §  

 33, stk. 2. Der er givet adgang til dagpenge i de to første uger til den af  

 de adoptionssøgende ægtefæller, som ikke på det tidspunkt får dagpenge efter  

 den almindelige regel.
Dagpengeudbetalingen til moderen, faderen eller begge eller en eller begge  

 adoptanter kan afbrydes, når de går i arbejde under barnets ophold på  

 sygehus.
Udbetalingen genoptages så ved udskrivelsen.
Fristen for  

 genoptagelse af udbetalingen er forlænget.
Det er nu tilstrækkeligt, at  

 barnet udskrives inden 9 måneder fra fødslen eller modtagelsen - § 33, stk.  

 4, 1. pkt.
 Under punkterne 4-8 gennemgås de enkelte lovændringer, og i pkt. 9 omtales  

 ikrafttrædelses- og overgangsreglerne.
 De samtidige ændringer ved lov nr. 573 af 7. december 1983 om ændring af  

 lov om barselorlov m.v. er beskrevet i arbejdsministeriets orientering, se  

 bilaget.
 2. Ved lov nr. 502 af 28. oktober 1983 er bestemmelsen  

 i § 41, stk. 2 blevet ændret således, at det PERSONLIGE BIDRAG til  

 dagpengefonden er forhøjet fra 1% til 1,85% årligt af det beløb, hvoraf  

 indkomstskat til staten beregnes.
 Ifølge § 41, stk. 5 overføres forskellen mellem dagpengefondens indtægter  

 og udgifter til staten.
 Loven har virkning fra og med indkomståret 1984.
 3. Ved lov nr. 612 af 21. december 1983 om ændring af  

 forskellige sociale love m.v. er der foretaget ændringer i dagpengelovens §  

 26. Loven trådte i kraft 1. januar 1984.
 Ændringerne er en konsekvens af den vedtagne førtidspensionsreform, der  

 trådte i kraft samtidig, jfr. lov nr. 248 af 8. juni 1983 og lov nr. 249 af  

 8. juni 1983.
 Som følge af, at reglerne om opsættelse af pension er ophævet, gælder  

 varighedsbegrænsningen i § 26, stk. 1, alle personer, der er fyldt 67 år.  

 Reglerne om dispensation fra varighedsbegrænsningen, jfr. § 26, stk. 7, er  

 fastsat ved sikringsstyrelsens bekendtgørelse nr. 639 af 22. december 1983.
DE NYE REGLER OM BARSELDAGPENGE 4. I § 33, STK. 1, 2. PKT. er dagpengeperioden efter  

 fødslen udvidet fra 14 uger til 20 uger (24 uger fra 1/7-1985).
Efter bestemmelsen har barnets forældre under fravær fra arbejdet ret til  

 dagpenge i tilsammen 20 uger (fra 1/7-1985 i 24 uger) efter fødslen.
Perioden  

 regnes som hidtil fra kalenderdagen efter den dag, hvor fødslen har fundet  

 sted.
 Dagpenge til faderen kan tidligst ydes efter den 14. uge efter fødslen og  

 i indtil 6 uger efter dette tidspunkt (fra 1/7-1985 i indtil 10 uger). Der  

 stilles ikke krav om, at forældrene lever sammen, men det forudsættes, at  

 faderen opholder sig hos barnet under orlovsperioden. (Faderskabet kan i  

 tvivlstilfælde eventuelt dokumenteres ved fødselsattest eller  

 navne-/dåbsattest). Den ret til barseldagpenge, der efter loven tilkommer  

 barnets fader, gælder ikke en person, der blot samlever med moderen, men hvis  

 faderskab til barnet ikke er anerkendt eller fastslået.
Dagpenge efter stk. 1, 2. pkt. kan kun ydes til en af forældrene ad  

 gangen.
Fordelingen af dagpengeretten bestemmer forældrene.
Faderens  

 dagpengeret efter denne bestemmelse er betinget af, at begge forældre har  

 dagpengegivende indtægt.
Dagpenge kan kun udbetales til personer, der  

 opfylder indtægtsbetingelserne i § 34.
 5. I § 33, STK. 2 er retten til dagpenge for  

 adoptionssøgende blevet tilsvarende udvidet, således at der fra 1. juli 1984  

 kan ydes dagpenge til adoptionssøgende i 20 uger og fra 1. juli 1985 i 24  

 uger efter modtagelsen af barnet, når de adoptionsundersøgende myndigheder  

 bestemmer, at en adoptionssøgende skal være fraværende fra arbejdet i  

 forbindelse med modtagelsen.
Betingelserne for dagpengeret i forbindelse med adoption, herunder at  

 begge adoptanter har dagpengegivende indtægt, er iøvrigt uændrede.
Når der  

 bortses fra de første 2 uger - se herom pkt. 6 - kan dagpenge som hidtil kun  

 ydes til en af ægtefællerne ad gangen.
6. Efter § 33, STK. 3 har barnets fader, uafhængigt af  

 dagpengeretten efter stk. 1, ret til dagpenge under fravær fra arbejdet i  

 indtil 2 uger efter fødslen eller barnets modtagelse i hjemmet.
Perioden  

 regnes i almindelighed fra og med kalenderdagen efter fødselsdatoen eller  

 datoen for modtagelsen i hjemmet.
Perioden kan dog regnes fra og med den dag,  

 hvor fødslen eller modtagelsen finder sted, hvis faderen ønsker det.
Der  

 stilles som nævnt ikke krav om, at forældrene lever sammen, men det  

 forudsættes, at faderen har ophold på samme sted som barnet.
Faderen  

 bestemmer selv, om han vil udnytte retten til dagpenge i indtil 2 uger enten  

 efter fødslen eller efter barnets modtagelse i hjemmet.
Perioden kan kun  

 deles i den i stk. 4, 1. pkt. nævnte situation, se pkt. 7.
 En tilsvarende ret til dagpenge efter barnets modtagelse i hjemmet gælder  

 for en adoptant, som ikke modtager dagpenge efter § 33, stk. 2.
I indtil 2 uger fra fødslen eller modtagelsen af barnet er der således  

 mulighed for at yde dagpenge til begge forældre eller adoptanter SAMTIDIG.
I  

 denne periode kan dagpenge endvidere ydes til faderen eller den ene adoptant,  

 uanset at moderen eller den anden adoptant ikke har dagpengegivende indtægt.
7. Bestemmelsen i § 33, STK. 4, 1. PKT. vedrører ret  

 til deling af barseldagpengeperioden, når arbejdet genoptages i forbindelse  

 med barnets ophold på sygehus.
Retten til deling gælder foruden  

 20-ugersperioden (fra 1/7-1985 24-ugersperioden) efter fødslen eller barnets  

 modtagelse også faderens eller en adoptants ret til dagpenge i 2 uger efter  

 barnets fødsel eller modtagelse i hjemmet.
Der er ret til dagpenge for resten af den pågældende periode, når den  

 sikrede i tilknytning til barnets udskrivelse på ny er fraværende fra  

 arbejdet.
Det kræves dog, at udskrivelsen finder sted inden 9 måneder fra  

 fødslen eller modtagelsen af barnet.
 8. Efter § 33, STK. 4, 2. PKT. er der ret til dagpenge  

 for en kvinde, hvis barn i tilknytning til fødslen er indlagt på sygehus på  

 grund af for tidlig fødsel eller for lav fødselsvægt, når kvinden undlader at  

 genoptage arbejdet, medens barnet er indlagt.
Kvinden er berettiget til dagpenge, sålænge barnet er indlagt, dog  

 maksimalt i 3 måneder (91 kalenderdage). Den almindelige  

 barseldagpengeperiode efter § 33, stk. 1 udskydes tilsvarende, således at  

 20-ugersperioden (fra 1/7-1985 24-ugersperioden) først løber eller genoptages  

 fra og med kalenderdagen efter den dag, hvor udskrivelsen finder sted, ved  

 indlæggelse i mere end 3 måneder dog fra udløbet af de 3 måneder.
Udskydelsen  

 medfører en tilsvarende udsættelse af faderens ret til barseldagpenge efter  

 14 uger.
Endvidere vil faderens ret til dagpenge efter § 33, stk. 3, i indtil  

 2 uger efter fødslen eller barnets modtagelse i hjemmet automatisk blive  

 udsat, hvis han ønsker at udnytte sin ret i forbindelse med modtagelsen, og  

 denne udsættes på grund af indlæggelsen.
 Dagpengeretten er uafhængig af, om kvinden eventuelt ville være i stand  

 til at afbryde barselhvilen og genoptage sit arbejde under barnets  

 indlæggelse.
 Det er dog en forudsætning for at yde dagpenge, at det er dokumenteret,  

 f.eks. ved en journaludskrift fra sygehuset eller lægeerklæring, at barnet er  

 indlagt på grund af for tidlig fødsel eller for lav fødselsvægt.
Der er ikke dagpengeret efter denne bestemmelse i tilfælde, hvor barnets  

 indlæggelse udelukkende skyldes sygdom.
I et sådant tilfælde kan kvinden dele  

 barseldagpengeperioden ved at genoptage sit arbejde, medens barnet er  

 indlagt, se pkt. 7.
 9. IKRAFTTRÆDELSES- OG OVERGANGSBESTEMMELSER PR. 1.  

 JULI 1984 (§§ 2 og 3 i lov nr. 572 af 7. december 1983).
Ændringerne har virkning for tilfælde, hvor fødslen finder sted eller  

 adoptivbarnet modtages den 1. juli 1984 eller senere.
De følgende  

 bemærkninger om overgangsreglerne vedrører kun ændringerne pr. 1. juli 1984.  

 Vejledning om overgangsreglerne pr. 1. juli 1985 vil blive udsendt i 1985.
 Personer, der den 1. juli 1984 modtager dagpenge efter de hidtil gældende  

 regler under en løbende fraværsperiode på grund af barsel eller adoption,  

 overgår til at modtage dagpenge efter de nye bestemmelser.
 Personer, der den 1. juli 1984 ikke har opbrugt deres RET til dagpenge  

 efter de hidtidige regler vil være omfattet af de nye regler, uanset at  

 dagpengeudbetalingen midlertidig er ophørt som følge af barnets indlæggelse  

 på grund af sygdom.
Overgangsbestemmelsen medfører, at de tilfælde, hvor dagpengeperioden  

 efter fødslen eller modtagelsen af adoptivbarnet begynder den 26. marts 1984  

 eller senere, og hvor arbejdet efter afsluttet orlov ikke er genoptaget pr.  

 1. juli 1984, vil blive omfattet af udvidelsen fra 14 til 20 uger.
Også  

 faderen vil i disse situationer være berettiget til dagpenge efter den 14.  

 uge efter fødslen, d.v.s. i indtil 6 uger.
EKSEMPEL 1 Fødslen finder sted den 25. marts 1984. Kvinden er berettiget til dagpenge  

 i 14 uger regnet fra 26. marts 1984, dvs. til og med 1. juli 1984. Der er  

 herefter yderligere ret til dagpenge i 6 uger (eventuelt for barnets fader),  

 dvs. 20 uger ialt regnet fra 26. marts 1984.
EKSEMPEL 2 Et adoptivbarn modtages den 26. marts 1984. 14-ugersperioden udløber den  

 1. juli 1984. Adoptanterne er berettiget til 20 ugers dagpenge regnet fra 26.  

 marts 1984.
 Overgangsreglen i ændringslovens § 3 omfatter ikke retten til dagpenge  

 efter § 33, stk. 3. Barnets fader eller en af adoptanterne har derfor kun ret  

 til dagpenge i indtil 2 uger efter denne bestemmelse, når fødslen har fundet  

 sted eller adoptivbarnet modtages den 1. juli 1984 eller senere, jfr. § 2 i  

 ændringsloven.
 Udvidelsen af dagpengeretten efter stk. 1 får efter overgangsbestemmelsen  

 betydning for tilfælde, hvor der pr. 1. juli 1984 er noget tilbage af  

 14-ugersperioden efter fødslen eller modtagelsen af adoptivbarnet, fordi den  

 sikrede har genoptaget sit arbejde under barnets indlæggelse, og der ikke er  

 forløbet 6 måneder inden 1. juli 1984. Dagpengeretten for den resterende  

 periode udvides fra 1. juli 1984 med indtil 6 uger, hvis barnet udskrives  

 inden 9 måneder efter fødslen eller modtagelsen.
EKSEMPEL 3 Fødslen finder sted 1. marts 1984, og barnet bliver på sygehuset på grund  

 af sygdom.
Moderen genoptager sit arbejde efter at have modtaget dagpenge i  

 10 uger, dvs. til og med 10. maj 1984. Barnet udskrives 15. juni 1984, og  

 moderen er på ny fraværende fra sit arbejde.
Da dagpengeretten ikke er  

 opbrugt pr. 1. juli 1984, og der ikke er forløbet mere end 6 måneder efter  

 fødslen, er tilfældet omfattet af overgangsbestemmelsen og der opnås derved  

 ret til dagpenge i yderligere 6 uger, dvs. 10 uger ialt fra 15. juni 1984.
 Barnets fader har ret til dagpenge i de sidste 6 uger af perioden i stedet  

 for moderen.
 Efter overgangsbestemmelsen kan kvinden fra 1. juli 1984 få dagpenge i den  

 resterende del af 3 måneders-perioden regnet fra kalenderdagen efter fødslen  

 - og efter udløbet af 3 måneders-perioden dagpenge i den resterende del af  

 den almindelige barseldagpengeperiode efter stk. 1.
EKSEMPEL 4 En kvinde har pr. 1. juli 1984 brugt 8 uger af 14-ugersperioden under  

 barnets indlæggelse.
Barnet udskrives 20. juli 1984. Kvinden har fra 1. juli  

 1984 - 20. juli ret til dagpenge i medfør af stk. 4, 2. pkt.
 Fra 21. juli 1984 er der efter stk. 1 ret til dagpenge i yderligere 12  

 uger, hvoraf barnets fader har ret til dagpenge i de sidste 6 uger i stedet  

 for moderen.
SIKRINGSSTYRELSEN, DEN 27. APRIL 1984 F.
B.
SVARRER /Jørgen Møller Bilag ARBEJDSMINISTERIET Orientering om ændringer i lov om barselorlov m.v.
Indledning Ved lov nr. 573 af 7. december 1983 er fra 1. juli 1984 gennemført  

 udvidelser af retten til fravær ved barsel og adoption.
Fra 1. juli 1985 udvides fraværsretten yderligere.
Der er endvidere  

 gennemført ændrede varslingsbestemmelser over for arbejdsgiverne.
RETTEN TIL FRAVÆR 1. En gravid lønmodtager har fortsat en ubetinget ret  

 til fravær fra det tidspunkt, hvor der skønnes at være 4 uger til fødslen.  

 Efter bestemmelsen i § 1, STK. 1 har FORÆLDRENE en ubetinget ret til fravær  

 fra arbejdet i TILSAMMEN 20 UGER (fra 1. juli 1985 i 24 uger) efter fødslen.  

 Retten består uafhængigt af, om forældrene har ret til dagpenge eller løn i  

 den nævnte periode.
FADEREN kan dog først være fraværende efter den 14. uge efter fødslen.
I  

 øvrigt henvises til vejledningen om dagpengeloven.
2. I henhold til § 1, STK. 2, har FADEREN endvidere en  

 ubetinget ret til fravær fra arbejdet i INDTIL 2 UGER efter fødslen eller  

 barnets modtagelse i hjemmet.
Retten er ikke betinget af, at han har ret til  

 dagpenge eller løn.
I øvrigt henvises til vejledningen om dagpengeloven.
 3. Ud over de nævnte fraværssituationer har en  

 lønmodtager ret til fravær fra arbejdet under graviditet, barsel og adoption,  

 når lønmodtageren er berettiget til dagpenge i henhold til dagpengelovens  

 kapitel 12. Der henvises til vejledningen om dagpengeloven.
VARSLINGSBESTEMMELSER Af hensyn til arbejdsgivernes mulighed for at tilrettelægge arbejdet og  

 disponere med hensyn til ansættelse og opsigelse af vikarer i den forlængede  

 fraværsperiode, er i § 4 fastsat særlige varslingsbestemmelser.
MODEREN 1. Loven indeholder ingen pligt for en kvindelig  

 lønmodtager til at varsle graviditets- eller/og barselorlov overfor  

 arbejdsgiveren.
Der gælder imidlertid en ALMINDELIG PLIGT i et  

 ansættelsesforhold til at underrette om fravær.
Der kan tillige i andre love  

 være fastsat en underretningspligt.
I funktionærlovens § 7 er således  

 fastsat, at en kvindelig funktionær, med henblik på arbejdsgiverens  

 tilrettelæggelse af arbejdet, senest 3 måneder før det forventede  

 fødselstidspunkt skal give oplysning om, hvornår hun påregner at begynde sin  

 orlov.
2. I medfør af § 4, STK. 1 skal en kvindelig  

 lønmodtager INDEN 8 UGER efter fødslen underrette sin arbejdsgiver om,  

 hvornår hun vil genoptage arbejdet.
Såfremt forældrene aftaler en DELING af  

 fraværet efter den 14. uge, jfr. § 4, STK. 4, skal moderen tillige underrette  

 sin arbejdsgiver om påbegyndelsen og længden af dette fravær.
Moderens  

 samlede fravær efter fødslen skal altså være tilrettelagt INDEN 8 UGER EFTER  

 FØDSLEN.
FADEREN 1. I § 4, STK. 2 er fastsat, at en mandlig  

 lønmodtager, der ønsker at udnytte sin ret til fravær i henhold til § 1, stk.  

 2, dvs. fravær fra arbejdet i indtil 2 uger efter fødslen eller barnets  

 modtagelse i hjemmet, skal underrette sin arbejdsgiver med 4 UGERS VARSEL om  

 hvornår han PÅREGNER at begynde fraværet og ligeledes om længden heraf.  

 Faderen skal således ved afgivelse af varsel tage stilling til, om han ønsker  

 at udnytte de 2 uger fuldt ud.
2. I § 4, STK. 3 er fastsat at en mandlig lønmodtager,  

 der ønsker at udnytte sin ret til fravær i henhold til § 1, stk. 1, dvs.  

 efter den 14. uge efter fødslen, SENEST 8 UGER efter fødslen skal underrette  

 sin arbejdsgiver om, hvornår han påbegynder fraværet og om længden af  

 fraværet, herunder om eventuel deling af fraværet, der bevirker, at dette  

 falder i flere perioder.
Faderens samlede fravær efter den 14. uge efter  

 fødslen skal altså være tilrettelagt SENEST 8 UGER efter fødslen.
ADOPTIVFORÆLDRE Varslingsbestemmelserne gælder tilsvarende for ADOPTIVFORÆLDRE, jfr. § 4,  

 STK. 5 medmindre længden og fordelingen af fraværet er tilrettelagt ved  

 barnets modtagelse, og de respektive arbejdsgivere er bekendt hermed.
EKSTRAORDINÆRT FRAVÆR 1. I de situationer, hvor barnet p.g.a. for tidlig  

 fødsel eller for lav fødselsvægt er indlagt på sygehus i tilknytning til  

 fødslen, har barnets moder, hvis hun opfylder dagpengelovens betingelser, en  

 EKSTRAORDINÆR FRAVÆRSRET AF INDTIL 3 MÅNEDERS VARIGHED.
Dette indebærer, at  

 den ordinære fraværsret suspenderes under indlæggelsen og at der derfor er  

 behov for særlige varslingsbestemmelser, jfr. § 4, STK. 6. Moderen skal  

 således INDEN 2 UGER EFTER FØDSLEN underrette sin arbejdsgiver om, at hendes  

 ordinære barselorlov er suspenderet og afløst af en ekstraordinær fraværsret.  

 Faderen skal samtidig underrette sin arbejdsgiver herom.
 2. Da arbejdsgiverne skal vide, hvornår den ordinære  

 barselorlov påbegyndes eller genoptages, skal forældrene INDEN 1 UGE efter  

 barnets modtagelse i hjemmet underrette deres respektive arbejdsgivere om,  

 hvornår barnet er modtaget i hjemmet og dermed om, hvornår den ordinære orlov  

 er påbegyndt eller genoptaget.
 De almindelige varslingsfrister forlænges med den periode, i hvilken  

 barnet har været indlagt, svarende til udskydelsen af det ordinære fravær.
3. Faderens 4 ugers varsel i forbindelse med fravær  

 ved fødslen eller barnets modtagelse i hjemmet bortfalder.
I stedet skal han  

 2 UGER FØR BARNETS FORVENTEDE MODTAGELSE i hjemmet underrette sin  

 arbejdsgiver, hvis han ønsker at udnytte sin ret til indtil 2 ugers fravær  

 ved barnets MODTAGELSE.
Faderen kan imidlertid også fastholde sit varslede  

 fravær ved barnets FØDSEL.
4. Hvis barnet er indlagt UDOVER 3 MÅNEDER, ophører  

 det ekstraordinære fravær alligevel og erstattes af ordinært fravær.
I de  

 situationer vil VARSLINGSFRISTERNE altså kunne løbe under barnets ophold på  

 sygehus.
RETSVIRKNINGER Barselorlovsloven indeholder ingen regler om følgerne af forsinket eller  

 manglende varsling overfor arbejdsgiveren.
 Dette spørgsmål må afgøres efter de almindelige regler om tilsidesættelse  

 af forpligtelser i et ansættelsesforhold og der kan ikke på forhånd siges  

 noget om hvilken reaktion det vil berettige arbejdsgiveren til at tage.
OVERGANGSBESTEMMELSER I den periode, hvor der er ret til dagpenge i henhold til  

 overgangsbestemmelserne i dagpengeloven, er der ligeledes ret til fravær,  

 jfr. § 2, stk. 3 i lov om ændring af lov om barselorlov.
Også i denne periode  

 skal de nye varslingsbestemmelser iagttages.
