Forord Arbejde med industrifisk i skibe i havn er omfattet af  

 arbejdsmiljølovgivningen.
Det er navnlig følgende regler, der finder  

 anvendelse:
 - Bekendtgørelse nr. 323 af 7. juli 1983 om arbejdets udførelse.
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 32 af 29. januar 1979 om arbejdstøj og personlige  

 værnemidler efter lov om arbejdsmiljø.
 Der henvises i øvrigt til Statens Skibstilsyns regler om foranstaltninger  

 til imødegåelse af den sundhedsfare, der er forbundet med industrifiskelasten  

 i skibe.
 Denne anvisning giver nærmere retningslinier for arbejde med industrifisk  

 i skibe i havn.
 Arbejdet skal ske enten i overensstemmelse med anvisningen eller på anden  

 måde, som er lige så forsvarlig.
 Anvisningen er udarbejdet af direktoratet for arbejdstilsynet og omfatter  

 alt arbejde med industrifiskelaste i skibe i havn.
 Anvisningen erstatter publikation nr. 28/1970 om arbejde med industrifisk  

 og arbejdstilsynets meddelelse nr. 5/1972 om sikkerhedsregler ved arbejde med  

 industrifisk.
Indledning Ved temperaturer over 0 grader C sker der en delvis forrådnelse af  

 fiskelasten.
Isning kan nedsætte en forrådnelse, hvis der anvendes meget  

 store mængder is.
Ved forrådnelse dannes kuldioxid (kulsyre), svovlbrinte og  

 andre giftige og ildelugtende luftarter, som alle fortrænger den lettere  

 almindelige luft, hvilket medfører risiko for kvælning som følge af  

 iltmangel.
 Formalin kan ikke erstatte nedkøling og må kun bruges i ringe mængder, og  

 hvor det er nødvendigt for at stabilisere lasten.
Kuldioxid er lugtløs.
Går man ned i en last, hvor der er meget kuldioxid i  

 luften - og derfor ikke nok ilt - besvimer man.
Svovlbrinte er en ildelugtende, meget giftig luftart.
Vær opmærksom på, at  

 svovlbrinte i høje koncentrationer (over 150 ppm) er lugtfri.
 Formalin kan give hudlidelser og øjenskader.
 Til brug for vurderingen af om ovennævnte stoffer og lign. findes i  

 sundhedsfarlige koncentrationer henvises til AT-medd. nr 3.02.4 Vejledning om  

 grænseværdier for stoffer og materialer.
 I Oplysningspligt om kemikalier.
 1.0 Den, der har ansvaret for, at losningen foregår sikkerheds- og  

 sundhedsmæssigt forsvarligt, skal sørge for, at der, inden losningen  

 begyndes, foreligger oplysninger om, hvorvidt lasten er tilsat kemikalier.  

 Hvis dette er tilfældet, skal der træffes de nødvendige  

 sikkerhedsforanstaltninger.
II Losning af laster (ikke-afviste) 1.0 Foranstaltninger 1.1 Under losningen skal der være egnede ventilatorer, der forsyner  

 lastoptagerne med frisk luft, så de ikke udsættes for sundhedsfarlige  

 luftarter eller iltmangel.
1.2 Før nogen går ned i et lastrum, skal det sikres, at der er  

 tilstrækkelig ilt.
Dette kan gøres ved anvendelse af iltmåler.
Prøven skal  

 gentages jævnligt, når nogen opholder sig i lastrummet.
1.3 Såfremt det - uanset at de under pkt. 1.1 og 1.2 foranstaltninger  

 træffes - konstateres, at der er fare for, at luften i lasten indeholder  

 luftarter som fx kuldioxid, svovlbrinte, formaldehyd m.v. i sundhedsfarlige  

 koncentrationer, eller luften i lasten har for ringe iltindhold, skal lasten  

 afvises.
I tvivlstilfælde må der ikke losses, før arbejdstilsynet har  

 vurderet arbejdsforholdene.
 Hvis arbejdstilsynet vurderer, at arbejdet ikke kan udføres  

 sikkerheds- og sundhedsmæssigt forsvarligt, skal lasten loses som en afvist  

 last.  Hvis lasten er opdelt i flere sektioner ved hjælp af lufttætte  

 skodder, vurderes hver sektion for sig.
 1.4 Under losningen skal der være en person på dækket, der holder øje med  

 mandskabet i lastrummet, og har adgang til det i punkt 3.0 nævnte  

 redningsudstyr.
 1.5 Lastoptagerne skal kunne stoppe lossekranen eller sugeren fra  

 lastrummet i en nødsituation.
2.0 Forholdsregler ved uheld 2.1 Når en person føler sig utilpas, skal han straks op af lastrummet.  

 Arbejdet må ikke genoptages, før lastrummet er tilstrækkeligt udluftet, og  

 arbejdstilsynet har vurderet arbejdsforholdene.
 2.2 Redningsmandskabet skal benytte sikkerhedsbælte med line samt  

 luftforsynet åndedrætsværn.
 2.3 Personer, der har været besvimet, skal snarest muligt undersøges på  

 hospital.
 2.4 Personer, der har fået øjen- og hudirritationer eller andre gener i  

 forbindelse med ophold i lastrum, skal søge læge snarest muligt.
3.0 Personlige værnemidler 3.1 2 sikkerhedsbælter forsynet med bajonetlukke, 2 D-ringe og tilhørende  

 line skal være anbragt let tilgængeligt i nærheden af lossekranen eller  

 sugerens førerhus, så en redningsmand hurtigt kan tage det ene  

 sikkerhedsbælte på og anbringe det andet på den person, der skal reddes.
 3.2 Hvis alle, som arbejder i lastrummet er iført løftedragter, som  

 opfylder kravene til løfteseler, kan de erstatte de sikkerhedsbælter, der er  

 nævnt under punkt 3.1. En redningsmand skal i disse tilfælde også her være  

 iført løftedragt.
 3.3 Luftforsynet åndedrætsværn skal være anbragt forsvarligt og let  

 tilgængeligt i nærheden af lossekran eller sugerens førerhus til brug for  

 redningsmanden.
3.4 Luftmaskerne skal forsynes med frisk luft fra stationære  

 trykluftflaskebatterier, kompressoranlæg med tryktank eller personbårne  

 trykflasker.
Ved luftforsyning fra flasker med luftindhold af tilstrækkelig  

 renhed, kan rensningsfilter udelades.
III Losning af afviste laster 1.0 Uddannelse 1.1 Skibe med afviste laster må kun losses af personer, der har gennemgået  

 den af statens brandskole godkendte uddannelse.
2.0 Foranstaltninger 2.1 Når der arbejdes under dæk, må der højst være beskæftiget 3 mand pr.  

 luge/lastafsnit, hvorfra der losses.
2.2 Losseholdet sammensættes således, at der altid er 1 mand på dæk pr.  

 mand i lasten.
Der skal dog mindst være 2 mand på dækket.
 2.3 Når der arbejdes i lasten, skal der være en sikkerhedsvagt ved lugen.  

 Sikkerhedsvagten skal holde øje med mandskabet i lastrummet, og kan hjælpe  

 med styring af slanger og assistere ved op- og nedstigning.
3.0 Arbejdstid og hvileperiode 3.1 Der bør kun arbejdes 30 minutter i lasten, hvorefter der bør holdes 30  

 minutters hvil.
Efter hvileperioden bør der arbejdes på dæk i 30 minutter fx  

 som luge-sikkerhedsvagt.
4.0 Personlige værnemidler 4.1 Ved arbejde i lasten skal der bruges luftforsynet åndedrætsværn  

 (helmaske eller hætte).
4.2 Luftmaskerne skal forsynes med frisk luft fra stationære  

 trykluftflaskebatterier, kompressoranlæg med tryktank eller personbårne  

 trykflasker.
Ved luftforsyning fra flasker med luftindhold af tilstrækkelig  

 renhed, kan rensningsfilter undlades.
 4.3 Alle der arbejder på skibet skal bære sele til fastgørelse af slanger.  

 Selen skal være udformet og have en styrke, så en livline kan fastgøres til  

 selen med en karabinhage til brug for ophaling ved uheld.
 4.4 Ved arbejde i lasten skal livlinen være fastgjort til selen.
 4.5 Til brug for hver luge-sikkerhedsvagt skal der på dækket være 1 sæt  

 luftforsynet åndedrætsværn, eventuelt bærbart, og klargjort livline.
IV Særligt arbejdstøj 1.0 Personer, der arbejder i lasten, skal benytte særligt arbejdstøj,  

 bestående af:
- Gummistøvler med skridsikre såler - Overtræksgummibukser - Gummihandsker, der dækker hele underarmen, eller korte gummihandsker og  

 gummiarmbeskyttere - Svedabsorberende undertøj - Uldne sokker - Spulemanden skal derudover benytte overtræksgummijakke.
 V Instruktion m.v.
1.0 De ansatte skal være instrueret i forsvarlig udførelse af arbejdet  

 herunder i brugen af personlige værnemidler.
Personlige værnemidler anskaffes  

 og betales af arbejdsgiveren.
1.1 Arbejdsgiveren afholder udgifterne til rengøring af det særlige  

 arbejdstøj.
Dette kan fx gøres ved, at arbejdsgiveren stiller vaskemaskine og  

 den fornødne tid til rådighed.
VI Ophold om bord 1.0 Ophold under dæk kan være livsfarligt, når der er last om bord.  

 Overnatning og ophold for selv kortvarige hvil bør derfor ikke finde sted,  

 før skibet er tømt og udluftet.
VII Garderobe- og vaskerum På grund af industrifiskens lugt og lugtens særlige vedhængende karakter  

 skal der til brug for lastoptagere være:
- særskilt garderobe til gangtøj - særskilt garderobe til arbejdstøj - særskilt plads til snavset arbejdstøj (overtrækstøj o.lign.) - vaskerum med brusekabiner.
 For bedre at fjerne lugten af industrifisk er det hensigtsmæssigt at  

 indrette en sauna i tilknytning til vaskerummet.
Rummene skal være sådan placeret i forhold til hinanden, at  

 »brugsretningen« falder naturlig.
De skal være ventileret, så  

 garderoben til gangtøj holdes lugtfri.
