Bekendtgørelse om udbetaling af særlige tilskud til kommuner  

  

 og amtskommuner som følge af loftet over  

  

 beregningsgrundlaget for kommunal og amtskommunal  

  

 grundskyld I medfør af § 4, stk. 5, i lov nr. 1047 af 17.  

 december 2002 om ændring af lov om beskatning til kommunerne af faste  

 ejendomme  

 og lov om vurdering af landets faste ejendomme fastsættes:
 § 1.  

  

 Bekendtgørelsen omfatter de tilskud, som statskassen for skatteåret 2003 yder  

 til kommuner og amtskommuner som følge af loftet over beregningsgrundlaget  

 for  

 kommunal og amtskommunal grundskyld, jf. § 4, stk. 5, i lov nr.  

 1047  

 af 17. december 2002 om ændring af lov om beskatning til kommunerne af faste  

 ejendomme og lov om vurdering af landets faste ejendomme.
§ 2.  

  

 Indenrigs- og Sundhedsministeriet foretager opgørelsen af tilskuddene til de  

 enkelte kommuner og amtskommuner.
Opgørelsen sker på grundlag af  

 indberetninger  

 fra de berørte kommuner og amtskommuner om størrelsen af den samlede  

 nedsættelse for skatteåret 2003 af den kommunale og amtskommunale grundskyld  

 i  

 de enkelte kommuner og amtskommuner, jf. § 4, stk. 5, i lov nr.  

 1047  

 af 17. december 2002 om ændring af lov om beskatning til kommunerne af faste  

 ejendomme og lov om vurdering af landets faste ejendomme.
Indenrigs- og  

 Sundhedsministeriet kan kræve nærmere dokumentation fra kommunerne og  

 amtskommunerne med hensyn til de indberettede beløb.
§ 3.  

  

 Indenrigs- og Sundhedsministeriet udbetaler et foreløbigt tilskud den 1.  

 september 2003 til de berørte kommuner.
Den 10. oktober 2003 udbetaler  

 Indenrigs- og Sundhedsministeriet et foreløbigt tilskud til de berørte  

 amtskommuner.
I 2004 foretages der en regulering af de udbetalte tilskud.  

 Herefter foretages der ikke yderligere efterregulering.
 § 4.  

  

 De  

 kommuner og amtskommuner, der modtager tilskud, skal efter Indenrigs- og  

 Sundhedsministeriets anmodning i 2004 indsende en af kommunens eller  

 amtskommunens revision attesteret erklæring om, at opgørelsen af  

 nedsættelsesbeløbene for skatteåret 2003 er sket i overensstemmelse med  

 lovgivningens regler.
 § 5.  

  

 Bekendtgørelsen træder i kraft den 23. april 2003.
