 Frigivelse af 38-åriges formue til køb af bil.
 Civilstyrelsens afgørelse af 22. december 2006, j.nr. 06-310-00133.
 Civilstyrelsen har nu behandlet Deres klage over Statsamtets afgørelse af 17. august 2006. Ved afgørelsen afslog statsamtet at tillade frigivelse af ca. 300.000 kr. til anskaffelse af VW Caravelle, 130 Hk TDI med automatgear, hvor specialindretningen betales af Deres opholdskommune.
 Vi ændrer statsamtets afgørelse således, at vi efter omstændighederne tillader frigivelse af højst 310.000 kr. af formuen til køb af ovennævnte bil.
 Vi skal anmode Dem om at indsende dokumentation til Statsamtet , når De har købt bilen.
