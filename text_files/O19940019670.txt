Resumé Chefredaktør A ved dagbladet Information klagede til ombudsmanden  

 over at Det Kongelige Teater (DKT) på grund af avisens negative omtale af  

 teatrets forestillinger ikke ønskede at annoncere i avisen.
Ombudsmanden sendte A's klage til Kulturministeriet (KM) til  

 besvarelse.
KM afviste at kunne behandle klagen med den begrundelse at KM  

 ikke  

 var rekursmyndighed i forhold til DKT's beslutning om ikke at annoncere i  

 avisen.
Ombudsmanden udtalte at der i teaterlovens § 4, stk. 1, er  

 lovfæstet et over-/underordnelsesforhold mellem KM og DKT.
Den overordnede  

 myndighed skal som følge af over/underordnelsesforholdet føre tilsyn med at  

 den  

 underordnede myndigheds forvaltning og øvrige virksomhed er i  

 overensstemmelse  

 med lovgivningen og andre regler, herunder almindelige forvaltningsretlige  

 principper.
Ombudsmanden henstillede at KM i sin egenskab af tilsynsmyndighed  

 over for DKT tog stilling til A's klage. (J. nr. 1994-917-75).
Kulturministeriets tilsyn med Det Kgl.
Teater.
 I et brev til mig af 14.  

 april 1994 skrev chefredaktør A bl.a. følgende:
"En af Informations  

 annoncesælgere ringer Det kgl.
Teater op i den hensigt, at sælge teateret  

 annoncer.
Sælgeren får at vide, at det er sparsomt hvad teateret vil bruge af  

 annoncekroner på Information, og den udtrykkelige begrundelse er, at  

 Information har omtalt teaterets forestillinger og teateret i det hele taget  

 i  

 negative vendinger.
Informations direktør, ..., tager kontakt til teaterets  

 informationschef, ..., og får samme forklaring, som han beder om skriftligt -  

 direktøren vel at mærke.
Han vil tage det op med bladets redaktion, hvilket  

 han  

 gør.
Da jeg får sagen forelagt  

 beslutter jeg at skrive om den, da jeg mener den har principiel karakter.
Det  

 medfører en leder i ..., en omtale i ..., hvor teater-informationschefen  

 bekræfter, at det er Informations redaktionelle holdning, der er årsag til  

 den  

 sparsomme annoncering. ...
... jeg anmoder .. om,  

 at De  

 i egenskab af Folketingets Ombudsmand vil vurdere sagen med henblik på en  

 udtalelse.
Dette ønske begrunder jeg i, at det kan have interesse for den  

 øvrige presse og offentligheden generelt, om Det kgl.
Teaters optræden er  

 korrekt." Den 26. april 1994 skrev jeg  

 bl.a. følgende til A:
 "De har i et brev af 14.  

 april 1994 klaget til mig over, at Det Kongelige Teater på grund af avisens  

 negative omtale af teatrets forestillinger ikke ønsker at annoncere i  

 Information.
 Jeg har oversendt Deres brev  

 med bilag til Kulturministeriet, for at ministeriet kan tage stilling til  

 Deres klage.
Efter ombudsmandslovens § 6,  

 stk. 3, kan ombudsmanden ikke behandle en klage over en afgørelse, der kan  

 ændres af en højere administrativ myndighed, før den højere myndighed har  

 truffet afgørelse i sagen.
Da Kulturministeriet kan behandle en klage over  

 Det  

 Kongelige Teaters beslutning om ikke at annoncere i avisen, har jeg oversendt  

 klagen til ministeriet.
Jeg beder Dem afvente  

 Kulturministeriets svar på Deres klage, før De tager stilling til, om der er  

 grundlag for at klage til mig." Jeg sendte samme dag A's brev  

 til Kulturministeriet til videre foranstaltning.
I et brev af 30. juni 1994  

 til mig oplyste Kulturministeriet at ministeriet i sagens anledning havde  

 anmodet Justitsministeriet om en udtalelse om, hvorvidt Kulturministeriet var  

 forpligtet til som rekursmyndighed at behandle en klage over, at Det  

 Kongelige  

 Teater ikke ønskede at annoncere i A/S Dagbladet Information.  

 Kulturministeriet  

 henviste til Justitsministeriets svar, hvorefter der efter dette ministeriums  

 opfattelse ikke var tilstrækkeligt grundlag for at antage, at  

 Kulturministeriet  

 var rekursmyndighed i forhold til Det Kongelige Teaters beslutning om ikke at  

 annoncere i Information.
Kulturministeriet fandt på denne baggrund ikke at  

 kunne behandle den oversendte klage fra chefredaktør A, og ministeriet gav på  

 denne baggrund ikke A svar på hans henvendelse af 14. april 1994 til mig.
 Jeg underrettede A om  

 Kulturministeriets svar og meddelte at jeg ville behandle spørgsmålet om,  

 hvorvidt Kulturministeriet var klagemyndighed i sager af denne art.
 I et brev af 6. oktober 1994  

 til A udtalte jeg herefter følgende:
"Der findes ikke i  

 teaterloven, lovbekendtgørelse nr. 85 af 6. februar 1992, bestemmelser om at  

 afgørelser eller beslutninger truffet af Det Kongelige Teater kan påklages  

 til  

 Kulturministeriet.
Der findes heller ikke regler, hvorefter klageadgangen er  

 afskåret.
 §§ 3 og 4 i teaterloven har  

 følgende ordlyd:
 "  

  

 § 3.  

  

 Det Kongelige Teater er en statsvirksomhed, der ledes af en bestyrelse  

 på indtil 8 medlemmer, der beskikkes af kulturministeren.
 Stk. 2.  

  

 6 medlemmer udpeges af kulturministeren og skal  

 repræsentere kulturel og ledelsesmæssig indsigt.
 Stk. 3.  

  

 Medarbejderne på Det Kongelige Teater kan udpege to repræsentanter  

 til bestyrelsen.
 Stk. 4.  

  

 Kulturministeren fastsætter regler for medarbejdernes valg  

 af bestyrelsesmedlem.
 Stk. 5.  

  

 Blandt medlemmerne udpeger kulturministeren formand og  

 næstformand.
Stk. 6.  

  

 Beskikkelserne gælder for 4 år.
Umiddelbar genbeskikkelse  

 kan kun finde sted én gang.
 Stk. 7.  

  

 I tilfælde af udtræden udpeges et nyt medlem for den  

 resterende del af perioden.
 Stk. 8.  

  

 Bestyrelsen tegnes af formanden og i dennes fravær af  

 næstformanden.
 § 4.  

  

 Bestyrelsen er Det Kongelige Teaters øverste ledelse og har  

 over for kulturministeren det overordnede ansvar for, at de bestemmelser for  

 teatrets virksomhed, der er fastsat, overholdes.
 Stk. 2.  

  

 Kulturministeren fastsætter efter indstilling fra bestyrelsen  

 en vedtægt for Det Kongelige Teater.
 Stk. 3.  

  

 Bestyrelsen træffer efter indstilling fra direktionen  

 beslutning om budgettet inden for de på finansloven fastsatte rammer og om  

 indgåelse og opsigelse af kollektive overenskomster, hvortil der måtte være  

 givet bemyndigelse af finansministeren.
 Stk. 4.  

  

 Bestyrelsen træffer beslutning om sammensætningen af en  

 direktion.
 Stk. 5.  

  

 Bestyrelsen ansætter teaterchefen og direktionens øvrige  

 medlemmer.
Stk. 6.  

  

 Bestyrelsen fastsætter selv sin forretningsorden." Justitsministeriet har på  

 anmodning fra Kulturministeriet udtalt sig om Kulturministeriets pligt til  

 som  

 rekursmyndighed at behandle en klage over, at Det Kongelige Teater ikke  

 ønsker  

 at annoncere i A/S Dagbladet Information.
 Justitsministeriet har i sin  

 udtalelse til Kulturministeriet konkluderet, at det er almindeligt antaget i  

 den forvaltningsretlige litteratur, at en fysisk eller juridisk person, når  

 visse processuelle betingelser er opfyldt, kan påklage en afgørelse, som en  

  

 underordnet  

  

 myndighed har truffet, til  

 den  

  

 overordnede  

  

 myndighed, selv om  

 der ikke foreligger udtrykkelig lovhjemmel hertil, således at den overordnede  

 myndighed er forpligtet til at realitetsbehandle klagen (administrativ  

 rekurs).  

 Justitsministeriet har henvist til en række forvaltningsretlig litteratur.
 Justitsministeriet har  

 endvidere anført at det er antaget i den forvaltningsretlige litteratur, at  

 en  

 afskæring af den ulovfæstede administrative rekurs kræver udtrykkelig  

 lovhjemmel.
 Jeg kan tilslutte mig disse  

 konklusioner.
 Den konkrete sag vedrører  

 adgangen til at klage til Kulturministeriet over Det Kongelige Teater.
 Som det fremgår af § 4, stk.  

 1, i teaterloven har bestyrelsen for Det Kongelige Teater over for  

 kulturministeren det overordnede ansvar for at de bestemmelser for teatrets  

 virksomhed, der er fastsat, overholdes.
Der er således lovfæstet et  

 over-/underordnelsesforhold mellem ministeriet og teatret.
Dette må, når der  

 ikke i loven i øvrigt er fastsat bestemmelser om afskæring af adgangen til  

 rekurs, indebære en almindelig adgang til at klage til Kulturministeriet over  

 afgørelser truffet af Det Kongelige Teater.
I bemærkningerne til  

 lovforslaget om ændring af teaterloven (Folketingstidende 1991/92, tillæg A,  

 spalte 2175-76) er bl.a. anført, at bestyrelsen blev foreslået etableret  

 "ud fra et ønske om at sikre Det Kongelige Teaters  

 økonomiske/administrative selvstændighed samt at styrke teatrets øverste  

 ledelse". Endvidere fremgår følgende af bemærkningerne til lovforslagets  

 § 4: "Bestyrelsen er teatrets øverste ledelse og har det overordnede  

 ansvar for, at de bestemmelser, der er fastsat i teaterloven, finansloven og  

 teatrets vedtægt overholdes.
Det er regeringens opfattelse, at der inden for  

 disse rammer bør gives bestyrelsen for Det Kongelige Teater mulighed for en  

 selvstændig udformning af teatrets virksomhed herunder fastsættelse af  

 overordnede retningslinier." Disse lovforarbejder  

 indebærer efter min opfattelse at Kulturministeriet ved sin behandling af  

 sager vedrørende Det Kongelige Teater, herunder sager der som følge af den  

 administrative rekurs bliver indbragt for ministeriet, inden for de givne  

 rammer skal respektere teatrets økonomiske/administrative selvstændighed.
 Justitsministeriet har i sit  

 notat bl.a. anført følgende:
"I den foreliggende sag  

 har Det Kongelige Teater efter det oplyste besluttet ikke at annoncere i  

 Information.
En sådan beslutning er ikke en afgørelse af offentligretlig  

 karakter (forvaltningsakt). Beslutningen har karakter af en forretningsmæssig  

 disposition.
 Der er ikke i teaterloven  

 eller i vedtægten for Det Kongelige Teater og Kapel fastsat regler, hvorefter  

 Det Kongelige Teaters beslutninger kan påklages til Kulturministeriet.
Det må endvidere efter  

 Justitsministeriets opfattelse antages, at forretningsmæssige dispositioner  

 som  

 den ovennævnte i almindelighed ikke kan påklages til en overordnet myndighed  

 efter de ulovfæstede regler om administrativ rekurs. Ændringen af teaterloven  

 i  

 1991 taler i hvert fald imod, at Det Kongelige Teaters forretningsmæssige  

 dispositioner i almindelighed kan påklages til Kulturministeriet efter disse  

 regler.
Lovændringen indebar bl.a., at teatrets øverste ledelse nu består af  

 en  

 bestyrelse på 8 medlemmer, og formålet var ifølge bemærkningerne at sikre  

 teatrets økonomiske og administrative selvstændighed.
På den anførte baggrund er  

 der efter Justitsministeriets opfattelse ikke tilstrækkeligt grundlag for at  

 antage, at Kulturministeriet er rekursmyndighed i forhold til Det Kongelige  

 Teaters beslutning om ikke at annoncere i Information." At Justitsministeriet er af  

 den opfattelse at beslutningen om ikke at annoncere i Information har  

 karakter  

 af en forretningsmæssig disposition, kan ikke i sig selv give mig anledning  

 til  

 kritik.
 Justitsministeriet har  

 konkluderet at beslutningen om ikke at annoncere i Information ikke kunne  

 påklages til en overordnet myndighed efter de ulovfæstede regler om  

 administrativ  

 rekurs, når der ikke var tale om en afgørelse af offentligretlig karakter.
Jeg må til dette synspunkt  

 anføre, at det normalt følger af et over-/underordnelsesforhold mellem to  

 myndigheder at den overordnede myndighed har fuld instruktionsbeføjelse over  

 for den underordnede myndighed.
Jeg henviser til Betænkning nr. 981/1983 om  

 håndhævelse af bygge- og miljølovgivningen, s. 45 og til Betænkning nr.  

 996/1983 om ansvarsplacering og reaktionsmuligheder i kommunestyret, s. 53,  

 2.  

 spalte nederst.
Den almindelige instruktionsbeføjelse indebærer at den  

 overordnede myndighed har mulighed for at skride ind over for alle forhold  

 hos  

 den underordnede myndighed, medmindre der lovgivningsmæssigt er foretaget  

 indgreb i denne adgang.
 Muligheden for at klage til  

 en overordnet myndighed efter reglerne om rekurs suppleres således efter min  

 opfattelse af muligheden for at rette henvendelse til en overordnet  

 myndighed,  

 for at denne myndighed i sin egenskab af tilsynsmyndighed kan tage stilling  

 til, om der er grundlag for at gribe ind over for den underordnede myndighed.
En overordnet myndighed skal  

 føre tilsyn med at den underordnede myndigheds forvaltning og øvrige  

 virksomhed er i overensstemmelse med lovgivningen og andre regler, herunder  

 almindelige forvaltningsretlige principper.
Det er min opfattelse at  

 kulturministeren som følge af sin almindelige tilsynsforpligtelse skal påse,  

 at Det Kongelige Teaters forretningsmæssige dispositioner ikke strider mod  

 regler og principper for offentlige myndigheders virksomhed.
Justitsministeriet har  

 konkluderet at ændringen af teaterloven i 1991 taler imod, at Det Kongelige  

 Teaters forretningsmæssige dispositioner i almindelighed kan påklages efter  

 reglerne om administrativ rekurs.
Der er efter Justitsministeriets opfattelse  

 ikke tilstrækkeligt grundlag for at antage, at Kulturministeriet er  

 rekursmyndighed i forhold til Det Kongelige Teaters beslutning om ikke at  

 annoncere i Information.
 Justitsministeriet har  

 imidlertid ikke taget stilling til om Kulturministeriet i sin egenskab af  

 tilsynsmyndighed skulle behandle henvendelsen fra Informations chefredaktør.
Som det fremgår af det jeg  

 har anført ovenfor, er jeg af den opfattelse at det følger af  

 kulturministerens  

 stilling som den overordnet ansvarlige i forhold til Det Kongelige Teater, at  

 ministeren skal tage stilling til henvendelsen.
Jeg mener ikke at ændringen  

 af  

 teaterloven i denne relation begrænser kulturministerens tilsynsforpligtelse.
Jeg har gjort  

 Kulturministeriet og Justitsministeriet bekendt med min opfattelse.
Jeg har  

 bedt Kulturministeriet om i lyset af det jeg har anført, at tage stilling  

 til,  

 om ministeriet vil behandle klagen fra Information.
Jeg har bedt om at blive  

 underrettet om Kulturministeriets beslutning herom.
Justitsministeriet har i sin  

 udtalelse til Kulturministeriet udtalt sig generelt om, hvorvidt faktisk  

 forvaltningsvirksomhed og processuelle beslutninger kan påklages til den  

 overordnede myndighed efter reglerne om administrativ rekurs.
Jeg har ikke på  

 baggrund af den foreliggende sag fundet tilstrækkelig anledning til at tage  

 stilling til dette spørgsmål." I et brev af 7. februar 1995  

 erklærede Kulturministeriet sig enig i at en overordnet myndighed skal føre  

 tilsyn med, at den underordnede myndigheds forvaltning og øvrige virksomhed  

 er  

 i overensstemmelse med lovgivningen og andre regler.
 Ved modtagelsen af  

 ombudsmandens første brev af 6. maj 1994 indhentede Kulturministeriet derfor  

 en udtalelse om sagen fra Det Kongelige Teater og forespurgte samtidig i  

 Statsministeriet,  

 om der måtte være regler for offentlig annoncering som teatret skulle  

 overholde.
 På basis af de svar som  

 ministeriet fik fra teatret og Statsministeriet, vurderede Kulturministeriet  

 at  

 der var tale om en rent forretningsmæssig disposition fra teatrets side og at  

 teatret ved denne forretningsmæssige disposition ikke havde overtrådt  

 gældende  

 lovgivning eller andre regler for teatrets virksomhed.
 Kulturministeriet fandt på  

 den baggrund ikke grundlag for som overordnet tilsynsmyndighed at foretage  

 sig  

 yderligere overfor Det Kongelige Teater i anledning af chefredaktør A's klage  

 af 14. april 1994 til Folketingets Ombudsmand.
 Kulturministeriet meddelte  

 den 7. februar 1995 chefredaktøren for A/S Dagbladet Information at man som  

 overordnet tilsynsmyndighed for Det Kongelige Teater ikke fandt grundlag for  

 at foretage sig yderligere overfor Det Kongelige Teater i anledning af  

 chefredaktør Lasse Ellegaards klage af 14. april 1994 til Folketingets  

 Ombudsmand.
 Kulturministeriet oplyste  

 endvidere at ministeriet ved en kommende revision af teaterlovens bestemmelse  

 om Det Kongelige Teater vil overveje at ændre loven, således at den opståede  

 usikkerhed om tilsynsforpligtelsen bringes ud af verden.
 Jeg meddelte  

 Kulturministeriet, at jeg tog det oplyste til efterretning og ikke foretog  

 mig  

 mere i sagen.
