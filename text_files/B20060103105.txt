Bekendtgørelse  

 om udbud af elektroniske  

  

 kommunikationsnet og -tjenester  

1) I medfør af §§ 9-11, § 14, § 23,  

 stk. 3, § 29, stk. 1, § 33, § 85, § 98 og  

 § 112, stk. 2 og 3, i lov om konkurrence- og forbrugerforhold på  

 telemarkedet, jf. lovbekendtgørelse nr. 784 af 28. juli 2005, som ændret ved  

 lov nr. 1427 af 21. december 2005 og lov nr. 545 af 8. juni 2006, fastsættes:
Kapitel 1 Anvendelsesområde § 1.  

  

 Bekendtgørelsen omfatter ethvert udbud af elektroniske kommunikationsnet og  

 -tjenester  

 samt udbud af teleterminaludstyr, der anvendes til  

 mobilkommunikationstjenester, jf. dog stk. 2 og 3.
 Stk. 2.  

  

 Bekendtgørelsen omfatter ikke etablering og drift af betalingstelefoner,  

 fordeling af radio- og tv-programmer i fællesantenneanlæg eller  

 fællesantenneanlæg, der kun anvendes til fordeling af radio- og  

 tv-programmer.
 Stk. 3.  

  

 Udbud af  

 elektroniske kommunikationstjenester, der alene udbydes ved hjælp af  

 forudbetalte  

 kort, eller elektroniske kommunikationstjenester, der kan sidestilles hermed,  

 er ikke omfattet af § 9, § 10, stk. 1 og 2, §§ 12 og 13,  

 og  

 §§ 15-31.
 Stk. 4.  

  

 Bestemmelserne i §§ 9 og 10, § 12, §§ 14-18, § 20,  

 stk. 2, og §§ 24-28 kan efter forudgående aftale mellem  

 slutbrugeren  

 og udbyderen af offentlige elektroniske kommunikationsnet og -tjenester  

 fraviges  

 i aftaler, hvor der er tale om kundeforhold, der ikke er omfattet af  

 købelovens  

 § 4a om forbrugerkøb.
 Stk. 5.  

  

 Pligten til  

 at tilbyde frit operatørvalg, jf. § 19, stk. 1, nr. 1, jf.  

 § 21,  

 stk. 3, § 25, stk. 3, og § 26, stk. 3, gælder kun i  

 det omfang, det følger af § 35 i lov om konkurrence- og forbrugerforhold  

 på telemarkedet.
Definitioner § 2.  

  

 Ved  

 elektroniske kommunikationstjenester, der udbydes alene ved hjælp af  

 forudbetalte kort eller elektroniske kommunikationstjenester, der kan  

 sidestilles hermed, forstås udbud af tjenester, hvor slutbrugeren via køb af  

 et  

 kort eller elektroniske kommunikationstjenester, der kan sidestilles hermed,  

 forudbetaler den samlede tjeneste, inklusive løbende forbrug.
 Stk. 2.  

  

 Ved trafikdata forstås data, som  

 behandles med henblik på overføring af kommunikation i et elektronisk  

 kommunikationsnet  

 eller debitering heraf.
 Stk. 3.  

  

 Ved lokaliseringsdata forstås  

 data, som behandles i et elektronisk kommunikationsnet, og angiver den  

 geografiske  

 placering af det terminaludstyr, som brugeren af en offentlig elektronisk  

 kommunikationstjeneste anvender.
 Stk. 4.  

  

 Ved tillægstjeneste forstås  

 enhver form for tjeneste, der kræver behandling af trafik- eller  

 lokaliseringsdata ud over trafikdata, der er nødvendig for overføring af  

 kommunikation eller debitering heraf.
 Stk. 5.  

  

 Ved bruger forstås en fysisk  

 person, som anvender en offentligt tilgængelig elektronisk  

 kommunikationstjeneste i privat eller forretningsmæssigt øjemed uden  

 nødvendigvis at abonnere på den pågældende tjeneste.
 Stk. 6.  

  

 I det omfang denne  

 bekendtgørelse refererer til begreber, som er defineret i lov om konkurrence-  

 og forbrugerforhold på telemarkedet, henvises til de i loven fastlagte  

 definitioner.
Kapitel 2 Krav til ejere af elektroniske  

 kommunikationsnet og udbydere af elektroniske kommunikationsnet eller -  

 tjenester § 3.  

  

 Udbydere af elektroniske kommunikationsnet  

 eller -tjenester og ejere  

 af elektroniske kommunikationsnet, der  

 tillader brugerne at foretage opkald til telefonnumre i den danske  

 nummerplan,  

 skal sikre, at alle brugere og slutbrugere, der er tilsluttet nettet eller  

 tjenesten, kan 1)  

 	  

 foretage gratis  

 opkald til den offentlige alarmtjeneste (112) og 2)  

 	  

 foretage opkald til  

 forsyningspligtudbyders teksttelefontjeneste og denne tjenestes  

 nødkaldenummer.
 Stk. 2.  

  

 Ejere af elektroniske  

 kommunikationsnet, som nævnt i stk. 1, er ikke forpligtet til at  

 efterleve  

 de i stk. 1 beskrevne krav i de tilfælde, hvor opkald til telefonnumre i  

 den danske nummerplan sker via en elektronisk kommunikationstjeneste, der  

 udbydes af tredjemand.
 § 4.  

  

 Udbydere af ikke-offentlige elektroniske  

 kommunikationsnet eller -tjenester skal sikre, at opkald fra de tilsluttede  

 slutbrugere til den offentlige alarmtjeneste (112) straks termineres i et  

 offentligt  

 elektronisk kommunikationsnet.
 Stk. 2.  

  

 Udbydere af  

 offentlige elektroniske kommunikationsnet eller -tjenester skal sikre, at  

 opkald fra de tilsluttede slutbrugere til den offentlige alarmtjeneste (112)  

 straks termineres i forsyningspligtudbyders elektroniske kommunikationsnet.
Stk. 3.  

  

 Forsyningspligtudbyder  

 skal sikre, at alarmopkald straks dirigeres 1)  

 	  

 til den alarmcentral,  

 der hører til den pågældende slutbrugers tilslutning til det offentlige  

 elektroniske kommunikationsnet, 2)  

 	  

 til den alarmcentral,  

 der hører til den pågældende slutbrugers tilslutning til et elektronisk  

 kommunikationsnet,  

 der ikke er offentligt, hvis forsyningspligtudbyders oplysninger, jf.  

 stk. 4, tillader det, eller 3)  

 	  

 efter nærmere aftale  

 mellem forsyningspligtudbyder og alarmmyndighederne.
 Stk. 4.  

  

 Udbydere af offentlige elektroniske  

 kommunikationsnet eller -tjenester skal efter nærmere aftale med  

 forsyningspligtudbyder  

 sikre, at oplysninger, der er nødvendige for den i stk. 3 nævnte  

 dirigering af alarmopkaldet, stilles til rådighed for forsyningspligtudbyder  

 senest samtidig med, at alarmopkaldet til den offentlige alarmtjeneste (112)  

 foretages.
§ 5.  

  

 Udbydere af elektroniske  

 kommunikationsnet eller -tjenester og ejere af elektroniske  

 kommunikationsnet,  

 der tillader brugerne at foretage opkald til telefonnumre i den danske  

 nummerplan,  

 skal bidrage med at tilvejebringe og stille retvisende oplysninger til brug  

 for  

 stedbestemmelse til rådighed for den offentlige alarmtjeneste (112), senest  

 samtidig med, at alarmopkaldet til den offentlige alarmtjeneste (112)  

 foretages.
Dette skal ske ved 1)  

 	  

 som minimum at sikre,  

 at relevante, grundlæggende oplysninger til brug for stedbestemmelse af  

 alarmopkald stilles til rådighed for den offentlige alarmtjeneste (112),  

 herunder nummeroplysningsdata, jf. § 34, stk. 2, 1. pkt., i lov om  

 konkurrence-  

 og forbrugerforhold på telemarkedet, og, 2)  

 	  

 i det omfang det er  

 teknisk muligt, at sikre tilvejebringelse og overførsel af  

 stedbestemmelsesoplysninger  

 om brugers fysiske position sammen med hvert enkelt alarmopkald til den  

 offentlige alarmtjeneste (112), såfremt brugers fysiske position kan afvige  

 fra  

 abonnentadressen eller installationsadressen.
 Stk. 2.  

  

 Hvis det ikke er teknisk muligt  

 at stedbestemme et alarmopkald, jf. stk. 1, nr. 2, skal udbydere af  

 elektroniske kommunikationsnet eller -tjenester og ejere af elektroniske  

 kommunikationsnet, der tillader brugerne at foretage opkald til telefonnumre  

 i  

 den danske nummerplan, i tillæg til de i stk. 1, nr. 1, nævnte  

 oplysninger  

 stille andre relevante oplysninger om særlige anvendelser af tjenester og net  

 m.m.,  

 som kan have betydning for validiteten af oplysninger som nævnt i  

 stk. 1,  

 nr. 1, til rådighed for den offentlige alarmtjeneste (112).
 Stk. 3.  

  

 De i  

 stk. 1 nævnte bidrag samt de i stk. 2 nævnte oplysninger til at  

 stedbestemme alarmopkald til den offentlige alarmtjeneste (112) fastlægges  

 efter nærmere aftale mellem alarmmyndighederne, forsyningspligtudbyder og  

 udbydere  

 af elektroniske kommunikationsnet eller -tjenester.
 Stk. 4.  

  

 Ejere af  

 elektroniske kommunikationsnet, som nævnt i stk. 1 og som geografisk  

 dækker  

 flere fysiske adresser, skal efter nærmere aftale med udbyderen af den  

 elektroniske kommunikationsnet eller -tjeneste sikre, at udbyderen kan stille  

 oplysninger, herunder stedbestemmelsesoplysninger, jf. stk. 1-3, til  

 rådighed for forsyningspligtudbyder senest samtidig med, at alarmopkaldet til  

 den offentlige alarmtjeneste (112) foretages, jf. stk. 6.
 Stk. 5.  

  

 De i  

 stk. 1 nævnte bidrag til at stedbestemme alarmopkald til den offentlige  

 alarmtjeneste (112) skal stilles til rådighed for forsyningspligtudbyder  

 efter  

 nærmere aftale mellem forsyningspligtudbyder og udbydere af elektroniske  

 kommunikationsnet eller -tjenester,  

 senest samtidig med at alarmopkaldet  

 til den offentlige alarmtjeneste (112) foretages.
 Stk. 6.  

  

 Forsyningspligtudbyderen skal sikre, at stedbestemmelsesoplysninger, jf.  

 stk. 1 og 3, stilles til rådighed for alarmmyndighederne, jf. § 34,  

 stk. 5, i lov om konkurrence- og forbrugerforhold på telemarkedet eller  

 efter nærmere aftale med disse og senest samtidig med den i § 4,  

 stk. 3, nævnte dirigering af alarmopkaldet til den offentlige  

 alarmtjeneste  

 (112).
 § 6.  

  

 Forsyningspligtudbyder må for den i  

 §§ 4 og 5 omhandlede koordinering, dirigering og håndtering af  

 alarmopkald  

 og oplysninger til brug for stedbestemmelse af alarmopkald af de pågældende  

 udbydere  

 af elektroniske kommunikationsnet eller -tjenester opkræve en betaling, der  

 ikke overstiger forsyningspligtudbyders samlede omkostninger, inkl. en  

 rimelig  

 fortjeneste, ved denne koordinering, dirigering og håndtering af alarmopkald  

 og  

 oplysninger til brug for stedbestemmelse af alarmopkald.
 § 7.  

  

 Udbydere af elektroniske  

 kommunikationsnet eller -tjenester, som udelukkende giver adgang til at  

 foretage opkald til udlandet, eller som ikke giver adgang til at foretage  

 opkald til telefonnumre i den danske nummerplan, er ikke forpligtet til at  

 efterleve de i §§ 3-5 beskrevne krav.
 Stk. 2.  

  

 Hvis  

 kravene i §§ 3-5 ikke opfyldes af en ejer af et elektronisk  

 kommunikationsnet, fordi der ikke er mulighed for at foretage opkald til  

 telefonnumre i den danske nummerplan, skal den pågældende ejer oplyse  

 brugerne  

 af det elektroniske kommunikationsnet herom.
 Stk. 3.  

  

 Hvis  

 kravene i §§ 3-5 ikke opfyldes af en udbyder af en elektronisk  

 kommunikationsnet eller -tjeneste, der udelukkende giver adgang til at  

 foretage  

 opkald til udlandet, eller som ikke giver adgang til at foretage opkald til  

 telefonnumre i den danske nummerplan, skal den pågældende udbyder senest  

 samtidig med indgåelse af aftalen om tilslutning til nettet eller tjenesten  

 oplyse slutbrugerne herom.
 Stk. 4.  

  

 Hvis det ikke er teknisk muligt  

 for en ejer af et elektronisk kommunikationsnet at opfylde kravene til  

 stedbestemmelse i § 5, stk. 1, nr. 2, skal den pågældende ejer  

 oplyse  

 brugerne af det elektroniske kommunikationsnet herom.
 Stk. 5.  

  

 Hvis det ikke er teknisk muligt  

 for en  

 udbyder af en elektronisk kommunikationsnet eller -tjeneste at  

 opfylde kravene til stedbestemmelse i § 5, stk. 1, nr. 2, skal den  

 pågældende udbyder senest samtidig med indgåelse af aftalen om tilslutning  

 til  

 den elektroniske kommunikationsnet eller -tjeneste oplyse slutbrugerne herom.
 § 8.  

  

 Udbydere af offentlige elektroniske  

 kommunikationsnet eller -tjenester, der giver slutbrugere mulighed for at  

 ringe  

 til andre slutbrugere med numre i den danske nummerplan, skal sikre, at deres  

 slutbrugere kan foretage opkald til minimum én opkaldsbaseret, landsdækkende  

 nummeroplysningstjeneste, der indeholder samtlige numre inden for den  

 offentlige  

 danske nummerplan, som er tildelt slutbrugere.
 § 9.  

  

 Udbydere  

 af offentlige elektroniske kommunikationsnet eller -tjenester, der giver  

 slutbrugere mulighed for at ringe til andre slutbrugere med numre i den  

 danske  

 nummerplan, skal give egne slutbrugere adgang til en opkaldsbaseret  

 takstoplysningsfacilitet.  

 Udbyderne skal tilbyde den nævnte facilitet senest seks måneder efter  

 udbuddets  

 begyndelse.
Stk. 2.  

  

 Slutbrugeren  

 skal via takstoplysningsfaciliteten som nævnt i stk. 1 have mulighed for  

 umiddelbart at få oplysning om alle relevante omkostninger, herunder f.eks.  

 opkaldsafgift og listepris pr. minut, ved at ringe til et nummer i den danske  

 nummerplan.
Takstoplysningsfaciliteten skal dog ikke indeholde  

 prisoplysninger  

 vedrørende opkald til nummerserier, der er afsat til informations- og  

 indholdstjenester i medfør af § 27, stk. 1, nr. 2, i lov om  

 konkurrence- og forbrugerforhold på telemarkedet.
Der skal heller ikke gives  

 oplysning om pris for opkald fra udlandet, f.eks. ved brug af mobiltelefon i  

 udlandet.
 Stk. 3.  

  

 Den i  

 stk. 1 nævnte facilitet skal tilbydes gratis eller til en betaling, der  

 ikke overstiger omkostningerne ved tilvejebringelse heraf.
Kapitel 3 Fælles vilkår for udbud af offentlige  

 elektroniske kommunikationsnet og -tjenester til slutbrugere § 10.  

  

 Udbydere af offentlige  

 elektroniske kommunikationsnet eller -tjenester til slutbrugere skal sikre,  

 at  

 der foreligger en kontrakt som grundlag for ethvert kundeforhold med en  

 slutbruger.
 Stk. 2.  

  

 Kontrakten,  

 som nævnt i stk. 1, skal indeholde oplysninger om:
1)  

 	  

 udbyderens navn og  

 adresse, 2)  

 	  

 kvalitets- og  

 serviceniveau  herunder leveringstider, 3)  

 	  

 alle relevante priser,  

 herunder hvordan der kan indhentes ajourførte oplysninger herom, 4)  

 	  

 vilkår, herunder om  

 varsling, for opsigelse, afbrydelse og ophør i tilfælde af slutbrugerens  

 misligholdelse, 5)  

 	  

 betingelser for  

 fornyelse af aftalen, 6)  

 	  

 eventuelle  

 minimumaftaleperioder, jf. § 13, stk. 1, nr. 2, 7)  

 	  

 vilkår om  

 kompensation og tilbagebetaling i tilfælde af mangler ved tjenesten, 8)  

 	  

 procedure for  

 bilæggelse af tvister, 9)  

 	  

 funktioner og  

 faciliteter, som slutbrugeren har krav på at få stillet til rådighed i medfør  

 af § 9 og §§ 19 og 20, 10)  

 	  

 særlige funktioner og  

 faciliteter i henhold til §§ 30 og 31, hvis de udbydes, og 11)  

 	  

 eventuelle særlige  

 begrænsninger relateret til alarmopkald (112), herunder om begrænsninger i  

 forhold til at dirigere alarmopkald til nærmeste alarmcentral og  

 begrænsninger  

 i de stedbestemmelsesoplysninger, som stilles til rådighed for  

 alarmmyndighederne  

 ved brug af nettet eller tjenesten.
 Stk. 3.  

  

 Ved  

 forudbetalte elektroniske kommunikationstjenester som nævnt i § 1,  

 stk. 3, skal udbyderen sikre, at slutbrugeren, senest umiddelbart inden  

 slutbrugeren får mulighed for at tage tjenesten i brug, modtager oplysninger  

 om:
1)  

 	  

 udbyderens navn og  

 adresse, 2)  

 	  

 kvalitets- og  

 serviceniveau, 3)  

 	  

 alle relevante  

 priser, herunder hvordan der kan indhentes ajourførte oplysninger herom, 4)  

 	  

 vilkår, herunder om  

 varsling, for opsigelse, afbrydelse og ophør i tilfælde af slutbrugerens  

 misligholdelse, 5)  

 	  

 betingelser for  

 fornyelse af aftalen, 6)  

 	  

 vilkår om  

 kompensation og tilbagebetaling i tilfælde af mangler ved tjenesten, 7)  

 	  

 procedure for  

 bilæggelse af tvister, 8)  

 	  

 særlige funktioner og  

 faciliteter i henhold til §§ 30 og 31, hvis de udbydes, og 9)  

 	  

 eventuelle særlige  

 begrænsninger relateret til alarmopkald (112), herunder om begrænsninger i  

 forhold til at dirigere alarmopkald til nærmeste alarmcentral og  

 begrænsninger  

 i de stedbestemmelsesoplysninger, som stilles til rådighed for  

 alarmmyndighederne  

 ved brug af nettet eller tjenesten.
 § 11.  

  

 Udbydere af offentlige elektroniske kommunikationsnet eller -tjenester til  

 slutbrugere skal på forespørgsel over for enhver oplyse om de forhold, som er  

 nævnt i § 10, stk. 2, herunder i hvilket omfang der er mulighed for  

 via den pågældende udbyders net eller tjenester at kommunikere med  

 slutbrugere,  

 der er kunder hos andre udbydere af elektroniske kommunikationsnet eller  

 -tjenester, samt priser og vilkår herfor.
 § 12.  

  

 Udbydere af offentlige elektroniske kommunikationsnet eller -tjenester til  

 slutbrugere skal sikre, at slutbrugere varsles om ændringer i de vilkår og  

 relevante priser, der gælder for udbuddet, så slutbrugeren får mulighed for  

 at  

 opsige aftalen senest med virkning fra det tidspunkt, hvor ændringen træder i  

 kraft. Ændringer af rent begunstigende karakter, herunder f.eks. generelle  

 nedsættelser af priser, kan gennemføres uden forudgående varsel.
 Stk. 2.  

  

 Varslet om ændringer efter  

 stk. 1 skal være på mindst én måned og indeholde oplysning om  

 slutbrugerens ret til at opsige aftalen.
§ 13.  

  

 Udbydere af offentlige elektroniske kommunikationsnet eller -tjenester til  

 slutbrugere skal i forbindelse med det pågældende udbud sikre, 1)  

 	  

 at der over for  

 slutbrugeren, såfremt der i kontrakten indgår bestemmelser om  

 sikkerhedsstillelse,  

 opstilles objektive og ikke-diskriminerende kriterier for at gøre et sådant  

 krav gældende, 2)  

 	  

 at der i kontrakten  

 om adgang til en udbyders elektroniske kommunikationsnet eller -tjenester  

 ikke  

 er vilkår, som direkte eller indirekte binder slutbrugeren længere end seks  

 måneder, således at slutbrugere fem måneder efter kontraktens indgåelse til  

 enhver tid med et varsel, der maksimalt kan fastsættes til én måned, kan  

 opsige  

 kontrakten uden yderligere omkostninger, og at en eventuel forudbetalt ydelse  

 refunderes forholdsmæssigt, og 3)  

 	  

 at afbrydelse som  

 følge af slutbrugerens manglende betaling kun omfatter den berørte,  

 ikke-betalte, del af tjenesten eller abonnementet, medmindre der foreligger  

 svig eller gentagne gange for sen eller manglende betaling.
Stk. 2.  

  

 Udbydere af teleterminaludstyr,  

 der anvendes til mobilkommunikationstjenester, skal sikre, at slutbrugere ved  

 aftaler om køb, lån, leje m.v. af teleterminaludstyr, der anvendes til  

 mobilkommunikationstjenester,  

 senest seks måneder efter indgåelsen af aftalen ikke er bundet til, f.eks.  

 ved  

 SIM-lås, at anvende et bestemt elektronisk mobilkommunikationsnet.
Ophævelse  

 af  

 bindinger skal ske uden omkostninger for slutbrugeren snarest muligt efter,  

 at  

 slutbrugeren har anmodet om det.
 Stk. 3.  

  

 Stk. 1, nr. 2, og  

 stk. 2, gælder alene for aftaler, der er omfattet af købelovens  

 § 4a  

 om forbrugerkøb.
 § 14.  

  

 Udbydere af offentlige  

 elektroniske kommunikationsnet eller -tjenester til slutbrugere skal sikre,  

 at  

 de takserings-, debiterings- og faktureringssystemer, der er knyttet til  

 udbuddet, er certificeret i henhold til ISO 9001-standarden med udeladelse af  

 kravene i standardens 7.3 (modul D) eller tilsvarende anerkendte standarder.
 Stk. 2.  

  

 Udbydere  

 som nævnt i stk. 1 skal ligeledes sikre, at procedurer for udbydernes  

 interne undersøgelser og klagebehandling i forbindelse med regningsklager,  

 inklusive procedurerne for den i § 15, stk. 1, nævnte særlige  

 interne  

 undersøgelsesenhed, er certificeret i henhold til den i stk. 1 nævnte  

 standard eller tilsvarende anerkendte standarder.
 Stk. 3.  

  

 Kravet om certificering efter  

 stk. 1 og 2 gælder alene for udbud, hvor der anvendes forbrugsafhængig  

 debitering.
 Stk. 4.  

  

 Certificering efter stk. 1  

 og 2 skal være gennemført senest halvandet år efter, at udbuddet er  

 påbegyndt.
Stk. 5.  

  

 IT- og  

 Telestyrelsen kan i særlige tilfælde, hvor udbuddet kun er af begrænset  

 omfang,  

 og hvor udgifterne til certificering i henhold til stk. 1 og 2 må anses  

 for uforholdsmæssigt store, dispensere fra kravet om certificering.  

 Dispensation  

 kan maksimalt gives for to år ad gangen.
Senest halvandet år efter  

 dispensationens udløb skal certificering i overensstemmelse med stk. 1  

 og  

 2 være gennemført.
 § 15.  

  

 Udbydere af offentlige  

 elektroniske kommunikationsnet eller -tjenester til slutbrugere skal nedsætte  

 en særlig intern undersøgelsesenhed, der skal foretage undersøgelser og  

 fremkomme med udtalelser i forbindelse med behandling af klager over  

 størrelsen  

 af udbyderens regninger.
 Stk. 2.  

  

 IT- og  

 Telestyrelsen kan i særlige tilfælde, hvor udbuddet kun er af begrænset  

 omfang,  

 og hvor det organisatorisk ikke er muligt for udbyderen at nedsætte en særlig  

 intern undersøgelsesenhed, dispensere fra kravet i stk. 1.  

 Dispensationen  

 kan gøres tidsbegrænset.
§ 16.  

  

 Udbydere af offentlige  

 elektroniske kommunikationsnet eller -tjenester til slutbrugere skal senest  

 tre  

 måneder efter, at en klage første gang er indgivet, træffe afgørelse i  

 klagesager, hvor slutbrugeren klager over registreret forbrug og betaling for  

 de omhandlede net og tjenester.
Hvis det i klagebehandlingen indgår, at der i  

 en periode af en vis varighed gennemføres en særlig registrering eller  

 overvågning af forbrug, debitering m.v. med henblik på afdækning af evt.  

 fejlkilder, forlænges den nævnte frist til seks måneder.
 Stk. 2.  

  

 Udbydere  

 som nævnt i stk. 1 skal under deres behandling af klager over  

 registreret  

 forbrug og betaling stille opkrævningen af det omtvistede regningsbeløb i  

 bero  

 og undlade at afbryde slutbrugerens forbindelse.
Stk. 3.  

  

 Slutbrugerens forbindelse kan dog spærres for udgående trafik, hvis  

 slutbrugerens trafikforbrug i den periode, hvor opkrævning af regningsbeløbet  

 er stillet i bero, inden for en faktureringsmåned overskrider et beløb  

 svarende  

 til det højeste månedlige trafikforbrug registreret de seneste tre måneder  

 forud for den påklagede periode.
Har kundeforholdet haft en varighed på  

 mindre  

 end tre måneder, beregnes det højeste månedlige trafikforbrug på grundlag af  

 de  

 hidtil forløbne måneder.
I tilfælde, hvor der mellem slutbrugeren og  

 udbyderen  

 er aftalt et kreditmaksimum, træder dette i stedet for det højeste månedlige  

 trafikforbrug.
 Stk. 4.  

  

 Udbydere som nævnt i stk. 1  

 skal sikre, at der uanset spærring i medfør af stk. 3 kan foretages  

 opkald  

 til den offentlige alarmtjeneste (112).
 Stk. 5.  

  

 Udbydere som nævnt i stk. 1  

 skal sikre, at en slutbruger uanset bestemmelsen i stk. 3 skal have  

 mulighed for at forhindre spærring af udgående trafik ved at stille sikkerhed  

 for det omtvistede regningsbeløb.
Stk. 6.  

  

 Opsættende virkning efter  

 stk. 2 medfører alene, at betalingsforpligtelsen og en ikke effektueret  

 lukning af telefonforbindelsen suspenderes med virkning fra tidspunktet, hvor  

 klagen er indgivet.
Der sker ikke suspension af påløb af renter under sagens  

 behandling.
 § 17.  

  

 Hvis en udbyder af offentlige  

 elektroniske kommunikationsnet eller -tjenester til slutbrugere ikke giver en  

 slutbruger medhold i en klage, skal udbyderen stille opkrævningen af det  

 omtvistede  

 regningsbeløb i bero i 4 uger efter, at afgørelsen er meddelt slutbrugeren.  

 Udbyderen må i denne periode ikke afbryde slutbrugerens forbindelse, jf. dog  

 § 16, stk. 3, om mulighederne for at gennemføre en spærring under  

 en  

 verserende klagesag.
 § 18.  

  

 Når udbydere som nævnt i § 17 har truffet afgørelse om, at en  

 slutbruger ikke får medhold i en klage, skal slutbrugeren oplyses om reglerne  

 i  

 § 17. Endvidere skal slutbrugeren oplyses om muligheden for at påklage  

 udbyderens afgørelse.
Funktioner og faciliteter § 19.  

  

 Udbydere af offentlige elektroniske kommunikationsnet og -tjenester, der  

 omfatter telefoni via faste net, ISDN-tjenester og mobilkommunikation, skal  

 tilbyde deres kunder følgende funktioner senest seks måneder efter udbuddets  

 begyndelse:
1)  

 	  

 henvisning til nyt  

 nummer og viderestilling af opkald til nyt nummer, jf. § 21, og 2)  

 	  

 standsning af  

 viderestilling fra tredjemand, jf. § 22.
 § 20.  

  

 Udbydere af offentlige elektroniske kommunikationsnet eller -tjenester, der  

 omfatter telefoni via faste net, ISDN-tjenester og mobilkommunikation, skal  

 som  

 en integreret del af tjenesten tilbyde deres kunder saldooplysning, jf.  

 § 23, hvis der ved udbuddet af tjenesten anvendes forbrugsafhængig  

 debitering.
 Stk. 2.  

  

 Udbydere af  

 offentlige elektroniske kommunikationsnet eller -tjenester, der omfatter  

 telefoni  

 via faste net, ISDN-tjenester og mobilkommunikation, og som anvender  

 forbrugsafhængig debitering af tjenesten, skal tilbyde slutbrugeren følgende  

 funktioner og faciliteter senest seks måneder efter udbuddets begyndelse:
1)  

 	  

 takstopdelt regning og  

 specificeret regning, jf. § 24, 2)  

 	  

 saldokontrolordning,  

 jf. § 25, 3)  

 	  

 spærring, jf.  

 § 26, 4)  

 	  

 spærring for adgang  

 til informations- og indholdstjenester, jf. § 27, og 5)  

 	  

 løbende  

 udsvingskontrol, jf. § 28.
 § 21.  

  

 Ved henvisning til nyt nummer forstås, at en kaldende bruger ved opkald til  

 den  

 kaldte slutbrugers gamle nummer oplyses om den kaldte slutbrugers nye nummer.
 Stk. 2.  

  

 Henvisning  

 til nyt nummer skal tilbydes, uanset om aftalen mellem udbyderen og den  

 kaldte  

 slutbruger er ophørt, og uanset hvem der bærer ansvaret herfor.
 Stk. 3.  

  

 Ved  

 viderestilling af opkald til nyt nummer forstås, at den kaldte slutbruger med  

 eller uden brug af fast operatørvalg kan få viderestillet opkald fra et  

 gammelt  

 til et nyt nummer.
 Stk. 4.  

  

 Henvisning  

 og viderestilling skal tilbydes i minimum seks måneder fra det tidspunkt,  

 hvor  

 der skiftes til nyt nummer, og uanset om henvisningen eller viderestillingen  

 sker til et nyt nummer i en anden udbyders net.
 § 22.  

  

 Ved standsning af viderestilling fra tredjemand forstås, at en konkret  

 automatisk  

 viderestilling, der er etableret til en slutbrugers nummer, standses efter  

 anmodning fra slutbrugeren.
 § 23.  

  

 Ved saldooplysning forstås oplysning om den forbrugsafhængige debitering.  

 Udbydere af offentlig taletelefoni skal give adgang til saldooplysning via  

 taletelefonitjenesten.
 Stk. 2.  

  

 Slutbrugeren skal have adgang til saldooplysning minimum ti timer dagligt.
 Stk. 3.  

  

 Oplysninger, der ligger til grund for saldooplysning, skal som minimum  

 opdateres med intervaller på 24 timer, jf. dog stk. 4-6.
 Stk. 4.  

  

 Oplysninger som nævnt i  

 stk. 3, der vedrører opkald foretaget fra eller modtaget på en  

 mobilterminal  

 i udlandet (roamede opkald), skal opdateres inden 24 timer efter, at  

 udbyderen  

 har modtaget oplysningerne, dog senest 31 døgn efter, at opkaldet er  

 foretaget.
 Stk. 5.  

  

 Oplysninger som nævnt i  

 stk. 3, der vedrører opkald til manuelt betjente særtjenester, skal som  

 minimum opdateres med intervaller på 72 timer, jf. dog stk. 6.
 Stk. 6.  

  

 Kravene i  

 stk. 3 om opdateringshyppighed gælder ikke ved opkald foretaget fra  

 udlandet, der faktureres og opkræves af udbydere af offentlige elektroniske  

 kommunikationsnet eller -tjenester til slutbrugere i Danmark på baggrund af  

 data fra udbydere af elektroniske kommunikationsnet eller -tjenester i  

 udlandet, f.eks. modtager-betaler-opkald.
 § 24.  

  

 Ved takstopdelt regning forstås en regning med opdeling af de debiterede  

 ydelser fordelt på de takseringskategorier, udbyderen opererer med.
 Stk. 2.  

  

 Ved specificeret regning forstås  

 en regning, der indeholder en specifikation af de debiterede ydelser, så  

 slutbrugeren kan identificere forbruget af tjenesten, herunder oplysninger om  

 det kaldte nummer, dato, klokkeslæt, varighed, pris eller tilsvarende data,  

 som  

 danner grundlag for debitering af forbrug af tjenesten.
 Stk. 3.  

  

 Uanset kravene  

 i stk. 2 skal oplysninger om det kaldte nummer ved opkald foretaget fra  

 en  

 mobilterminal i udlandet alene specificeres, såfremt udbyderen kan komme i  

 besiddelse af oplysninger fra den anvendte udbyder i udlandet.
 Stk. 4.  

  

 Slutbrugeren kan kræve enten at modtage en takstopdelt regning, jf.  

 stk. 1, eller en specificeret regning, jf. stk. 2.
 Stk. 5.  

  

 Uanset  

 stk. 1-3 må opkald, der er gratis for slutbrugeren, ikke specificeres på  

 regningen.
 § 25.  

  

 Ved saldokontrolordning forstås en funktion, hvor den udbudte tjeneste  

 spærres  

 for yderligere forbrug umiddelbart efter, at det er konstateret, at forbruget  

 har overskredet et beløb, der på forhånd er aftalt mellem udbyderen og  

 slutbrugeren.
Stk. 2.  

  

 Den i  

 stk. 1 nævnte spærring skal med umiddelbar virkning kunne ophæves af  

 slutbrugeren ved brug af kode.
Udbydere af offentlig taletelefoni skal give  

 mulighed for at ophæve spærringen via taletelefonitjenesten.
 Stk. 3.  

  

 Uanset  

 spærring, jf. stk. 1, skal der dog kunne foretages opkald til den  

 offentlige alarmtjeneste (112) og opkald via frit operatørvalg.
 Stk. 4.  

  

 Oplysninger, der ligger til grund for saldokontrolordning, skal opdateres på  

 den i § 23, stk. 3-6, anførte måde.
§ 26.  

  

 Ved spærring forstås en funktion, hvor slutbrugeren ved anvendelse af kode  

 kan  

 hindre brug af tjenesten.
Slutbrugeren skal ved anvendelse af koden både  

 kunne  

 etablere og ophæve spærringen med umiddelbar virkning.
Udbydere af offentlig  

 taletelefoni skal give mulighed for at etablere og ophæve spærringen via  

 taletelefonitjenesten.
 Stk. 2.  

  

 Slutbrugeren skal kunne anmode om, at spærring, som nævnt i stk. 1,  

 alene  

 skal vedrøre opkald til udenlandske numre.
 Stk. 3.  

  

 Uanset  

 spærring, jf. stk. 1, skal udbydere af taletelefoni til slutbrugere  

 sikre,  

 at der kan foretages opkald til den offentlige alarmtjeneste (112) og opkald  

 via frit operatørvalg.
 § 27.  

  

 Udbydere af offentlige  

 elektroniske kommunikationsnet eller -tjenester til slutbrugere, der giver  

 adgang til at foretage opkald til informations- og indholdstjenester (service  

 900-tjenester), skal imødekomme og herefter skriftligt bekræfte anmodninger  

 fra  

 den enkelte slutbruger om spærring og ophævelse af spærring for adgang til  

 informations- og indholdstjenester.
 § 28.  

  

 Ved løbende udsvingskontrol forstås en ordning, hvor udbyderen meddeler  

 slutbrugeren, når forbruget i løbet af en faktureringsperiode er 100 % større  

 end forbruget i en faktureringsperiode med gennemsnitligt forbrug.
Stk. 2.  

  

 Forbruget  

 i en faktureringsperiode med gennemsnitligt forbrug beregnes på grundlag af  

 det  

 registrerede forbrug i de seneste 12 måneder.
Har kundeforholdet haft en  

 varighed på mindre end 12 måneder, beregnes det gennemsnitlige forbrug på  

 grundlag af de hidtil forløbne faktureringsperioder.
Stk. 3.  

  

 Udbyderen  

 skal give meddelelse som nævnt i stk. 1 til slutbrugeren senest tre  

 hverdage efter, at det forhøjede forbrug er registreret.
Udbyderen skal dog  

 kun  

 give meddelelse til slutbrugeren, når stigningen i forbrug udgør over 250 kr.
§ 29.  

  

 Udbydere af offentlige  

 elektroniske kommunikationsnet og -tjenester, der omfatter telefoni via faste  

 net, ISDN-tjenester og mobilkommunikation, jf. §§ 19 og 20, skal gratis  

 tilbyde henvisning til nyt nummer, standsning af viderestilling, spærring,  

 etablering af spærring for adgang til informations- og indholdstjenester,  

 takstopdelt regning og specificeret regning, jf. § 24, stk. 4, samt  

 løbende udsvingskontrol.
Specificeret regning, der udarbejdes i forbindelse  

 med  

 klagesager, jf. §§ 16 og 17, skal altid tilbydes gratis.
 Stk. 2.  

  

 Saldooplysning skal tilbydes til en taksering, der ikke overstiger den  

 laveste  

 anvendte taksering, som udbyderen anvender, på det tidspunkt, hvor funktionen  

 anvendes.
Stk. 3.  

  

 Uanset  

 stk. 1 har udbyderen kun pligt til at tilbyde slutbrugeren henvisning  

 til  

 nyt nummer gratis i en periode på tre måneder fra tidspunktet, hvor der  

 skiftes  

 til nyt nummer.
Betaling for henvisning til nyt nummer må herefter ikke  

 overstige omkostningerne ved tilvejebringelse af tjenesten i perioden.
 Stk. 4.  

  

 Omkostninger i forbindelse med den første ophævelse af spærring for adgang  

 til  

 informations- og indholdstjenester afholdes af udbyderen af det offentlige  

 elektroniske kommunikationsnet eller den offentlige elektroniske  

 kommunikationstjeneste.
 Stk. 5.  

  

 De øvrige i  

 §§ 19 og 20 nævnte funktioner og faciliteter skal tilbydes gratis eller  

 til en betaling, der ikke overstiger omkostningerne ved tilvejebringelse  

 heraf.
Kapitel 4 Hemmeligholdelse, behandling af trafik- og  

 lokaliseringsdata, sikkerhed og oplysningspligt § 30.  

  

 Udbydere af offentlige elektroniske kommunikationsnet eller -tjenester, som  

 udbyder A-nummervisning, skal give mulighed for, at den kaldende abonnent  

 gratis kan forhindre A-nummeroverførsel.
Denne mulighed skal den kaldende  

 abonnent  

 have for hvert enkelt opkald og for hver enkelt forbindelse.
Stk. 2.  

  

 Udbydere som nævnt i stk. 1  

 skal give mulighed for, at den kaldte abonnent gratis kan 1)  

 	  

 forhindre visning af  

 A-nummeret ved ankommende opkald, og 2)  

 	  

 afvise ankommende  

 opkald, når den kaldende bruger eller abonnent har blokeret visning af  

 A-nummeret.
Dette forudsætter, at A-nummeret kan vises, inden opkaldet  

 besvares.
Stk. 3.  

  

 Ved  

 A-nummer forstås den kaldende abonnents nummer.
Ved A-nummeroverførsel  

 forstås,  

 at A-nummeret overføres til den kaldte abonnent med henblik på visning hos  

 denne.
 Stk. 4.  

  

 Stk. 1 og 2 finder også  

 anvendelse på opkald til udlandet samt Færøerne og Grønland.
 § 31.  

  

 Udbydere af offentlige  

 elektroniske kommunikationsnet eller -tjenester, som udbyder tjenester, der  

 muliggør visning af tilsluttet nummer, skal give den kaldte abonnent mulighed  

 for gratis at blokere for, at den kaldende bruger kan identificere det  

 tilsluttede nummer.
 Stk. 2.  

  

 Ved  

 tilsluttet nummer forstås den kaldte abonnents nummer, uanset om dette er  

 forskelligt fra det nummer, den kaldende bruger har kaldt.
 Stk. 3.  

  

 Stk. 1  

 finder også anvendelse på ankommende opkald fra udlandet samt Færøerne og  

 Grønland.
 § 32.  

  

 Udbydere af offentlige elektroniske kommunikationsnet eller -tjenester skal  

 ved  

 udbud af faciliteter som nævnt i §§ 30 og 31 sikre, at en blokering af  

 visning af A-nummer eller tilsluttet nummer suspenderes:
1)  

 	  

 ved indgreb i  

 meddelelseshemmeligheden, jf. retsplejelovens kap. 71 og 2)  

 	  

 ved opkald til den  

 offentlige alarmtjeneste (112).
 Stk. 2.  

  

 Udbydere som nævnt i stk. 1  

 skal tillige sikre, at der i de i stk. 1, nr. 2, nævnte tilfælde ses  

 bort  

 fra, at en abonnent eller bruger har nægtet eller ikke har givet samtykke  

 til,  

 at lokaliseringsdata behandles, jf. § 34.
 § 33.  

  

 Udbydere af offentlige  

 elektroniske kommunikationsnet eller -tjenester skal sikre, at trafikdata,  

 jf.  

 § 2, stk. 2, vedrørende abonnenter eller brugere slettes eller  

 anonymiseres, når de ikke længere er nødvendige for fremføringen af  

 kommunikationen,  

 jf. dog stk. 2-5 og lov om rettens pleje § 786, stk. 4, eller  

 regler udstedt med hjemmel heri.
Stk. 2.  

  

 Uanset stk. 1 er det  

 tilladt for en udbyder af elektroniske kommunikationsnet eller -tjenester at  

 behandle og opbevare trafikdata med henblik på debitering af abonnenter og  

 afregning for samtrafik.
En sådan behandling og opbevaring af data er tilladt  

 indtil udløbet af den lovhjemlede forældelsesfrist for de omhandlede  

 gældsforpligtelser og afregninger.
Stk. 3.  

  

 Uanset  

 stk. 1 er det tilladt for en udbyder af offentlige elektroniske  

 kommunikationsnet eller -tjenester at behandle egne trafikdata med henblik på  

 markedsføring af elektroniske kommunikationstjenester eller levering af  

 tillægstjenester, jf. § 2, stk. 4, forudsat at abonnenten eller  

 brugeren har givet sit samtykke hertil.
Behandlingen er kun tilladt i det  

 omfang og tidsrum, som tjenesten eller markedsføringen kræver.
Abonnenten  

 eller  

 brugeren skal på et hvilket som helst tidspunkt have mulighed for at trække  

 sit  

 samtykke tilbage.
Stk. 4.  

  

 Udbydere af offentlige  

 elektroniske kommunikationsnet eller -tjenester skal underrette abonnenten  

 eller brugeren om, hvilke typer af trafikdata der behandles med henblik på de  

 i  

 stk. 2 omhandlede formål og om behandlingens varighed.
Ved behandling  

 med  

 henblik på de i stk. 3 omhandlede formål skal underretning ske, inden  

 samtykke indhentes.
Stk. 5.  

  

 Udbydere af  

 offentlige elektroniske kommunikationsnet eller -tjenester skal sikre, at  

 behandling  

 af trafikdata som nævnt i stk. 1-4 kun foretages af personer, som er  

 ansat  

 hos eller handler efter bemyndigelse fra udbydere af offentlige elektroniske  

 kommunikationsnet eller -tjenester, og som er beskæftiget med debitering  

 eller  

 trafikstyring, behandling af klager eller andre henvendelser fra abonnenter,  

 opsporing af svig eller med markedsføring af udbyderens egne tjenester eller  

 levering af tillægstjenester.
I forbindelse med behandlingen af sådanne  

 konkrete sager skal behandlingen af trafikdata begrænses til alene at vedrøre  

 det, der er strengt nødvendigt for behandlingen af sagen.
§ 34.  

  

 Udbydere af offentlige  

 elektroniske kommunikationstjenester må kun behandle lokaliseringsdata,  

 bortset  

 fra trafikdata, jf. § 2, stk. 3, når de er anonymiseret, eller når  

 abonnenten eller brugeren har givet samtykke hertil.
Behandlingen må kun ske  

 i  

 det omfang og det tidsrum, som er nødvendigt for levering af en  

 tillægstjeneste.
Stk. 2.  

  

 Udbyderen som nævnt i  

 stk. 1 skal, inden abonnentens eller brugerens samtykke indhentes,  

 underrette abonnenten eller brugeren om, hvilken type lokaliseringsdata,  

 bortset fra trafikdata, der behandles.
Udbyderen skal tillige oplyse, hvorfor  

 og hvor længe de behandles, og om de videregives til tredjemand med henblik  

 på  

 levering af tillægstjenesten.
Stk. 3.  

  

 Hvis  

 abonnenten eller brugeren har givet sit samtykke til behandling af  

 lokaliseringsdata, bortset fra trafikdata, skal abonnenten eller brugeren  

 fortsat have mulighed for gratis, på en enkel måde, midlertidigt at forhindre  

 behandling af sådanne data ved hvert enkelt opkald til nettet, eller ved hver  

 enkelt fremføring af kommunikation.
Abonnenten eller brugeren skal på et  

 hvilket som helst tidspunkt have mulighed for at trække sit samtykke tilbage.
Stk. 4.  

  

 Udbydere af  

 offentlige elektroniske kommunikationsnet eller -tjenester skal sikre, at  

 behandling  

 af lokaliseringsdata, bortset fra trafikdata, i henhold til stk. 1-3,  

 kun  

 foretages af personer, som er ansat hos eller handler efter bemyndigelse fra  

 udbyderen af nettet eller tjenesten, eller fra den tredjemand, som leverer  

 tillægstjenesten.
Behandlingen skal begrænses til det, der er nødvendigt for  

 levering af tillægstjenesten.
 § 35.  

  

 § 33  

 indskrænker ikke IT- og Telestyrelsens, Teleklagenævnets eller  

 Teleankenævnets mulighed for at indhente oplysninger om trafikdata i  

 forbindelse med behandlingen af konkrete sager.
§ 36.  

  

 Udbydere af offentlige  

 elektroniske kommunikationsnet eller -tjenester skal med henblik på sikring  

 af  

 netsikkerheden træffe passende tekniske og organisationsmæssige  

 foranstaltninger for at beskytte de udbudte tjenester.
Dette skal om  

 nødvendigt  

 ske i samarbejde med ejeren eller udbyderen af det anvendte offentlige  

 kommunikationsnet.
Stk. 2.  

  

 Udbydere af offentlige  

 elektroniske kommunikationsnet eller -tjenester skal give abonnenterne  

 oplysning om en eventuel særlig risiko for brud på netsikkerhed.
Udbyderne  

 skal  

 ligeledes oplyse om mulighederne for at forebygge sådanne brud og om  

 omkostningerne forbundet hermed.
Kapitel 5 Klager og sanktioner § 37.  

  

 Afgørelser, jf. § 16,  

 truffet af udbydere af offentlige elektroniske kommunikationsnet eller  

 -tjenester til slutbrugere, kan påklages til Teleankenævnet, såfremt det er  

 inden for Teleankenævnets kompetence, jf. nævnets vedtægter.
Kapitel 6 Straffebestemmelser § 38.  

  

 Med  

 bøde straffes den, der overtræder § 3, stk. 1, § 4,  

 stk. 1-3, § 5, stk. 1 og 2, § 7, stk. 2 - 5, og  

 §§ 30-32  

.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 7 Ikrafttræden og overgangsbestemmelser § 39.  

  

 Bekendtgørelsen træder i kraft  

 den 1. november 2006, jf. dog stk. 4 og 5.
 Stk. 2.  

  

 Bekendtgørelse nr. 638 af 20.  

 juni 2005 om udbud af elektroniske kommunikationsnet og -tjenester ophæves.
 Stk. 3.  

  

 § 13, stk. 2, gælder  

 kun for aftaler, indgået efter 30. juni 2005.
 Stk. 4.  

  

 §§ 3  

 og 4 træder først i kraft seks måneder efter denne bekendtgørelses  

 ikrafttræden  

 for udbydere af ikke-offentlige elektroniske kommunikationsnet eller  

 -tjenester.
 Stk. 5.  

  

 § 5  

 træder først i kraft ti måneder efter denne bekendtgørelses ikrafttræden for  

 udbydere af offentlige elektroniske kommunikationsnet eller -tjenester.  

 § 5 træder først i kraft 16 måneder efter denne bekendtgørelses  

 ikrafttræden for udbydere af ikke-offentlige kommunikationsnet og -tjenester  

 og  

 ejere af kommunikationsnet, der tillader brugerne at foretage opkald til  

 telefonnumre i den danske nummerplan.
Ministeriet for Videnskab, Teknologi og  

 Udvikling, den 13. oktober 2006 Helge Sander /Sune Rahn 1)  

 Bekendtgørelsen indeholder bestemmelser, der gennemfører dele af  

 Kommissionens  

 direktiv 96/2/EF af 16. januar 1996 om ændring af direktiv 90/388/EØF, for så  

 vidt angår mobil- og personkommunikation (EF-Tidende 1996 nr.
L 20 s 59),  

 Europa-Parlamentets og Rådets direktiv 2002/22/EF af 7. marts 2002 om  

 forsyningspligt og brugerrettigheder i forbindelse med elektroniske  

 kommunikationsnet  

 og -tjenester (forsyningspligtdirektivet) (EF-Tidende 2002 nr.
L 108 s. 51),  

 dele af Europa-Parlamentets og Rådets direktiv 2002/58/EF af 12. juli 2002 om  

 behandling af personoplysninger og beskyttelse af privatlivets fred i den  

 elektroniske kommunikationssektor (databeskyttelsesdirektivet) (EF-Tidende  

 2002  

 nr.
L 201 s. 37), dele af Europa-Parlamentets og Rådets direktiv 2002/21/EF  

 af  

 7. marts 2002 om fælles rammebestemmelser for elektroniske kommunikationsnet  

 og  

 -tjenester (rammedirektivet) (EF-Tidende 2002 nr.
L108 s. 33) og dele af  

 Europa-Parlamentets og Rådets direktiv 2002/20/EF af 7. marts 2002 om  

 tilladelser til elektroniske kommunikationsnet og -tjenester  

 (tilladelsesdirektivet) (EF-Tidende 2002 nr.
L108 s. 21).
