Nr BTL 10 Betænkning over Forslag til lov om ændring af forskellige skattelove og  

 lov om arbejdsmarkedsfonde (Rentenedsættelse og indførelse af symmetrisk  

 renteberegning ved ansættelsesændringer m.v.)   

 Nr L 10 1997-98. 2. samling Afgivet af Skatteudvalget Afgivet: 19980430 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
Et af  

 udvalgets spørgsmål og ministerens svar herpå er optrykt som bilag til  

 betænkningen.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Endvidere har udvalget modtaget skriftlige og/eller mundtlige henvendelser  

 fra Erhvervenes Skattesekretariat og Nebelong & Partnere.
Herefter indstiller et flertal (Socialdemokratiets, Venstres, Det  

 Konservative Folkepartis, Dansk Folkepartis, Centrum-Demokraternes, Det  

 Radikale Venstres, Fremskridtspartiets og Kristelig Folkepartis medlemmer af  

 udvalget) lovforslaget til  vedtagelse med de af skatteministeren  

 stillede ændringsforslag.
Flertallet vil stemme imod de af mindretallet  

 stillede ændringsforslag.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med de af  

 skatteministeren og af et mindretal stillede ændringsforslag.
 En del af mindretallet (Enhedslistens medlem af udvalget) ønsker  

 lovforslaget henvist til fornyet udvalgsbehandling efter 2. behandling med  

 henblik på at få undersøgt mulighederne for en yderligere begrænsning af  

 rabatten for selskabstømmerne.
Æ n d r i n g s f o r s l a g Af skatteministeren, tiltrådt af udvalget:
Til § 1 1) Nr. 6 affattes således:
 »6. § 61, stk. 5, 1. pkt., affattes således:
»Er udskrivningsdatoen for den skattepligtiges årsopgørelse senere  

 end den 1. oktober i året efter indkomståret, forfalder den del af  

 restskatten med eventuelle skyldige renter efter § 63, stk. 1, der ikke  

 overstiger et grundbeløb på 10.000 kr. med tillæg af et til denne del af  

 restskatten svarende tillæg efter stk. 2 og renter efter § 62 A, stk. 1, 3.  

 pkt., til betaling i det følgende år på samme tidspunkter og med samme  

 betalingsfrister som B-skat, jf. § 58.«» 2) Nr. 7 affattes således:
»7. I § 61, stk. 6, 1. pkt., ændres »med tillæg  

 efter stk. 2, 1. pkt.,» til: »med tillæg efter stk. 2 og renter  

 efter § 62 A, stk. 1, 3. pkt.,».« Af et mindretal (SF), tiltrådt af et mindretal (EL):
 3) Nr. 12 affattes således:
 »12. I § 62 A, stk. 1, indsættes som 3. og  

4. pkt.:
»Restskat eller yderligere restskat efter 1. pkt. med tillæg efter §  

 61, stk. 2, forrentes med 0,6 pct. pr. påbegyndt måned fra den 1. oktober i  

 året efter indkomståret og indtil udskrivningsdatoen.
Rente vedrørende  

 perioden indtil 1. juli 1998 beregnes dog med 1 pct. pr. påbegyndt  

 måned.«» 4) Nr. 14 affattes således:
 »14. I § 62 A, stk. 2, indsættes efter 1. pkt.:
»Det samlede beløb efter 1. pkt. forrentes med 0,6 pct. pr. påbegyndt  

 måned fra den 1. oktober i året efter indkomståret og indtil  

 udskrivningsdatoen.
Rente vedrørende perioden indtil 1. juli 1998 beregnes  

 dog med 1 pct. pr. påbegyndt måned.«» Til § 2 5) I det under nr. 7 foreslåede § 30, stk. 2,  

 indsættes efter 3. pkt.:
»Rente vedrørende perioden indtil 1. juli 1998 beregnes dog med 1  

 pct. pr. påbegyndt måned.« Til § 10 6) Stk. 2 og 3 affattes således:
»Stk. 2. § 1, nr. 1, 12-16 og 18, og § 2, nr. 7, 8 og 10-14,  

 har virkning for ansættelsesændringer, der foretages den 30. april 1998 eller  

 senere, jf. dog 2. og 3. pkt.
Rentesatsen i kildeskattelovens § 62 A, stk. 3,  

 2. pkt., som affattet ved denne lovs § 1, nr. 15, har virkning for renter,  

 der påløber fra og med den 1. juli 1998. Rentesatsen i selskabsskattelovens §  

 30, stk. 4, der bliver stk. 5, som affattet ved denne lovs § 2, nr. 11, har  

 virkning for renter, der påløber fra og med den 1. november 1998.
Stk. 3. § 1, nr. 2-9, 11 og 17, § 2, nr. 2, § 3, nr. 3, og § 8,  

 nr. 1, har virkning for restskat, overskydende skat og foreløbig  

 kulbrinteskat vedrørende indkomståret 1998 og efterfølgende indkomstår.« B e m æ r k n i n g e r Til nr. 1 og 2 Kildeskattelovens § 61, stk. 5 og 6, vedrører opkrævning af restskat i de  

 tilfælde, hvor den skattepligtiges årsopgørelse udskrives senere end 1.  

 oktober i året efter indkomståret.
Den del af restskatten inkl. eventuelle  

 skyldige morarenter efter § 63, stk. 1, der ligger under indregningsgrænsen,  

 opkræves - med procenttillæg til denne del af restskatten - på samme måde som  

 Bskat, dvs. i op til ti rater i det følgende år.
Den del af restskatten inkl.  

 eventuelle skyldige morarenter efter § 63, stk. 1, der overstiger  

 indregningsgrænsen, opkræves - med procenttillæg til denne del af restskatten  

 - i tre rater i de følgende tre måneder.
 Med lovforslaget indføres en forrentning i de tilfælde, hvor en ændret  

 årsopgørelse medfører, at der fremkommer restskat eller yderligere restskat,  

 jf. lovforslagets § 1, nr. 12. Med ændringsforslaget præciseres, at disse  

 renter tilsvarende opkræves efter § 61, stk. 5 og 6. Renterne behandles  

 ligesom procenttillæg efter § 61, stk. 2, og lægges således ikke til  

 restskatten ved opgørelsen af, hvor stor en del af restskatten der ligger  

 under indregningsgrænsen.
Til nr. 3-6 Ændringsforslagene indbærer, at de foreslåede regler om symmetrisk  

 renteberegning tillægges virkning for ansættelsesændringer, der foretages den  

 30. april 1998 (tidspunktet for ændringsforslagenes fremsættelse) eller  

 senere, i modsætning til lovforslagets foreslåede ikrafttræden for skatter  

 vedrørende indkomståret 1998 og senere indkomstår.
 Merprovenu ved forrentning af ansættelsesændringer for tidligere  

 indkomstår .
Per Kaalund (S) Jens Peter Vernersen (S) nfmd.
Erik Mortensen  

 (S) AnnaMarie Hansen (S) Hugo Sørensen (S) Aage Frandsen (SF) Sonja Albrink  

 (CD) Morten Helveg Petersen (RV) Frank Aaen (EL) Peter Brixtofte (V) fmd  

. Mariann Fischer Boel (V) Svend Aage Jensby (V) Flemming KofodSvendsen  

 (KRF) Flemming Hansen (KF) Brian Mikkelsen (KF) Kristian Thulesen Dahl (DF)  

 Kim Behnke (FP) Bilag Et af udvalgets spørgsmål til skatteministeren og dennes svar  

 herpå:
 Spørgsmål 16:
Vil ministeren yde teknisk bistand til udarbejdelse af et ændringsforslag  

 til § 10, stk. 5, (samt eventuelle afledede ændringsforslag heraf), således  

 at virkningstidspunktet for ansættelsesændringer som følge af, at  

 erstatningspligtige sælgere i selskabstømmersager får nedsat  

 skatteansættelsen i forbindelse med erstatningsbetalingen, ændres fra  

 lovforslagets fremsættelsestids- punkt den 26. marts 1998 til den 1. juli  

 1998, og således at de hidtil gældende generelle regler om forrentning ved  

 nedsættelse af skatteansættelser gælder for sælgere, der betaler erstatning  

 inden den 1. juli 1998? Svar:
 Den ønskede ændring kan opnås ved følgende ændring af lovforslaget:
 1. I § 10, stk. 5, 2. pkt., ændres »26. marts  

 1998« til: »1. juli 1998«.
Det bemærkes, at ændringsforslaget kun udskyder virkningstidspunktet for  

 de renteberegningsregler, der gælder ved nedsættelse af skatteansættelsen som  

 følge af erstatningsbetalingen.
Der ændres ikke ved virkningstidspunktet for  

 de foreslåede regler om genopkrævning af tidligere modtagne renter, hvis en  

 sælger får forhøjet skatteansættelsen, fordi der opnås regres mod rådgivere  

 m.v. eller erstatningsbeløbet på anden måde nedsættes.
 Jeg vil gerne understrege, at jeg tager kraftig afstand fra en ændring af  

 ikrafttrædelsen. Ændringen vil betyde, at sælgerne kan udnytte de helt  

 urimelige konsekvenser af samspillet mellem de skatteretlige og  

 obligationsretlige regler om forrentning frem til 1. juli 1998.
Ændringen vil være til gavn for de sælgere, der bevidst har udskudt  

 erstatningsbetalingen, fordi det samlede nettobeløb, der skal betales som  

 følge af erstatningen, hver måned bliver mindre som følge af, at  

 forrentningen af det nedsatte skattebeløb overstiger forrentningen af  

 erstatningsbeløbet.
Disse sælgere bliver med ændringsforslaget begunstiget i  

 forhold til de sælgere, der har indbetalt erstatningsbeløbet hurtigt og ikke  

 udnyttet de gældende regler.
 Jeg finder det grotesk, at staten ved at opretholde disse urimelige regler  

 skal betale sælgere for at indbetale erstatningsbeløb - til gavn for sælgerne  

 selv og rådgivere, banker m.v. i det omfang, der gennemføres regressager.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder stillet  

 spørgsmål til skatteministeren, som denne har besvaret skriftligt.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse i den affattelse,  

 hvori det foreligger efter 2. behandling.
 Et mindretal (Enhedslistens medlem af udvalget) vil redegøre for  

 sin stilling til lovforslaget ved 3. behandling.
Per Kaalund (S) Jens Peter Vernersen (S) nfmd.
Erik Mortensen  

 (S) AnnaMarie Hansen (S) Hugo Sørensen (S) Aage Frandsen (SF) Sonja Albrink  

 (CD) Morten Helveg Petersen (RV) Frank Aaen (EL) Peter Brixtofte (V) fmd  

. Mariann Fischer Boel (V) Svend Aage Jensby (V) Flemming KofodSvendsen  

 (KRF) Flemming Hansen (KF) Brian Mikkelsen (KF) Kristian Thulesen Dahl (DF)  

 Kim Behnke (FP) Ændringsforslag Af skatteministeren:
Til § 1 1) I nr. 19 indsættes efter den foreslåede § 62 F:
»§ 62 G.
Hvis en skattepligtig får nedsat sin ansættelse af  

 almindelig indkomstskat og den skattepligtiges ansættelse af særlig  

 indkomstskat forhøjes i sammenhæng hermed, beregnes kun rente efter § 62 A,  

 stk. 3 og 4, og § 62 E af det beløb, hvormed det nedsatte skattebeløb med  

 tillæg efter § 61, stk. 2, eller procentgodtgørelse efter § 62, stk. 2,  

 overstiger det beløb, som den skattepligtiges særlige indkomstskat forhøjes  

 med.
Hvis en skattepligtig får nedsat sin ansættelse af særlig indkomstskat  

 og den skattepligtiges ansættelse af almindelig indkomstskat forhøjes i  

 sammenhæng hermed, beregnes kun rente af det beløb, hvormed den nedsatte  

 særlige indkomstskat overstiger det beløb, som den skattepligtige efter § 62  

 A, stk. 1 og 2, skal betale som følge af forhøjelsen af den almindelige  

 indkomstskat.« Til § 10 2) I stk. 5 indsættes som 3. pkt.:
»Kildeskattelovens § 62 G har virkning for ansættelsesændringer, der  

 foretages den 7. maj 1998 eller senere.« B e m æ r k n i n g e r Til nr. 1 og 2 Ændringsforslaget indebærer, at der i de tilfælde, hvor en skattepligtig  

 får nedsat sin almindelige indkomstskat og i sammenhæng hermed får forhøjet  

 sin særlige indkomstskat, kun skal beregnes rente af det beløb, som  

 nedsættelsen overstiger forhøjelsen med.
Tilsvarende foreslås i den  

 situation, hvor den særlige indkomstskat nedsættes og den almindelige  

 indkomstskat forhøjes.
Hvis forhøjelsen af den ene skatteart overstiger  

 nedsættelsen af den anden skatteart, beregnes ingen rente.
 Efter gældende regler beregnes rente af hele det nedsatte skattebeløb,  

 uanset at en anden skatteart forhøjes samtidig.
Dermed eksisterer en assymmetri i renteberegningen mellem særlig indkomst  

 og almindelig indkomst.
Det kan illustreres ved følgende forenklede eksempel:
 En ansættelsesændring vedrørende indkomståret 1992 foretages den 1. juni  

 1998 som følge af, at fortjeneste ved afståelse af aktier skal beskattes som  

 særlig indkomst i stedet for almindelig indkomst.
Ændringen medfører en nedsættelse af almindelig indkomstskat med 5.000.000  

 kr.
I sammenhæng hermed forhøjes den særlige indkomstskat med 4.800.000 kr.
Der beregnes ikke rente af den forhøjede særlige indkomstskat.
Det  

 betyder, at den skattepligtige får udbetalt 2.850.000 kr. i rente, fordi  

 vedkommende har betalt 200.000 kr. for meget i skat.
 Hvis forhøjelsen af den særlige indkomstskat i stedet havde været  

 5.200.000 kr. og den skattepligtige samlet havde betalt 200.000 kr. for lidt  

 i skat, ville vedkommende alligevel få beregnet en rentegodtgørelse på  

 2.850.000 kr. og dermed netto få udbetalt 2.650.000 kr.
Ændringsforslaget indebærer, at der kun beregnes rente af det beløb, som  

 nedsættelsen af almindelig indkomstskat overstiger forhøjelsen af særlig  

 indkomstskat.
I ovenstående eksempel indebærer det, at rentegodtgørelsen  

 beregnes til 57 pct. af 200.000 kr., dvs. 114.000 kr.
 Hvis forhøjelsen overstiger nedsættelsen, skal den skattepligtige som  

 hidtil ikke betale rente, men vedkommende vil heller ikke modtage nogen  

 rentegodtgørelse.
Ændringsforslaget bygger i princippet på de samme hensyn, som ligger bag  

 de særlige renteregler i selskabstømmersagerne, nemlig at der foretages  

 modregning af de to modsatrettede krav, inden renten beregnes.
Det er kun i  

 tilfælde, hvor forhøjelsen og nedsættelsen har baggrund i samme forhold, at  

 ændringsforslagets bestemmelse finder anvendelse.
 Ændringsforslaget vil have betydning i nogle selskabstømmersager, men vil  

 også omfatte andre tilfælde, hvor almindelig indkomst ændres til særlig  

 indkomst eller omvendt.
 Der foreligger ingen oplysninger om, hvor mange skattepligtige der får  

 ændret særlig indkomstskat i sammenhæng med en ændring af den almindelige  

 indkomstskat, men antallet vil være aftagende, eftersom særlig indkomstskat  

 sidste gang blev opkrævet for indkomståret 1995. Ændringsforslaget har derfor  

 udelukkende betydning ved ansættelsesændringer vedrørende indkomståret 1995  

 og tidligere indkomstår og kun, hvor der i sammenhæng med en nedsættelse af  

 almindelig indkomstskat sker en forhøjelse af særlig indkomstskat eller  

 omvendt.
 Siden 1. januar 1998 er der foretaget i alt 612 ændringer af særlig  

 indkomstskat vedrørende indkomstårene 1994 og 1995. Det tilsvarende antal  

 ændringer i 1. halvår af 1997 udgjorde 3.758.
 Der må således i endnu en række år forventes et ikke ubetydeligt antal  

 ansættelsesændringer, der potentielt kan blive omfattet af de eksisterende  

 meget gunstige renteregler vedrørende særlig indkomstskat. Ændringsforslaget  

 vil nedbringe rentetilskrivningen i de pågældende sager til et mere rimeligt  

 niveau.
I de tilfælde, der omfattes af ændringsforslaget, skal der foretages en  

 manuel renteberegning af den myndighed, der foretager ansættelsesændringen.  

 Ændringsforslaget medfører ikke en øget belastning af Told og Skats  

 edbsystemer.
De systemmæssige ændringer, der kræves for at  

 beregningssystemets automatiske renteberegning kan erstattes med en manuel  

 beregnet rente, skal i forvejen foretages af hensyn til lovforslagets særlige  

 renteregler i forbindelse med erstatningsbetaling i selskabstømmersagerne.
 Forslaget foreslås tillagt virkning for ansættelsesændringer, der  

 foretages den 7. maj 1998 eller senere.
