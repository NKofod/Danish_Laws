Bekendtgørelse om trafikstøtte  

 til de mindre øer I medfør af § 1 i lov nr. 1094 af 29. december 1997 om  

 trafikstøtte til de mindre øer fastsættes:
Kapitel 1 Afgrænsning § 1. Følgende færgeruter er omfattet  

 af loven:
Birkholm-Marstal Lyø/Avernakø-Faaborg Bjørnø-Faaborg Strynø-Rudkøbing Baagø-Assens Skarø/Drejø-Svendborg Hjortø-Svendborg Egholm-Aalborg Venø-Kleppen Askø-Bandholm Fejø-Kragenæs Femø-Kragenæs Barsø-Barsø Landing Aarø-Aarøsund Endelave-Snaptun Hjarnø-Snaptun Agersø-Stigsnæs Omø-Stigsnæs Orø-Holbæk Sejerø-Havnsø Nekselø-Havnsø Tunø-Hou Anholt-Grenaa Fur-Branden § 2. Det årlige statslige tilskud til  

 vedligeholdelse af vejforbindelserne til Mandø udgør 91.000 kr.  

 Beløbet er angivet i 1998-priser.
Kapitel 2 Driftsstøtte § 3. De årlige statslige tilskud til driften  

 af de enkelte færgeruter udgør følgende beløb.  

 Beløbene er angivet i 1998-priser:
 Birkholm-Marstal	91.000 kr.
 Lyø/Avernakø-Faaborg	720.000 kr.
 Bjørnø-Faaborg	121.000 kr.
 Strynø-Rudkøbing	420.000 kr.
 Baagø-Assens	480.000 kr.
 Skarø/Drejø-Svendborg	1.050.000 kr.
 Hjortø-Svendborg	150.000 kr.
 Egholm-Aalborg	300.000 kr.
 Venø-Kleppen	361.000 kr.
 Askø-Bandholm	480.000 kr.
 Fejø-Kragenæs	1.319.000 kr.
 Femø-Kragenæs	1.032.000 kr.
 Barsø-Barsø Landing	345.000 kr.
 Aarø-Aarøsund	495.000 kr.
 Endelave-Snaptun	1.048.000 kr.
 Hjarnø-Snaptun	300.000 kr.
 Agersø-Stigsnæs	720.000 kr.
 Omø-Stigsnæs	738.000 kr.
 Orø-Holbæk	839.000 kr.
 Sejerø-Havnsø	1.319.000 kr.
 Nekselø-Havnsø	181.000 kr.
 Tunø-Hou	480.000 kr.
 Anholt-Grenaa	840.000 kr.
 Fur-Branden	480.000 kr.
 § 4. De statslige tilskud udbetales til  

 vedkommende amtsråd.
 § 5. Årsregnskaber for de enkelte  

 færgeruter og for vedligeholdelsen af vejforbindelsen til Mandø  

 indsendes til Indenrigsministeriet inden 1. september det følgende  

 år.
 Stk. 2. Årsregnskaber for færgeruter, hvis  

 regnskaber ikke revideres ved det offentliges foranstaltning, skal være  

 revideret af en statsautoriseret eller registreret revisor.
Kapitel 3 Ydelsesstøtte § 6. Den statslige ydelsesstøtte i henhold  

 til § 4, stk. 4, i lov om trafikstøtte til de mindre  

 øer udbetales med et foreløbigt tilskud i budgetåret og  

 en efterregulering i året efter budgetåret.
Stk. 2. Senest den 1. maj i budgetåret indsender de  

 støtteberettigede kommuner og amtskommuner en opgørelse af de  

 forventede støtteberettigede ydelser for budgetåret til  

 Indenrigsministeriet.
Det skal af opgørelsen fremgå, at der er  

 enighed mellem den pågældende kommune og amtskommune om de  

 forventede støtteberettigede ydelser.
 Stk. 3. På grundlag af kommunernes og amtskommunernes  

 indberetning i henhold til stk. 2 udbetaler Indenrigsministeriet den  

 foreløbige statslige ydelsesstøtte for budgetåret i tre  

 lige store rater i månederne oktober, november og december i  

 budgetåret.
 Stk. 4. Senest den 1. maj i året efter budgetåret  

 indsender de støtteberettigede kommuner og amtskommuner en  

 revisionspåtegnet opgørelse over de støtteberettigede  

 ydelser for budgetåret til Indenrigsministeriet.
 Stk. 5. Efterreguleringen af den statslige  

 ydelsesstøtte udgør forskellen mellem den foreløbigt  

 udbetalte ydelsesstøtte, jf. stk. 3, og den endeligt opgjorte  

 ydelsesstøtte.
Stk. 6. Indenrigsministeriet giver de pågældende  

 kommuner og amtskommuner meddelelse om efterreguleringsbeløbene senest  

 den 1. juli i året efter budgetåret.
Beløbene afregnes i  

 tre lige store rater i månederne oktober, november og december i  

 året efter budgetåret.
 Stk. 7. Den kommunale og amtskommunale ydelsesstøtte i  

 henhold til § 4, stk. 2 og 3, i lov om trafikstøtte til de  

 mindre øer afregnes samtidig med den statslige ydelsesstøtte,  

 jf. stk. 3 og stk. 6.
 § 7. Det beskatningsgrundlag, der indgår i  

 beregningen af tilskud i henhold til § 5 i lov om trafikstøtte  

 til de mindre øer, er det af kommunen budgetterede beskatningsgrundlag  

 for budgetåret.
 Stk. 2. Ved beregning af tilskud i henhold til § 5 i lov  

 om trafikstøtte til de mindre øer, indgår en  

 beregningsmæssig korrektion af kommunens beskatningsgrundlag for  

 virkningen af udligning af forskelle i beskatningsgrundlag i henhold til lov  

 om kommunal udligning og generelle tilskud til kommuner og amtskommuner.  

 Denne korrektion foretages ved, at kommunens beskatningsgrundlag korrigeres  

 for kommunens udgift eller indtægt fra udligningen af  

 beskatningsgrundlag i henhold til lov om kommunal udligning og generelle  

 tilskud til kommuner og amtskommuner, omregnet til  

 beskatningsgrundlagsværdi.
 Stk. 3. Omregningen til beskatningsgrundlagsværdi efter  

 stk. 2, foretages ved, at kommunens udgift eller indtægt fra  

 udligning af forskelle i beskatningsgrundlag divideres med det  

 landsgennemsnitlige beskatningsniveau, opgjort i henhold til lov om kommunal  

 udligning og generelle tilskud til kommuner og amtskommuner.
 § 8. Tilskud i henhold til § 5 i lov om  

 trafikstøtte til de mindre øer udbetales med et  

 foreløbigt tilskud i budgetåret og en efterregulering i  

 året efter budgetåret.
 Stk. 2. Indenrigsministeriet udbetaler et foreløbigt  

 tilskud i henhold til § 5 i lov om trafikstøtte til de mindre  

 øer i tre lige store rater i månederne oktober, november og  

 december i budgetåret.
 Stk. 3. Efterreguleringen af tilskud i henhold til § 5 i  

 lov om trafikstøtte til de mindre øer udgør forskellen  

 mellem det foreløbigt udbetalte tilskud jf. stk. 2, og det  

 endeligt opgjorte tilskud.
Stk. 4. Indenrigsministeriet giver de pågældende  

 kommuner meddelelse om efterreguleringsbeløbene senest den 1. juli i  

 året efter budgetåret.
Beløbene afregnes i tre lige store  

 rater i månederne oktober, november og december i året efter  

 budgetåret.
Kapitel 4 Ikrafttræden § 9. Bekendtgørelsen træder i kraft  

 den 16. september 1998 og har virkning fra og med 1998.
 Stk. 2. §§ 1-8 i Miljøministeriets  

 bekendtgørelse nr. 79 af 7. februar 1991 om støtte til de  

 små øsamfund bortfaldt den 1. januar 1998.
