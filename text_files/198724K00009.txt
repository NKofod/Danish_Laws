Nr BTL 9 Betænkning over Forslag til lov om ændring af retsafgiftsloven (Forhøjelse  

 af tinglysningsafgiften)   

 Nr L 9 1987-88, 2. samling Afgivet af Retsudvalget Afgivet: 19880616 Udvalget har behandlet lovforslaget i en række møder og har herunder stillet spørgsmål til justitsministeren, som denne har besvaret skriftligt.
 Udvalgsarbejdet har i øvrigt formet sig som en fortsættelse af  

 udvalgsbehandlingen af et tilsvarende lovforslag i 1. samling (L 162).
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse uændret.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse med det  

 stillede ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 Partiet har alle dage været imod en forøgelse af skatte- og  

 afgiftstrykket, og det er alene det, dette lovforslag drejer sig om.
 Forhøjelsen af tinglysningsafgiften vil give staten 150 mio. kr. på  

 årsbasis, og det er blot en ny form for skatte- og afgiftsforhøjelse, som  

 regeringen ifølge de seneste udtalelser også burde være imod, men som  

 sædvanlig lader man ikke handling følge ord.
 Fremskridtspartiet mener, at dette lovforslag er en forkert anvendelse af  

 et rigtigt princip - nemlig brugerbetaling - når de forventede indtægter ikke  

 samtidig giver lavere statsudgifter.
Ændringsforslag Af et mindretal (S og SF):
Til § 1 1) Efter den foreslåede ændring, der bliver nr. 1, indsættes som nyt  

 nummer:
 » 01. I § 41 d, stk. 1, indsættes efter nr. 7 som nyt  

 nummer:
»8) dokumenter om retsforhold, hvor en amtskommune eller en kommune  

 er part.«» Bemærkninger Til nr. 1 Forslagsstillerne finder det ikke rimeligt, at amtskommuner og kommuner  

 skal betale tinglysningsafgift, især når man tager amtskommunernes og  

 kommunernes økonomiske problemer i betragtning.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Inge Dahl-Sørensen (V) Pia Kjærsgaard (FP) Kirsten Lee  

 (RV) Nør Christensen (CD) Kofod-Svendsen (KRF) Erling Christensen (S) Ole  

 Espersen (S) Søren Hansen (S) Tove Lindbo Larsen (S) Lissa Mathiasen (S)  

 Carsten Andersen (SF) Leif Hermann (SF) Ebba Strange (SF) nfmd.
Tillægsbetænkningen Udvalget har, efter at lovforslagene ved 2. behandling blev henvist til fornyet udvalgsbehandling, behandlet disse i to møder og har herunder stillet spørgsmål til justitsministeren, som denne har besvaret skriftligt og i samråd.
 Der er af et flertal stillet ændringsforslag til det under II nævnte  

 lovforslag, hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) det under I anførte lovforslag til vedtagelse  

 uændret og det under II anførte lovforslag til vedtagelse med det  

 stillede ændringsforslag.
 Flertallet bemærker vedrørende det under II anførte lovforslag, at man  

 ikke i forbindelse med behandlingen af lovforslaget har taget stilling til,  

 hvorledes indkomstgrundlaget i forbindelse med de økonomiske betingelser for  

 at kunne få fri proces og advokatretshjælp skal beregnes, herunder hvorvidt  

 man skal undlade at medtage det beregnede formueafkast i indkomstgrundlaget.
 Et mindretal (Fremskridtspartiets medlem af udvalget) indstiller de  

 under I og II anførte lovforslag til forkastelse.
Ændringsforslag til II.
Forslag til lov om ændring af retsplejeloven (Fri proces og retshjælp) (af Ole Espersen (S) og Leif Hermann (SF) m.fl.) Af et flertal (udvalget undtagen FP):
Til § 1 1) Nr. 10 udgår.
Bemærkninger Til nr. 1 Ændringsforslaget indebærer, at der ikke gives justitsministeren hjemmel  

 til at betinge en bevilling til fri proces af, at der indbetales et gebyr til  

 statskassen.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Inge Dahl-Sørensen (V) Pia Kjærsgaard (FP) Kirsten Lee  

 (RV) Nør Christensen (CD) Kofod-Svendsen (KRF) Erling Christensen (S) Ole  

 Espersen (S) Søren Hansen (S) Tove Lindbo Larsen (S) Lissa Mathiasen (S)  

 Carsten Andersen (SF) Leif Hermann (SF) Ebba Strange (SF) nfmd.
