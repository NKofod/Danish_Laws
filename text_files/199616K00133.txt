Nr BRL 133 Beretning over Forslag til lov om ændring af lov om frihedsberøvelse og  

 anden tvang i psykiatrien og retsplejeloven (Revision af psykiatriloven)   

 Nr L 133 1996-97, 1. samling Afgivet af Retsudvalget Afgivet: 19971002 Udvalget har drøftet god psykiatrisk afdelingsstandard inden for psykiatrien og er enig om, at den optimale behandling på psykiatriske sengeafsnit forudsætter, at den enkelte patient har ret til enestue og ret til attraktive tilbud om beskæftigelse, herunder mulighed for og ret til adgang til frisk luft, samt at patienten har ret til en daglig samtale med kvalificeret personale.
Udvalget har derfor bemærket sig regeringens aftale med amtskommunerne, der sætter skub i en positiv udvikling, for så vidt angår de fysiske forhold.
Udvalget har noteret sig justitsministerens forslag om overordnede målsætninger for, hvad der er god sygehusstandard inden for psykiatrien.
Udvalget lægger dog vægt på en fortsat hurtig modernisering af de psykiatriske sygehuse.
 Udvalget ønsker i den forbindelse at understrege, at der er en snæver  

 sammenhæng mellem gode fysiske forhold/god personalenormering og behovet for  

 anvendelsen af tvang.
Udvalget med undtagelse af Venstres og Det Konservative Folkepartis  

 medlemmer skal derfor opfordre sygehusmyndighederne til at sætte fokus på,  

 hvilke besparelser på medicinforbrug, færre sygedagpengeudgifter etc. en  

 investering i renovering af de psykiatriske sygehuse og forbedring af  

 personaleuddannelserne vil give.
Udvalget er dog opmærksom på, at også de  

 øvrige tilbud skal prioriteres.
Tilstrækkelige bofællesskaber, tilstrækkelige  

 aflastningstilbud og en veludbygget distrikts- og socialpsykiatri vil efter  

 udvalgets opfattelse mindske presset på de psykiatriske sygehuse.
Venstres og  

 Det Konservative Folkepartis medlemmer af udvalget understreger, at  

 amtskommunerne selv prioriterer anvendelsen af deres ressourcer.
 Udvalget har endvidere drøftet begrebet udskrivningsaftaler, således som  

 det er beskrevet i lovforslagets § 3, set i lyset af de misforståelser,  

 forslaget om indførelse af disse aftaler har givet anledning til på grund af  

 forslagets uklarhed.
Udvalget finder det utrolig vigtigt, at de involverede myndigheder både på  

 amtsligt og kommunalt plan har indgående kendskab til de tilbud, der kan  

 gives mennesker, der er i kontakt med det psykiatriske system.
Udvalget  

 følger i den forbindelse socialministerens og sundhedsministerens  

 bestræbelser på at få et såkaldt dialogforum oprettet i samtlige amter.
 Usikkerheden om begrebet udskrivningsaftale skal formentlig ses på  

 baggrund af, at den foreslåede § 3, stk. 4-6, handler om flere forhold.
Der er tale om, at offentlige myndigheder m.fl. koordinerer de tilbud om  

 behandling og social støtte, som patienten har brug for efter udskrivning fra  

 sygehus.
Der er i første række tale om en sædvanlig myndighedsforpligtelse.  

 Denne koordination af tilbud bør naturligvis ske i samarbejde med patienten.
Hvis patienten deltager i koordinationen af tilbud, kan man tale om en  

 udskrivningsaftale.
Denne terminologi er imidlertid uhensigtsmæssig i  

 tilfælde, hvor patienten ikke deltager i koordinationen af tilbud.
Udvalget  

 finder, at disse situationer i lovens tekst bør kaldes  

 »koordinationsplaner«.
Udvalget tilslutter sig forslaget om, at der i loven pålægges overlægen et  

 ansvar for at tage initiativ til udarbejdelse af en  

 udskrivningsaftale/koordinationsplan, så vidt muligt med patientens  

 medvirken.
Udvalget er opmærksom på, at langt fra alle patienter, der  

 udskrives fra psykiatrisk afdeling, har behov for en mere omfattende  

 koordination af tilbud om behandling og social støtte.
Udvalget er derfor  

 enig i, at forpligtelsen til udarbejdelse af  

 udskrivningsaftaler/koordinationsplaner alene formaliseres for den mindre  

 gruppe af patienter, som efter udskrivning må antages at have behov for  

 nødvendig behandling eller sociale tilbud.
Udvalget opfordrer  

 justitsministeren til at uddybe beskrivelsen af denne gruppe yderligere i  

 lovforslagets bemærkninger.
Udvalget har endvidere forstået, at  

 udskrivningsaftaler/koordinationsplaner skal være tidsbegrænsede.
Efter forslaget kan der uden patientens samtykke videregives oplysninger  

 om patientens rent private forhold i det omfang, det er nødvendigt for  

 udarbejdelse af og tilsyn med udskrivningsaftale/koordinationsplan.
Udvalget  

 har forstået, at der er klageadgang til Sundhedsvæsenets Patientklagenævn i  

 tilfælde, hvor patienten finder, at der er videregivet flere oplysninger end  

 nødvendigt, idet der i givet fald er tale om brud på tavshedspligt.
 Endelig har udvalget noteret sig, at  

 udskrivningsaftaler/koordinationsplaner alene er en koordination af tilbud om  

 behandling og social støtte efter udskrivning.
 Udskrivningsaftaler/koordinationsplaner kan ikke gennemtvinges, hvis  

 patienten ikke ønsker at tage imod tilbuddene.
 Udvalget har endvidere overvejet Det Etiske Råds forslag om muligheden for  

 at udfærdige en forhåndstilkendegivelse om, hvilke indgreb af tvangsmæssig  

 karakter den enkelte patient finder er at foretrække.
Det er udvalgets opfattelse, at man ikke fra Folketingets side skal gå ind  

 i konkrete overvejelser om, hvilke behandlingsformer der er bedre end andre.  

 Det er udvalgets opfattelse, at det må overlades til de fagligt ansvarlige.  

 På den anden side har det gennemgående træk i psykiatriloven været  

 »mindste middel princippet«.
På den baggrund skal udvalget  

 tilkendegive, at det må anses for at være i overensstemmelse med god  

 psykiatrisk behandling, at man i videst muligt omfang sikrer, at patienter,  

 der måtte have et ønske om at give en forhåndstilkendegivelse af, hvilke  

 indgreb der findes mindst krænkende og mindst indgribende i  

 personlighedsintegriteten, får mulighed herfor.
Udvalget har da også  

 forstået, at det følger af reglerne for lægers journalføring, at patientens  

 ønsker til behandlingen noteres i journalen.
Patientens tilkendegivelser kan  

 fremsættes ved indlæggelsen, under indlæggelsen og i forbindelse med  

 udskrivningen, og ønskerne kan fremsættes såvel mundtligt som skriftligt.
Det  

 er udtryk for god lægeskik at inddrage patientens tilkendegivelser som  

 vejledende for overlægen i dennes overvejelser om tilrettelæggelsen af  

 behandlingen - også i tilfælde, hvor behandling uden patientens samtykke  

 kommer på tale.
Udvalget har i øvrigt bemærket sig, at der er ytret særlig betænkelighed  

 ved at anvende elstimulation.
Udvalget ønsker som nævnt ikke at vurdere  

 behandlingsformer, idet udvalget har forstået, at elstimulation ikke anvendes  

 under tvang, medmindre der foreligger en aktuel eller potentiel livstruende  

 tilstand.
Det er på denne baggrund udvalgets opfattelse, at der ikke er behov  

 for særskilt regulering af denne behandlingsform.
Under udvalgsbehandlingen er spørgsmålet om medicinfri behandling i det  

 psykiatriske system blevet rejst.
Det er således blevet oplyst for udvalget,  

 at der findes patienter, som undgår at kontakte det psykiatriske system,  

 fordi de ikke ønsker at blive udsat for tvangsmedicinering.
De ønsker i  

 stedet at gennemleve deres psykose.
Denne beslutning er imidlertid vanskelig  

 at tage, fordi den kan være overordentligt belastende og som oftest umulig,  

 fordi den stiller for store krav til familien og det nære netværk.
Udvalget  

 har derfor besluttet at anbefale justitsministeren i samarbejde med  

 sundhedsministeren og amterne at undersøge muligheden for at etablere forsøg  

 med medicinfri afdelinger som led i en foreløbig ordning, hvor patienterne  

 får ret til at gennemleve deres psykose uden risiko for at blive  

 tvangsmedicineret, men hvor behandlingen i stedet lægger vægt på  

 pædagogisk/psykologisk terapi og anvendelse af alternative behandlingsformer.
Endelig har udvalget behandlet spørgsmålet om klageadgang.
Som det fremgår  

 af bemærkningerne til lovforslaget og høringssvarene, kan det give anledning  

 til overvejelser af retssikkerhedsmæssig art, at domstolene ikke længere skal  

 inddrages som første instans ved klager over tvangsindlæggelse og  

 tvangstilbageholdelse.
 Udvalget har afvejet fordele og ulemper ved forslaget og er kommet til den  

 konklusion, at en placering af alle klager over tvang ved den samme myndighed  

 i første instans er at foretrække.
Udvalget har i den forbindelse lagt vægt på, at en sådan enstrenget  

 klageordning fremstår som mere enkel, overskuelig og lettere tilgængelig for  

 patienten.
Udvalget har også lagt vægt på, at der i det lokale  

 patientklagenævn ikke blot er repræsenteret juridisk sagkundskab, men også  

 lægesagkundskab og brugersynspunkter.
Endelig har udvalget lagt vægt på, at  

 der fortsat er adgang til domstolsprøvelser af tvangsindlæggelse og  

 tvangstilbageholdelse, nu blot efter at der er foretaget en  

 førsteinstansbehandling i det lokale klagenævn.
Udvalget har overvejet, om klagenævnet ud over kompetencen til at behandle  

 klagesager også bør have en pligt til dialog med den pågældende  

 afdeling/sygehus.
En eventuel beføjelse af denne art må bl.a. indpasses i  

 forhold til de tilsynsordninger, der findes på dette område.
Udvalget  

 foreslår, at klagenævnene skal udarbejde årsberetninger, og at udarbejdelsen  

 skal ske i en dialog med sygehuset/den psykiatriske afdeling.
De udarbejdede  

 årsberetninger bør bl.a. sendes til Folketingets § 71-tilsyn, Folketingets  

 Ombudsmand og Sundhedsstyrelsen.
 Da tvang i psykiatrien er et område, der til stadighed må have  

 offentlighedens bevågenhed, og da de psykiatriske virkemidler er i rivende  

 udvikling, finder udvalget, at der bør ske en stadig opfølgning af loven  

 bl.a. med henblik på, at der med passende mellemrum kan tages stilling til,  

 om loven bør revideres.
Udvalget opfordrer justitsministeren til at sørge for, at der iværksættes  

 en undersøgelse af lovens virkninger, herunder af de foreslåede  

 udskrivningsaftaler/koordinationsplaner.
Undersøgelsen, der bør foretages af  

 et af Justitsministeriet uafhængigt forskningsinstitut, skal også omfatte  

 bruger- og pårørendeerfaringer.
Resultatet af undersøgelsen bør foreligge,  

 således at justitsministeren i folketingsåret 2005-06 kan redegøre herfor  

 over for Folketinget og i den forbindelse tilkendegive, om der er grundlag  

 for at revidere loven.
 Et mindretal (Venstres og Det Konservative Folkepartis medlemmer af  

 udvalget) tilslutter sig ovenstående, men vil yderligere understrege, at det  

 er af afgørende betydning, at de involverede myndigheder på amtsligt og  

 kommunalt plan ikke blot orienteres, men aktivt inddrages vedrørende de  

 tilbud, der kan gives mennesker, der er i kontakt med det psykiatriske  

 system.
Et andet mindretal (Socialistisk Folkepartis og Centrum-Demokraternes  

 medlemmer af udvalget) tilslutter sig udvalgets beretning, men vil desuden  

 gøre opmærksom på, at man har bemærket sig den offentlige kritik af  

 Retslægerådets udtalelser i sager vedrørende psykiatriske tvangsbehandlinger.  

 I den anledning har mindretallet overvejet, om ikke kritikken kan skyldes, at  

 der gennem årene er sket et vist overforbrug af Retslægerådet i sager inden  

 for psykiatrien.
Det synes således at være normalt, at domstolene indhenter  

 Retslægerådets udtalelser i alle sager, hvor der kan være tvivl.
Da domstolen  

 ikke har den faglige anledning til at anfægte Retslægerådets udtalelse,  

 lægges denne ofte uprøvet til grund for den endelige afgørelse.
Herved sættes  

 der fokus på Retslægerådets sagsbehandling, fordi det er rådets udtalelse,  

 der tilsyndeladende af klagere opfattes som det uomtvistelige grundlag for  

 domstolenes afgørelse.
For at ændre på dette forhold skal mindretallet  

 opfordre justitsministeren til at overveje at etablere et klagesystem i 2.  

 instans, hvor retten udvides med to meddommere udpeget af henholdsvis Den  

 Almindelige Danske Lægeforening og af en bruger/pårørendeorganisation.
Herved  

 mindskes behovet for at bruge Retslægerådet i tvangsbehandlingssager, og  

 dermed rådets placering som reelt »dømmende« myndighed.
I forbindelse med en klage over et tvangsindgreb har justitsministeren i  

 bemærkningerne lagt op til, at patientrådgiveren skal deltage.
Mindretallet  

 er enig heri, men kan dog ikke se bort fra den indvending, som er blevet  

 forelagt udvalget, at patientrådgiveren jo kun er rådgiver i den dag eller de  

 dage, hvor indgrebet finder sted.
Kun i denne periode får den pågældende  

 økonomisk godtgørelse, hvilket mindretallet finder uheldigt.
 Mindretallet finder endelig, at loven skal indeholde en egentlig  

 revisionsbestemmelse.
En del af dette mindretal (Centrum-Demokraternes medlem af udvalget) kan  

 tilslutte sig hovedlinjen i udvalgets beretning.
På en række områder har CD  

 dog følgende kommentarer:
CD ønsker stadig klare lovkrav til den fysiske standard på psykiatriske  

 afdelinger.
CD har som udvalget noteret sig justitsministerens forslag om  

 overordnede målsætninger for god sygehusstandard og har også noteret sig  

 regeringens aftale med amtskommunerne.
Selv om begge disse tiltag er i rigtig  

 retning, finder CD, at et egentligt lovkrav er nødvendigt.
Bl.a. er  

 udmøntningen af regeringens aftale med amterne jo stadig en frivillig  

 ordning, hvorfor CD frygter enten en nedprioritering eller et fravalg i de  

 kommende år, hvis den lokale økonomi skal strammes.
 Med den tætte sammenhæng mellem fysisk standard og brug af tvang, som gang  

 på gang er konstateret, er det utilfredsstillende, at psykiatriske patienter  

 ikke har et lovgivningsmæssigt krav på ordentlige fysiske rammer.
CD er enig i udvalgets beskrivelse af udskrivningsaftaler.
Imidlertid  

 løser sådanne aftaler ikke det grundlæggende problem, der er  

 ansvarsfordelingen mellem amter og kommuner omkring psykiatriske patienter.  

 Det er utilfredsstillende, at mennesker kan udskrives fra hospitalssystemet  

 til det kommunale system uden sikkerhed for et ordentligt opfølgende tilbud i  

 form af bolig, støtte- og kontaktsystem eller sociale tilbud.
CD tror ikke,  

 at den omtalte ordning omkring udskrivningsaftaler løser dette, hvorfor vi  

 vil opfordre regeringen til sideløbende med gennemførelsen af denne lov at  

 tage skridt til en klarere ansvarsfordeling omkring psykiatriske patienter.  

 CD tænker her på enten en samling af ansvaret for patienterne både under og  

 efter udskrivelsen et sted eller mulighed for amterne - for de pågældende  

 kommuners regning - for at give de sociale tilbud, som de pågældende kommuner  

 ikke selv har skabt.
Kun på denne måde kan antallet af svingdørspatienter  

 efter CD's opfattelse nedbringes.
CD er enig med udvalget i, at Folketinget ikke skal tage stilling til  

 enkelte behandlingsformer og deres nødvendighed.
Men CD er bekymret over den  

 hyppige brug af elektrochok og opfordrer regeringen til at undersøge, hvorfor  

 den danske brug af denne behandlingsform sker så ofte.
CD finder det uacceptabelt, at unge under 18 år fortsat anbringes på  

 voksenpsykiatriske afdelinger.
Der er aktuelle eksempler på, at unge helt ned  

 til 13 år anbringes på sådanne afdelinger.
Regeringen bør overveje eventuelle  

 lovgivningskrav til anbringelse af unge.
 CD opfordrer regeringen til at undersøge »skjult tvang«, dvs.  

 antallet af tilfælde, hvor man som »straffeforanstaltning« fratager  

 indlagte rettigheder, f.eks. udgang, adgang til telefon eller lignende.  

 Regeringen bør overveje, om brugen af tvangsprotokoller skal udvides til  

 disse områder.
CD kan tilslutte sig ønsket om en revisionsparagraf.
I den forbindelse bør  

 det overvejes, om man ved revisionen i stedet for denne lov skal indlægge de  

 pågældende paragraffer i andre sygehuslove.
Formålet er ikke at give  

 psykiatriske patienter færre eller svagere rettigheder.
Imidlertid ved man,  

 at et stort problem for det psykiatriske system er tabuet omkring området.  

 Dette forstærkes ved at gøre psykiatriske sygdomme så specielle, at de kræver  

 en selvstændig lov.
Derfor kunne en indskrivning af disse paragraffer i  

 almindelige love sende et signal både til sygehussystemet og til  

 offentligheden om, at psykiatriske sygdomme er lige så legitime som alle  

 andre sygdomme.
Det er imidlertid CD's opfattelse, at vi så sent i  

 lovgivningsprocessen ikke kan inddrage den diskussion.
Det vil derfor være  

 rimeligt at foretage overvejelserne i forbindelse med en kommende  

 lovrevision.
 En anden del af dette mindretal (Socialistisk Folkepartis medlem af  

 udvalget) har noteret sig Centrum-Demokraternes udtalelse, som SF i vidt  

 omfang er enig i.
Et tredje mindretal (Enhedslistens medlem af udvalget) tilslutter sig  

 ligeledes beretningen, men ønsker endvidere at gøre opmærksom på vigtigheden  

 af, at man forholder sig aktivt til de pårørende.
Mindretallet kan derfor  

 anbefale, at alle amter vedtager en pårørendepolitik, meget gerne inspireret  

 af de gode erfaringer fra Århus Amt.
 Derudover ser mindretallet gerne, at man arbejder på at mangfoldiggøre  

 mulighederne i det psykiatriske behandlingssystem, f.eks. ved oprettelse af  

 små distriktssengeafsnit i tilknytning til distriktspsykiatrien.
