Arveudlæg til 9-årig i fast  

 ejendom i henhold til testamente Værgemålsbekendtgørelsens § 11, jf.  

 § 6.
"Civilretsdirektoratet har nu behandlet Deres klage  

 over ----- Statsamts afslag på fru S´s ansøgning om godkendelse  

 af, at hendes mindreårige søn B, født den 4. februar  

 1988, får udlagt den faste ejendom beliggende ---------------, som arv  

 efter hr.
P.
Vi ændrer statsamtets afgørelse,  

 således at vi efter omstændighederne tillader, at den  

 pågældende ejendom udlægges til B, som arv efter hr.
P.  

 Tilladelsen er betinget af, at værgen udsteder  

 friholdelseserklæring, hvoraf fremgår, at værgen forpligter  

 sig til at friholde den umyndige for ethvert ansvar og enhver forpligtelse,  

 der måtte opstå i forbindelse med den umyndiges erhvervelse,  

 besiddelse og eventuelle afhændelse af den faste ejendom, uden at der  

 kan stilles noget krav om, at den umyndige selv, efter at være blevet  

 myndig, skal tilbagebetale eventuelle erlagte beløb i henhold til  

 erklæringen.
Det fremgår af sagen, at hr.
P i et testamente af  

 15. januar 1996 har bestemt, at ovennævnte faste ejendom skal  

 udlægges til B, og at indboet endvidere skal tilfalde B.
Den resterende  

 del af boet skal deles mellem B og fru K, således at B arver 3/4 heraf.  

 Det er i øvrigt oplyst, at hr.
P ikke havde børn og altid har  

 betragtet B som sin søn.
 Det fremgår af åbningsstatusen  

 vedrørende boet, at der udover den faste ejendom er værdier  

 på ca. 700.000 kr., hvoraf 3/4 tilfalder B.
Den faste ejendom er vurderet til 550.000 kr., der er ikke  

 nogen gæld i ejendommen, udgifterne til forsikring og ejendomsskat  

 beløber sig til ca. 5.400 kr. årligt, hvortil kommer diverse  

 forbrugsudgifter på ca. 13.000 kr. årligt.
Det er oplyst, at  

 ejendommen kan udlejes for 4.500 kr. månedlig således, at lejer  

 betaler forbrugsudgifterne.
 B har ifølge indsendt dokumentation kontant  

 indestående og værdipapirer for godt 170.000 kr.
 Fru S havde ifølge årsopgørelsen for  

 1996 en indtægt på ca. 140.000 kr., og i følge det oplyste  

 har hun en friværdi i sin faste ejendom på godt 1 mill. kr.
 Hun har i øvrigt erklæret sig villig til at  

 udstede friholdelseserklæring i forbindelse med B´s overtagelse af  

 ejendommen.
