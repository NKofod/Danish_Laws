Betænkning afgivet af Udlændinge- og Integrationsudvalget den 10. maj 2022 Betænkning over Forslag til folketingsbeslutning om ikke at placere fremtidige specialasylcentre i tætbebyggede områder [af Mads Fuglede (V) og Christoffer Aagaard Melson (V)]:
1. Indstillinger Et flertal i udvalget (S, SF, RV, EL, FG og ALT) indstiller beslutningsforslaget til forkastelse ved 2. (sidste) behandling.
 Et mindretal i udvalget (V, DF, KF og NB) indstiller beslutningsforslaget til vedtagelse uændret.
 Liberal Alliance, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget mener, at vi skal undgå et kaotisk og problematisk forløb som med omdannelsen af det tidligere plejehjem i Sandvad i Vejle Kommune til et specialasylcenter i efteråret 2021.
Derfor ønsker Venstre, at regeringen skal fremsætte et lovforslag, der sikrer, at når der for fremtiden fremlægges planer for specialasylcentre, hvor beboerne ikke kan fungere i et almindeligt asylcenter, skal disse centre placeres i afsondrede områder.
Således kan  beboerne på specialasylcentrene ikke skabe unødig utryghed for borgerne i de lokalsamfund, som er tæt på et sådant center.
 Desuden ønsker Venstre af regeringen, at der sikres større transparens, når regeringen beslutter at placere et særligt asylcenter i et lokalsamfund.
Endvidere ønsker Venstre, at regeringen udvikler en dialogform med de lokale borgere.
Derfor stemmer Venstre for beslutningsforslaget.
Dansk Folkeparti Dansk Folkepartis medlemmer af udvalget bemærker, at beslutningsforslagets formål er at sikre, at fremtidige specialasylcentre ikke bliver placeret i tætbebyggede områder, og at sikre en større gennemsigtighed i processen for placering af specialasylcentre.
I den forbindelse er det vigtigt, at fremtidige specialasylcentre placeres geografisk, så det giver mening for både lokalsamfundet og de anbragte beboere.
DF finder det altafgørende, at lokale indbyggere trygt skal kunne færdes og leve deres eget liv, uden at kriminelle personer uden opholdsgrundlag går rundt i lokalsamfundet og skaber utryghed.
DF kan fremhæve sagen med asylcenteret i Sandvad, der viste, hvordan det kan skabe uro og utryghed i et lokalsamfund at placere et specialasylcenter midt i en by.
 DF fremdrager derfor behovet for en forudgående dialog med indbyggerne i de involverede lokalsamfund og kan på den baggrund støtte forslaget.
3. Udvalgsarbejdet Beslutningsforslaget blev fremsat den 1. marts 2022 og var til 1. behandling den 6. april 2022. Beslutningsforslaget blev efter 1. behandling henvist til behandling i Udlændinge- og Integrationsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 1 møde.
Bilag Under udvalgsarbejdet er der omdelt 1 bilag på beslutningsforslaget.
Bjørn Brandenborg (S) Birgitte Vind (S) Camilla Fabricius (S) fmd.
Torsten Gejl (ALT) Kasper Sand Kjær (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Carl Valentin (SF) Halime Oguz (SF) Anne Sophie Callesen (RV) Kathrine Olldag (RV) Pernille Skipper (EL) Rosa Lund (EL) Sikandar Siddique (FG) Mads Fuglede (V) Anne Rasmussen (V) Heidi Bank (V) Erling Bonnesen (V) Marlene Ambo-Rasmussen (V) Morten Dahlin (V) Pia Kjærsgaard (DF) nfmd.
Morten Messerschmidt (DF) Peter Skaarup (DF) Marcus Knuth (KF) Rasmus Jarlov (KF) Pernille Vermund (NB) Carsten Kissmeyer (V) Liberal Alliance, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
