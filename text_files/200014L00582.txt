Betænkning afgivet af Miljø- og  

 Planlægningsudvalget den 23. maj 2001 Betænkning over Forslag til lov om kolonihaver [af  

 miljø- og energiministeren (Svend Auken)] 1. Ændringsforslag Miljø- og energiministeren har stillet 7  

 ændringsforslag til lovforslaget.
2. Udvalgsarbejdet Lovforslaget blev fremsat den 28. marts 2001 og var til 1.  

 behandling den 5. april 2001. Lovforslaget blev efter 1. behandling henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 5 møder.
Sammenhæng med andre lov- og beslutningsforslag Lovforslaget skal ses i sammenhæng med forslag til  

 lov om ændring af lov om planlægning og jordkøbsloven  

 (Planlægning for kolonihaver og fremskaffelse af jord til  

 kolonihaveformål) (lovforslag nr.
L 204).
Høring Et udkast til lovforslaget har inden fremsættelsen  

 været sendt i høring, og miljø- og energiministeren  

 sendte den 20. marts 2001 dette udkast til udvalget, jf. alm. del   bilag  

 923. Den 2., den 5. og den 24. april 2001 sendte miljø- og  

 energiministeren de indkomne høringssvar og den 2. og den 24. april  

 2001 notater herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Nyttehaveforeningen Sydhavn og Sonja  

 Lindgren.
 Miljø- og energiministeren har over for udvalget  

 kommenteret de skriftlige henvendelser.
Deputationer Endvidere har Nyttehaveforeningen Sydhavn mundtligt over  

 for udvalget redegjort for sin holdning til lovforslaget.
Samråd Udvalget har stillet 1 spørgsmål til  

 miljø- og energiministeren til mundtlig besvarelse.
Ministeren har  

 besvaret spørgsmålet i et samråd med udvalget den 2. maj  

 2001. Ministeren har efterfølgende sendt udvalget det talepapir, der  

 lå til grund for ministerens besvarelse af  

 spørgsmålet.
Spørgsmål Udvalget har stillet 26 spørgsmål til  

 miljø- og energiministeren til skriftlig besvarelse, som denne har  

 besvaret.
Nogle af udvalgets spørgsmål til miljø- og  

 energiministeren og dennes svar herpå er optrykt i bilag 2 til  

 betænkningen.
3. Udtalelse fra miljø- og energiministeren Miljø- og energiministeren har over for udvalgt oplyst  

 følgende:
 - At ministeren ikke deler kommunernes frygt for, at den  

 foreslåede kolonihavelovgivning skal medføre, at der i fremtiden  

 vil blive etableret færre kolonihaver, og at der derfor vil opstå  

 øget efterspørgsel og prisstigninger.
Kommunerne har selv meget stor indflydelse på disse  

 spørgsmål.
Kommunerne vil naturligvis kunne planlægge nye  

 blivende kolonihaver på samme måde, som man planlægger for  

 andre formål uden tanke på senere nedlæggelse.
Der er alene  

 tale om, at kommunerne skal betragte kolonihaverne som ligeværdige med  

 anden arealanvendelse og tage forpligtelsen til at planlægge for  

 kolonihaverne alvorligt.
 Med hensyn til forudsigelsen om, at kolonihaverne vil  

 stige væsentligt i pris og dermed ikke længere vil være et  

 fritidstilbud til den økonomisk ringere stillede del af befolkningen,  

 har kommunerne også selv en meget stor indflydelse.
Kommunerne ejer som bekendt ca. 40.000 af landets i alt  

 ca. 62.000 kolonihaver, og de fastsætter selv jordlejen.
Ved desuden at  

 stille krav om, at Kolonihaveforbundets afhændelsesregler skal  

 benyttes, kan priserne på kolonihavehusene også holdes nede  

 på et rimeligt niveau.
Kommunerne kan ligeledes imødegå  

 prisstigninger ved at stille krav om maksimale husstørrelser og  

 beskedne tekniske anlæg.
 Lovforslagets krav om, at lodderne i nye kolonihaver i  

 gennemsnit ikke må være større end 400 m2, er  

 netop fastsat for at sikre, at kolonihavernes hidtidige funktion fastholdes  

 fremover.
- At ministeren kan tilslutte sig forslaget, jf.  

 spørgsmål 19, om at udvide den foreslåede tilbudspligt for  

 så vidt angår DSB til også at gælde andre  

 kolonihaveområder, der ejes af private personer, selskaber m.v.
Det  

 gælder dog ikke den del af forslaget, hvorefter ejeren skal tilbyde  

 miljø- og energiministeren at overtage arealet, hvis lejerne ikke  

 ønsker det.
De finansielle rammer for Miljø- og  

 Energiministeriets og Fødevareministeriets muligheder for at  

 købe arealer til kolonihaveformål er begrænsede, og det er  

 derfor ministerens vurdering, at det er mere hensigtsmæssigt at anvende  

 de foreslåede regler om forkøbsret til at sikre  

 kolonihaveområderne i det omfang, det er muligt.
 I det af ministeren stillede ændringsforslag til  

 §§ 6 og 7 er det derfor kun DSB, der skal tilbyde miljø- og  

 energiministeren at overtage arealet, hvis lejerne ikke ønsker det.
Der er i forslaget til ændring af  

 jordkøbsloven foreslået bestemmelser, hvorefter  

 fødevareministeren også kan pålægge eksisterende  

 kolonihaveområder forkøbsret.
Det vil sige, at der efter en  

 konkret vurdering kan pålægges forkøbsret, hvis et  

 område ønskes bevaret som kolonihaveområde og de  

 økonomiske rammer giver mulighed for, at staten erhverver  

 området.
Hvis lejerne selv har økonomisk mulighed for at  

 købe området og ønsker at etablere en andelshaveforening,  

 vil Fødevareministeriet kunne videresælge området til  

 andelshaveforeningen.
4. Indstillinger og politiske bemærkninger Et flertal i udvalget (udvalget med undtagelse af  

 KF) indstiller lovforslaget til vedtagelse med de stillede  

 ændringsforslag.
 Dansk Folkepartis medlem af udvalget er enig i  

 intentionerne i lovforslaget, nemlig at skabe gode og trygge vilkår for  

 samtlige landets kolonihaver og gøre op med tidligere tiders syn  

 på kolonihaverne som en arealreserve.
 Dansk Folkeparti er dog bekymret for, om regelsættet  

 i forbindelse med muligheden for at erklære kolonihaveområderne  

 for ikke varige kan medføre, at uhensigtsmæssigt mange  

 kolonihaveområder bliver erklæret for ikke varige.
 Derfor har Dansk Folkeparti foreslået, at ikke  

 varige, privatejede kolonihavearealer skal tilbydes lejerne på  

 andelsbasis, og hvis lejerne ikke ønsker at overtage arealet, skal det  

 tilbydes Miljø- og Energiministeret at overtage arealet, således  

 at kolonihaveområdet kan bevares, jf. spørgsmål 19.
 Dansk Folkeparti er tilfreds med, at der sker en  

 opstramning af de foreslåede høringsregler i forbindelse med  

 erklæring af kolonihaveområder for ikke varige, således at  

 alle brugere af private kolonihaveområder får skriftlig  

 meddelelse med en frist på 4 uger, og således at  

 kommunalbestyrelsen indkalder brugerne til møde om sagen, hvis  

 kommunen agter at erklære kolonihaveområder for ikke varige.
Der skal ligge væsentlige samfundsmæssige  

 hensyn til grund, hvis varige kolonihaveområder skal kunne  

 nedlægges.
Dansk Folkeparti skal pointere, at dette bør  

 medføre en meget stram administration af begrebet »væsentlige samfundsmæssige hensyn«.
 Det skabte meget store økonomiske problemer for  

 kolonisterne i Nordre Eng, da Tårnby Kommune nedlagde haveforeningen.  

 Derfor ønsker Dansk Folkeparti, at udgiften til rydning og flytning  

 til erstatningsarealer skal pålægges de ejere, der ønsker  

 at nedlægge kolonihaveområderne, jf. spørgsmål  

 9.
 Dansk Folkeparti lægger vægt på, at der  

 ikke i forslaget indgår regler for brug af kolonihaver til  

 integrationsformål, jf. spørgsmål 22 og 23.
 Et mindretal i udvalget (KF) indstiller  

 lovforslaget til forkastelse ved 3. behandling, men vil stemme for de  

 stillede ændringsforslag.
Det Konservative Folkepartis medlemmer af udvalget  

 oplyser, at Det Konservative Folkeparti synes, at kolonihaver er et absolut  

 gode.
Det er et tiltrængt åndehul for mange byboere, hvor  

 familier med børn, ældre og enlige kan mødes og opleve et  

 fællesskab, som er svært at skabe i et lejlighedskompleks.
 Det sikrer, at mennesker, der bor i lejlighed, kan komme  

 ud og få frisk luft, dyrke grøntsager og nyde naturen på  

 en anden måde, end hvis man skulle benytte de øvrige muligheder  

 for rekreativ udfoldelse.
 Derfor mener Det Konservative Folkeparti også, at  

 kommunerne bør beskytte, udvikle og eventuelt etablere nye kolonihaver  

 samt være opmærksomme på det gode, det er for borgerne med  

 disse grønne oaser.
 Når Det konservative Folkeparti imidlertid stemmer  

 imod lovforslaget, skyldes det, at partiet ikke mener, at man fra centralt  

 hold   altså fra Miljø- og Energiministeriets og Folketingets  

 side   skal regulere spørgsmål om kolonihaver.
 Det Konservative Folkeparti mener, at kommunerne er fuldt  

 ud kompetente til at træffe beslutninger på vegne af deres  

 borgere, herunder også om kolonihaver.
Det Konservative Folkeparti mener generelt, at  

 miljø- og energiministeren tilegner sig for megen magt, hvilket  

 fjerner lokale spørgsmål fra borgerne.
Det Konservative  

 Folkeparti mener, at borgerne skal kunne stille deres byrådspolitikere  

 til ansvar for den udvikling, der finder sted inden for kommunen.
Det er  

 problematisk, hvis alle beslutninger træffes på  

 Christiansborg.
 Ud fra den argumentation kan Det Konservative Folkeparti  

 ikke støtte lovforslaget.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Af	miljø- og energiministeren, tiltrådt af  

udvalget:
Til § 3 1) Stk. 3 affattes således:
»Stk. 3. En  

 kommunalbestyrelse, der som ejer af et kolonihaveområde overvejer at  

 meddele Miljø- og Energiministeriet, at området ikke skal  

 være et varigt kolonihaveområde, skal inden meddelelsen til  

 ministeriet offentliggøre et forslag herom og indkalde brugerne af  

 området til et møde om sagen.
Andre ejere af et  

 kolonihaveområde skal give brugerne af området en skriftlig  

 orientering med en frist på 4 uger, inden de meddeler Miljø- og  

 Energiministeriet, at området ikke skal være et varigt  

 kolonihaveområde.
Kommunalbestyrelsens offentliggørelse af  

 forslaget skal ske med en frist på mindst 4 uger for afgivelse af  

 indsigelser m.v. mod forslaget.« [Inddragelse af brugerne] Til § 4 2) Efter stk. 4 indsættes som nyt  

 stykke:
» [Fastlæggelse af, hvad »væsentlige samfundsmæssige hensyn« ikke omfatter] Til § 5 3) Paragraffen affattes således:
» Stk. 2. Reglerne i § 4 finder ikke anvendelse 1)	ved ekspropriation af eller inddragelse af  

 kolonihaveområder som følge af anlægsarbejder i henhold  

 til anlægslov, eller 2)	hvis et kolonihaveområde skal nedlægges,  

 fordi det er etableret i strid med anden lovgivning.« [Præcisering af ekspropriationsproblematikken ved  

 store anlægsarbejder] Til §§ 6 og 7 4) Paragrafferne affattes således:
» Stk. 2. Hvis ejendommen ejes af DSB, skal DSB,  

 såfremt lejerne ikke ønsker at overtage ejendommen, tilbyde  

 miljø- og energiministeren at overtage ejendommen.
 Stk. 3. Reglerne i stk. 1 finder ikke anvendelse i  

 kolonihaveområder, der ejes af statslige myndigheder eller  

 kommuner.
§ 7. Tilbudspligten opfyldes ved, at ejeren  

 over for samtlige lejere fremsætter tilbud om, at en af lejerne dannet  

 andelshaveforening kan erhverve ejendommen til samme købesum, kontante  

 udbetaling og øvrige vilkår, som ejeren kan opnå ved salg  

 til anden side.
Vilkårene skal være af et sådant indhold,  

 at de kan opfyldes af en andelsforening.
Acceptfristen skal være mindst  

 10 uger, dog således at der ved beregning af fristen ses bort fra juli  

 måned.
 Stk. 2. Tilbudet skal ledsages af dokumentation  

 for, at ejeren ved salg til anden side kan opnå de tilbudte  

 vilkår.
 Stk. 3. Hvis ejendommen ejes af DSB, underretter  

 DSB samtidig miljø- og energiministeren om tilbudet til lejerne.
 Stk. 4. Ejeren kan afvise andelsforeningens accept,  

 hvis ikke mindst halvdelen af lejerne på accepttidspunktet er medlemmer  

 af foreningen, eller hvis foreningen ikke på anfordring dokumenterer,  

 at den kan betale den krævede udbetaling.
 Stk. 5. Bliver et tilbud fra DSB ikke accepteret af  

 lejerne, kan miljø- og energiministeren inden for en frist på 14  

 dage acceptere tilbudet.
Stk. 6. Er tilbudet fra ejeren ikke accepteret  

 rettidigt af lejerne eller, hvis ejendommen ejes af DSB, af miljø- og  

 energiministeren, kan ejendommen sælges på de tilbudte  

 vilkår i 2 år regnet fra udløbet af fristen for lejernes  

 henholdsvis miljø- og energiministerens accept.« [Udvidelse af tilbudspligten til flere  

 kolonihaveområder end dem, der ejes af DSB] Nyt kapitel 5) Efter § 7 indsættes som nyt  

 kapitel:
» Offentlighedens adgang til kolonihaveområder § 01. I kolonihaveområder, der tages i  

 brug efter den 1. november 2001, skal der være adgang for  

 offentligheden til færdsel til fods på veje og stier i  

 området fra kl. 8 til kl. 21 i perioden fra den 1. april til den 30.  

 september.
Stk. 2. I varige kolonihaveområder, der er  

 etableret før den 1. november 2001, og i kolonihaveområder, der  

 ejes af kommuner, skal der åbnes adgang for den i stk. 1 nævnte  

 færdsel, når ejeren har mulighed herfor, uden at der herved sker  

 indgreb i eksisterende kontrakter om anvendelsen af området.« [Ny bestemmelse om offentlighedens adgang til  

 kolonihaveområder] Til § 13 6) Paragraffen affattes således:
» [Udvidelse af kommunernes tilsynspligt til også at  

 omfatte offentlighedens adgang] Til § 14 7) I stk. 1 indsættes efter nr. 2 som nyt  

 nummer:
» [Udvidelse af straffebestemmelsen til også at  

 omfatte offentlighedens adgang] Bemærkninger Til nr. 1 Ændringsforslaget indebærer, at kommunerne ud  

 over at offentliggøre et forslag til de kolonihaveområder, som  

 kommunen påtænker at indberette til ministeriet som ikke varige  

 kolonihaveområder, skal indkalde brugerne af området til et  

 møde om sagen.
 Ændringsforslaget indebærer endvidere, at  

 andre ejere end kommunerne, herunder DSB, der overvejer at meddele  

 ministeriet, at et kolonihaveområde ikke skal være et varigt  

 kolonihaveområde, skal give brugerne af området en skriftlig  

 orientering med en frist på 4 uger inden meddelelsen til  

 ministeriet.
 Kommunernes offentliggørelse skal ligeledes ske med  

 en frist på mindst 4 uger for afgivelse af indsigelser m.v. mod  

 forslaget.
Til nr. 2 Ændringsforslaget fastslår, at  

 opførelse af almene og private boliger ikke er et væsentligt  

 samfundsmæssigt hensyn, der kan begrunde tilladelse til  

 nedlæggelse af et kolonihaveområde.
Almene boliger er det  

 støttede boligbyggeri, familieboliger, ungdomsboliger,  

 ældreboliger og lette kollektivboliger.
Plejehjem, skoler og andet institutionsbyggeri er ikke  

 medtaget i den foreslåede bestemmelse og kan altså efter  

 omstændighederne begrunde en tilladelse til nedlæggelse af et  

 varigt kolonihaveområde.
Men det er efter § 4, stk. 2, en betingelse,  

 at byggeriet ikke kan placeres et andet sted i kommunen.
En nødvendig  

 udvidelse af for eksempel et eksisterende plejehjem, der kun kan  

 gennemføres ved nedlæggelse af kolonihaveområdet, kan  

 således tillades.
Bebyggelse til nye erhvervsvirksomheder kan efter den  

 foreslåede bestemmelse heller ikke begrunde en tilladelse til  

 nedlæggelse af et varigt kolonihaveområde.
Men en  

 nødvendig udvidelse af en eksisterende erhvervsvirksomhed, der er af  

 væsentlig betydning for beskæftigelsen i kommunen, kan efter  

 omstændighederne begrunde en tilladelse, hvis udvidelsen kun kan ske  

 på kolonihaveområdet.
Efter den foreslåede bestemmelse kan der  

 gøres undtagelse, hvis »ganske  

 særlige forhold gør sig gældende«.
Der tænkes herved på en situation, hvor  

 det er umuligt at opretholde et kolonihaveområde, f.eks. fordi der ikke  

 er nogen, der vil anvende området, og på opførelse af  

 boliger for ældre og handicappede i tilknytning til et eksisterende  

 plejehjem med henblik på et driftsmæssigt fællesskab.
Til nr. 3 Ændringsforslaget præciserer, at det er  

 Folketinget, der i alle tilfælde tager stilling til nedlæggelse  

 af haveområder og spørgsmålet om erstatningshaver i  

 forbindelse med beslutninger om store anlægsarbejder.
Til nr. 4 Ændringsforslaget indebærer, at alle ikke  

 varige kolonihaveområder, der ejes af andre end statslige myndigheder  

 eller kommuner, skal tilbydes lejerne på andelsbasis, inden ejeren  

 sælger til anden side.
 Hvis området ejes af DSB, skal DSB endvidere tilbyde  

 miljø- og energiministeren at overtage ejendommen, hvis lejerne ikke  

 ønsker at overtage den.
Til nr. 5-7 Ændringsforslag nr. 5 skal sikre, at der bliver  

 adgang for offentligheden til at gå på veje og stier i alle  

 varige kolonihaveområder og alle offentligt ejede  

 kolonihaveområder, herunder de områder, som ejes af kommuner.
Ifølge oplysninger fra Direktoratet for  

 FødevareErhverv og Kolonihaveforbundet giver en bestemmelse som  

 foreslået ingen problemer i de områder, som  

 Fødevareministeriet ejer og som alle udlejes gennem  

 Kolonihaveforbundet.
Ifølge Kolonihaveforbundet er der allerede  

 offentlig adgang i alle de områder, som udlejes af forbundet.
 De områder, hvor der i dag kan være lukket for  

 offentlig adgang, er således privat ejede områder, herunder  

 andelshaveforeninger, kommunalt ejede områder og områder, der  

 ejes af andre offentlige myndigheder end Fødevareministeriet, dvs.  

 Banestyrelsen, Forsvarsministeriet og By- og Boligministeriet (Slots- og  

 Ejendomsstyrelsen). Der kan i nogle af disse områder være  

 bestemmelser i udlejningskontrakter, som kan udelukke, at der etableres  

 offentlig adgang, så længe kontrakterne løber.
Bestemmelsen i stk. 1 omfatter alle nye områder.  

 Efter stk. 2 omfattes tillige varige kolonihaveområder, der er  

 etableret før den 1. november 2001, og kommunalt ejede områder.  

 De eksisterende privat ejede områder bliver kun varige, hvis ejeren  

 frivilligt accepterer det, og det er således også frivilligt, om  

 de private ejere af eksisterende kolonihaveområder vil acceptere  

 offentlig adgang.
Kommunerne skal efter forslaget tåle, at der  

 etableres offentlig adgang, uanset om der er tale om varige kolonihaver eller  

 områder, som kommunen indberetter som ikke varige.
 For de eksisterende områder skal der efter forslaget  

 først åbnes adgang for offentligheden, når ejeren har  

 mulighed herfor, uden at der sker indgreb i eksisterende kontraktforhold.
 Det foreslås i ændringsforslag nr. 6 og 7, at  

 det er kommunalbestyrelsen, som påser, at bestemmelserne om offentlig  

 adgang bliver overholdt, og at den, der ikke efterkommer bestemmelserne, kan  

 straffes.
Martin Glerup (S)  

  Pernille Blach Hansen (S)  Inger Bierbaum (S)  

  Lis Greibe (S)  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Eva Møller (KF)  Svend Aage Fauerholdt (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 203 Bilagsnr.
Titel 1 Høringssvar og høringsnotat, fra miljø- og  

 energiministeren 2 Yderligere høringssvar, fra miljø- og energiministeren 3 Henvendelse af 18/4-01 fra Nyttehaveforeningen Sydhavn 4 Spm. 1 om kommentar til henvendelsen af 18/4-01 fra Nyttehaveforeningen  

 Sydhavn, til miljø- og energiministeren 5 Yderligere høringssvar og høringsnotat, fra miljø- og  

 energiministeren 6 Samrådsspm.
A om uddybende kommentering af høringssvarene,  

 til miljø- og energiministeren 7 Spm. 2 om, hvem der ejer de private kolonihaveområder, ud over DSB,  

 til miljø- og energiministeren Spm. 3 om at sikre kommunens borgere, så de bliver inddraget i  

 offentlighedsfasen på 4 uger, til miljø- og energiministeren Spm. 4 om fremskyndelse af planlægningen, til miljø- og  

 energiministeren Spm. 5, om det vil være muligt at hindre, at Gentofte Kommune  

 nedlægger det store antal kolonihaver, til miljø- og  

 energiministeren Spm. 6 om økonomisk spekulation, til miljø- og  

 energiministeren Spm. 7, om det er muligt at ændre status for  

 kolonihaveområder, til miljø- og energiministeren Spm. 8 om helårsbeboede kolonihaver, til miljø- og  

 energiministeren Spm. 9 om at sikre, at udgifterne til oprydning og flytning af  

 kolonihavehuse til erstatningsarealer ikke bliver pålagt lejerne, til  

 miljø- og energiministeren Spm. 10 om særlige regler for tilbudspligt for ejerne i privatejede  

 kolonihaveområder, til miljø- og energiministeren Spm. 11, om fredning er den eneste helt sikre måde at  

 permanentgøre haveområderne på, til miljø- og  

 energiministeren Spm. 12 om, hvorledes en længere kontraktperiode sikres for de  

 haveområder, der erklæres for ikke varige, til miljø- og  

 energiministeren Spm. 13 om benyttelse af planlovens call-in-bestemmelse, til miljø-  

 og energiministeren Spm. 14 om at forhindre, at der eventuelt nedlægges bynære  

 overnatningshaver i Københavns Amt, til miljø- og  

 energiministeren Spm. 15 om, med hvilken begrundelse ministeren benyttede planlovens  

 call-in-bestemmelse i forbindelse med erstatningsarealerne for Nordre Eng,  

 til miljø- og energiministeren Spm. 16 om regler for overnatningshaverne, til miljø- og  

 energiministeren 8 Henvendelse af 26/4-01 fra Nyttehaveforeningen Sydhavn 9 Spm. 17 om kommentar til henvendelse af 26/4-01 fra Nyttehaveforeningen  

 Sydhavn, til miljø- og energiministeren 10 Svar på spm. 1 om kommentar til henvendelse af 18/4-01 fra  

 Nyttehaveforeningen Sydhavn, fra miljø- og energiministeren 11 Svar på spm. 17 om kommentar til henvendelse fra Nyttehaveforeningen  

 Sydhavn af 26/4-01, fra miljø- og energiministeren 12 Svar på spm. 2 om, hvem der ejer de private kolonihaveområder  

 ud over DSB, fra miljø- og energiministeren Svar på spm. 3 om at sikre kommunens borgere, så de bliver  

 inddraget i offentlighedsfasen på 4 uger, fra miljø- og  

 energiministeren Svar på spm. 4 om fremskyndelse af planlægningen, fra  

 miljø- og energiministeren Svar på spm. 5, om det vil være muligt at hindre, at Gentofte  

 Kommune nedlægger det store antal kolonihaver, fra miljø- og  

 energiministeren Svar på spm. 6 om økonomisk spekulation, fra miljø- og  

 energiministeren Svar på spm. 7, om det er muligt at ændre status for  

 kolonihaveområder, fra miljø- og energiministeren Svar på spm. 8 om helårsbeboede kolonihaver, fra miljø-  

 og energiministeren Svar på spm. 9 om at sikre, at udgifterne til oprydning og flytning  

 af kolonihavehuse til erstatningsarealer ikke bliver pålagt lejerne,  

 fra miljø- og energiministeren Svar på spm. 10 om særlige regler for tilbudspligt for ejerne  

 i privatejede kolonihaveområder, fra miljø- og energiministeren Svar på spm. 11, om fredning er den eneste helt sikre måde at  

 permanentgøre haveområderne på, fra miljø- og  

 energiministeren Svar på spm. 12 om, hvorledes en længere kontraktperiode  

 sikres for de haveområder, der erklæres for ikke varige, fra  

 miljø- og energiministeren Svar på spm. 13 om benyttelse af planlovens call-in-bestemmelse, fra  

 miljø- og energiministeren Svar på spm. 14 om at forhindre, at der eventuelt nedlægges  

 bynære overnatningshaver i Københavns Amt, fra miljø- og  

 energiministeren Svar på spm. 15 om, med hvilken begrundelse ministeren benyttede  

 planlovens call-in-bestemmelse i forbindelse med erstatningsarealerne for  

 Nordre Eng, fra miljø- og energiministeren Svar på spm. 16 om regler for overnatningshaverne, fra miljø-  

 og energiministeren 13 Henvendelse af 2/5-01 fra Nyttehaveforeningen Sydhavn 14 Spm. 18 om kommentar til henvendelse af 2/5-01 fra Nyttehaveforeningen  

 Sydhavn, til miljø- og energiministeren 15 Talepapir til samrådsspm.
A om uddybende kommentering af  

 høringssvarene fra miljø- og energiministeren 16 Betænkningsbidrag og ændringsforslag fra miljø- og  

 energiministeren 17 Spm. 19 om at kommentere et eventuelt kommende ændringsforslag, til  

 miljø- og energiministeren Spm. 20 om mulighed for forkøbsret, til miljø- og  

 energiministeren Spm. 21 om, hvorfor der ikke skal tilbydes kolonisterne  

 erstatningsarealer, til miljø- og energiministeren Spm. 22 om, i hvilket omfang kommunerne agter at anvende  

 kolonihaveforeningerne til integrationsformål, til miljø- og  

 energiministeren Spm. 23 om at benytte kolonihaveområderne til  

 integrationsformål, til miljø- og energiministeren 18 1. udkast til betænkning 19 Svar på spm. 18 om kommentar til henvendelse af 2/5-01 fra  

 Nyttehaveforeningen Sydhavn, fra miljø- og energiministeren 20 Svar på spm. 19 om at kommentere et eventuelt kommende  

 ændringsforslag, fra miljø- og energiministeren Svar på spm. 20 om mulighed for forkøbsret, fra miljø-  

 og energiministeren Svar på spm. 21 om, hvorfor der ikke skal tilbydes kolonisterne  

 erstatningsarealer, fra miljø- og energiministeren Svar på spm. 22 om, i hvilket omfang kommunerne agter at anvende  

 kolonihaveforeningerne til integrationsformål, fra miljø- og  

 energiministeren Svar på spm. 23 om at benytte kolonihaveområderne til  

 integrationsformål, fra miljø- og energiministeren 21 Ændringsforslag fra miljø- og energiministeren 22 2. udkast til betænkning 23 Ændret betænkningsbidrag fra miljø- og energiministeren 24 Henvendelse af 10/5-01 fra Sonja Lindgren 25 Spm. 24 om kommentar til henvendelse af 10/5-01 fra Sonja Lindgren, til  

 miljø- og energiministeren 26 3. udkast til betænkning 27 Spm. 25, om ministeren vil stille ændringsforslag, til miljø-  

 og energiministeren 28 Svar på spm. 24 om kommentar til henvendelse af 10/5-01 fra Sonja  

 Lindgren, fra miljø- og energiministeren 29 Svar på spm. 25, om ministeren vil stille ændringsforslag, fra  

 miljø- og energiministeren 30 Ændringsforslag, der erstatter tidligere fremsendte  

 ændringsforslag, fra miljø- og energiministeren 31 Netkommentar af 20/5-01 fra Kommunernes Landsforening 32 Spm. 26 om kommentar til netkommentar af 20/5-01 fra Kommunernes  

 Landsforening, til miljø- og energiministeren 33 Svar på spm. 26 om kommentar til netkommentar af 20/5-01 fra  

 Kommunernes Landsforening, fra miljø- og energiministeren 34 4. udkast til betænkning Bilag 2 Nogle af udvalgets spørgsmål til miljø-  

 og energiministerens og dennes svar herpå Spørgsmål 9, 19, 22 og 23 og miljø- og  

 energiministerens svar herpå er optrykt efter ønske fra DF.
 Spørgsmål 25 og miljø- og  

 energiministerens svar herpå er optrykt efter ønske fra EL.
 Spørgsmål  9:
Vil ministeren i forbindelse med nedlæggelse af  

 kolonihaver sikre, at udgifterne til oprydning og flytning af kolonihavehuse  

 til erstatningsarealer ikke bliver pålagt lejerne? Svar:
 Det indgår ikke i lovforslaget, at lejerne skal  

 fritages for udgifter til oprydning, som de er kontraktligt forpligtede til  

 at afholde.
 Det indgår heller ikke i lovforslaget, at lejerne  

 skal have et økonomisk tilskud til flytning af deres kolonihavehuse  

 eller redskabsskure.
 Spørgsmål 19:
 Ministeren bedes kommentere et eventuelt kommende  

 ændringsforslag med følgende ordlyd:
» Ikke varige kolonihaveområder skal af ejeren  

 tilbydes lejerne på andelsbasis, inden arealerne overdrages til anden  

 side.
 Ønsker lejerne ikke at overtage arealet, skal  

 ejeren tilbyde miljø- og energiministeren at overtage arealet.
 Dette gælder for alle arealer, der ejes af andre end  

 stat og kommune.
§ 7 ændres i overensstemmelse med § 6.« Svar:
 Efter forslaget skal der gælde samme regler om  

 tilbudspligt, som dem, der er foreslået for DSB, for alle ejere af ikke  

 varige kolonihaveområder bortset fra stat og kommune.
 Forslaget vil sikre, at de kolonister, der har  

 økonomisk mulighed for det, kan købe området til den  

 pris, der kan opnås ved salg til anden side.
 Jeg har sympati for forslaget, og jeg vil kunne tilslutte  

 mig den del af ændringsforslaget, hvorefter de ikke varige  

 kolonihaveområder skal tilbydes lejerne på andelsbasis, inden  

 arealerne overdrages til anden side.
Jeg kan derimod ikke tilslutte mig den del af  

 ændringsforslaget, hvorefter ejeren skal tilbyde miljø- og  

 energiministeren at overtage arealet, hvis lejerne ikke ønsker det.
De  

 finansielle rammer for Miljø- og Energiministeriets og  

 Fødevareministeriets muligheder for at købe arealer til  

 kolonihaveformål er begrænsede, og det er derfor min vurdering,  

 at det er mere hensigtsmæssigt at anvende de foreslåede regler om  

 forkøbsret til at sikre kolonihaveområderne i det omfang, det er  

 muligt.
 Spørgsmål 22:
Er ministeren vidende om, i hvilket omfang kommunerne  

 agter at anvende kolonihaveforeningerne til integrationsformål? Svar:
I Kolonihaveudvalgets rapport »Kolonihavernes fremtid« har  

 udvalget redegjort for resultatet af udvalgets undersøgelse af  

 erfaringerne med kolonihaver og integration af indvandrere og flygtninge  

 rundtomkring i landet.
Udvalget konkluderer, at anvendelsen af kolonihaver  

 til integration af indvandrere langt de fleste steder synes at have  

 været succesfuld, men udvalget finder ikke området egnet for  

 lovgivning, der har til formål i større eller mindre grad at  

 gennemtvinge integration i kolonihaverne.
 Jeg er ikke bekendt med nyere undersøgelser af, i  

 hvilket omfang kommunerne anvender eller agter at anvende  

 kolonihaveforeningerne til integrationsformål.
 Spørgsmål 23:
Agter miljø- og energiministeren eller eventuelt  

 by- og boligministeren at pålægge eller henstille til kommunerne  

 eller andre ejere af kolonihaveområder, nyttehaveområder eller  

 lignende at benytte disse til integrationsformål? Svar:
 Jeg har ikke til hensigt at pålægge kommunerne  

 eller andre ejere af kolonihaveområder, nyttehaveområder eller  

 lignende at benytte dem til integrationsformål.
 By- og Boligministeriet har oplyst, at det samme  

 gælder for by- og boligministeren.
 Spørgsmål 25:
Vil ministeren stille ændringsforslag, som sikrer  

 den i bemærkningerne omtalte »engangsopgørelse, der fastslår, hvilke af  

 områderne der med ejerens accept skal være omfattet af de  

 foreslåede regler for varige kolonihaveområder,« jf. bemærkningerne side 5, punkt 2? Svar:
 Lovforslaget definerer i § 2, hvilke områder der er  

 kolonihaveområder.
 De eksisterende kolonihaveområder bliver efter § 3,  

 stk. 1, nr. 1, varige kolonihaveområder, hvis ejeren ikke inden 1.  

 november 2001 meddeler Miljø- og Energiministeriet, at de ikke skal  

 være varige kolonihaveområder.
 Lovforslaget sikrer således allerede, at der sker en  

 engangsopgørelse, idet den fremkommer ved at sammenholde ejernes  

 meddelelser om ikke varige kolonihaveområder med de eksisterende  

 kolonihaveområder.
Kolonihaveudvalget har samlet en betydelig viden om de  

 eksisterende kolonihaveområder, som kan danne udgangspunkt for en  

 samlet registrering af områderne.
Yderligere oplysninger om  

 områderne kan allerede i dag findes i en del kommuneplaner.
Efter de  

 foreslåede ændringer i planloven bliver kommunerne imidlertid  

 forpligtet til at planlægge for kommunens fremtidige forsyning med  

 kolonihaver.
Jeg forventer derfor, at kommuneplanerne vil komme til at  

 indeholde en registrering af de varige kolonihaveområder i kommunen som  

 grundlag for kommunens vurdering af behovet for udlæg af nye  

 områder.
 Jeg finder derfor ikke, at der er behov for et  

 ændringsforslag.
