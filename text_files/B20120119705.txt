Bekendtgørelse om ændring af bekendtgørelse om indberetning af data vedrørende ulykker, forløbere til ulykker og sikkerhedsmæssige uregelmæssigheder m.v. til Trafikstyrelsen § 1 I bekendtgørelse nr. 575 af 25. maj 2010 om indberetning af data vedrørende ulykker, forløbere til ulykker og sikkerhedsmæssige uregelmæssigheder m.v. til Trafikstyrelsen, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen gennemfører dele af Europa-Parlamentets og Rådets direktiv 2004/49/EF af 29. april 2004 om jernbanesikkerhed i EU og om ændring af Rådets direktiv 95/18/EF om udstedelse af licenser til jernbanevirksomheder og direktiv 2001/14/EF om tildeling af jernbaneinfrastrukturkapacitet og opkrævning af afgifter for brug af jernbaneinfrastruktur samt sikkerhedscertificering (jernbanesikkerhedsdirektivet), EU-Tidende 2004, nr.
L 164 af 30. april 2004, side 44 ff. , som berigtiget ved EU-Tidende 2004, nr.
L 220 af 21. juni 2004, side 16 ff. og EU-Tidende 2007, nr.
L 204 af 4. august 2007, s. 29 ff. , dele af Europa-Parlamentets og Rådets direktiv 2008/57/EF af 17. juni 2008 om interoperabilitet i jernbanesystemet i Fællesskabet, EU-Tidende 2008, nr.
L 191 af 18. juli 2008, s. 1 ff. , Europa-Parlamentets og Rådets direktiv 2008/110/EF af 16. december 2008 om ændring af Rådets direktiv 2004/49/EF om jernbanesikkerhed i EU (jernbanesikkerhedsdirektivet), EU-Tidende 2008, nr.
L 345 af 23. december 2008, side 62 ff. , og Kommissionens direktiv 2009/149/EF af 27. november 2009 om ændring af Europa-Parlamentets og Rådets direktiv 2004/49/EF for så vidt angår fælles sikkerhedsindikatorer og fælles metoder til beregning af omkostningerne ved ulykker, EU-Tidende 2009, nr.
L 313 af 28. november 2009, side 65 ff. , som berigtiget ved EU-Tidende 2010, nr.
L 211 af 12. august 2010, side 48 og EU-Tidende 2010, nr.
L 217 af 18. august 2010, side 14 ff.« 2. Indledningen affattes således:
»I medfør af § 21 h, stk. 1, 1. pkt., § 21 l, stk. 6, § 21 p, stk. 3, § 22, stk. 6, og § 26, stk. 1, 1. pkt., i lov om jernbane jf. lovbekendtgørelse nr. 1249 af 11. november 2010, som ændret ved lov nr. 613 af 18. juni 2012, fastsættes efter bemyndigelse i henhold til § 24 h, stk. 1:« 3. I § 1, stk. 1, ændres »jernbaneområdet« til: »jernbanenettet og veteranjernbaneinfrastruktur«.
 4. I § 3, stk. 4, indsættes efter »bremsetekniske fejl,«: »forbikørsel af punkt uden kørtilladelse med andet køretøj end tog i område med centralsikring, forbikørsel af punkt uden kørtilladelse med andet køretøj i område uden centralsikring,«.
 5. I § 3 indsættes som stk. 5 og 6:
»Stk. 5. Ved tog forstås et eller flere jernbanekøretøjer, der trækkes af et eller flere lokomotiver eller motorvogne, eller en motorvogn, der kører alene under et bestemt nummer eller en specifik betegnelse fra et fast startpunkt til et fast slutpunkt.
Et lokomotiv, der kører alene, betragtes som et tog, jf. jernbanesikkerhedsdirektivet.
Stk. 6. Ved jernbanesikkerhedsdirektivet forstås Europa-Parlamentets og Rådets direktiv 2004/49/EF af 29. april 2004 om jernbanesikkerhed i EU og om ændring af Rådets direktiv 95/18/EF om udstedelse af licenser til jernbanevirksomheder og direktiv 2001/14/EF om tildeling af jernbaneinfrastrukturkapacitet og opkrævning af afgifter for brug af jernbaneinfrastruktur samt sikkerhedscertificering med senere ændringer.« 6. Bilag 1 affattes som bilag 1 til denne bekendtgørelse.
 7. Bilag 2 affattes som bilag 2 til denne bekendtgørelse.
§ 2 Stk. 1. Bekendtgørelsen træder i kraft den 1. januar 2013.
 Stk. 2. For så vidt angår indberetningen den 1. marts 2013 for kalenderåret 2012 gælder, at de hidtil gældende regler finder anvendelse.
Trafikstyrelsen, den 12. december 2012 Carsten Falk Hansen / Leif Funch Bilag 1 »Bilag 1 Definitioner til brug ved indberetning af data til Trafikstyrelsen Ulykker  Ved togsammenstød forstås togsammenstød, herunder sammenstød med forhindringer inden for fritrumsprofilen (kollision), frontalt sammenstød mellem to tog eller sammenstød mellem front og bagende af to tog eller et sideværts sammenstød mellem en del af et tog og en del af et andet tog, eller et tog i sammenstød med rangerende rullende materiel eller genstande, som er fast anbragt eller midlertidigt befinder sig på eller nær sporet, undtagen ved jernbaneoverkørsler, hvis genstande er tabt af krydsende køretøjer eller personer.
  Ved afsporing forstås enhver hændelse, hvor mindst ét af et togs hjul løber af sporet.
  Ved ulykker i jernbaneoverkørsler forstås ulykker i jernbaneoverkørsler, der involverer mindst ét jernbanekøretøj og et eller flere krydsende køretøjer, andre krydsende brugere, f. eks. fodgængere, eller genstande der midlertidigt befinder sig på eller nær sporet, hvis de er tabt af krydsende køretøjer eller brugere.
 Ved personskade forårsaget af rullende materiel i bevægelse forstås skader på en eller flere personer, som enten rammes af et jernbanekøretøj eller af en genstand, der er fastgjort til eller har løsrevet sig fra køretøjet.
Definitionen omfatter også personer, som falder ud af jernbanekøretøjer, og personer, som falder eller rammes af løse genstande under befordring i jernbanekøretøjer.
  Ved brand i rullende materiel forstås brande og eksplosioner, inklusive deres last, undervejs mellem afgangsstation og bestemmelsessted, herunder når de holder på afgangsstationen, bestemmelsesstedet eller ved mellemstop samt under omrangering.
  Ved andre typer ulykker forstås alle andre ulykker end togsammenstød, afsporinger, ulykker i jernbaneoverkørsler, personskader forårsaget af rullende materiel i bevægelse samt brand i rullende materiel.
Væsentlige ulykker  Ved omfattende ødelæggelse af materiel, spor eller andre anlæg eller miljøet forstås ødelæggelser for mindst 1,2 mio. kr.
  Ved omfattende forstyrrelse af trafikken forstås, at togtrafikken er indstillet i 6 timer eller mere på en hovedbanestrækning.
Selvmord  Ved selvmord forstås handling, hvormed en person forsætlig tager livet af sig selv, og som registreres som sådan af de kompetente myndigheder.
  Ved selvmordsforsøg forstås handling, hvormed en person forsætlig forsøger at tage livet af sig selv, og som registreres som sådan af de kompetente myndigheder.
Farligt gods  Ved farligt gods forstås stoffer og genstande, som ikke må transporteres i henhold til RID, eller kun må transporteres i henhold til betingelser, der er fastsat i RID.
  Ved ulykker i forbindelse med transport af farligt gods forstås enhver ulykke eller hændelse, der skal indberettes i henhold til kapitel 1.8.5 i RID/ADR.
Forløbere til ulykker  Ved skinnebrud forstås enhver skinne, som er gået i to eller flere stykker, eller enhver skinne, hvorfra der løsriver sig et stykke metal, der efterlader et hul på mere end 50 mm længde og mere end 10 mm dybde på kørefladen.
  Ved solkurver forstås fejl i sporkontinuum eller geometri, som af sikkerhedshensyn kræver omgående lukning af sporet eller nedsættelse af den tilladte hastighed.
  Ved signalfejl forstås enhver fejl i signalsystemet, enten på infrastrukturen eller på det rullende materiel, som medfører et mindre restriktivt signal end krævet.
  Ved forbikørsel af stopsignal forstås enhver situation, hvor en hvilken som helst del af et tog kører længere frem end tilladt.
  Ved defekte hjul forstås brud, der påvirker hjulets væsentligste dele, og dermed skaber risiko for ulykker i form af afsporing eller sammenstød.
  Ved defekte aksler forstås brud, der påvirker akslens væsentligste dele, og dermed skaber risiko for ulykker i form af afsporing eller sammenstød.
Personskade  Ved passager forstås enhver, der foretager en rejse med jernbane, eksklusiv togpersonale.
I ulykkesstatistikker omfatter dette også personer, der prøver at stige på eller af et tog i bevægelse.
 Ved personale, herunder kontrahenters personale forstås enhver person, der er beskæftiget i tilknytning til en jernbane, og som er på arbejde på ulykkestidspunktet.
Definitionen omfatter togpersonalet og personer, der betjener rullende materiel og infrastrukturanlæg.
  Ved brugere på jernbaneoverkørsler forstås enhver, der bruger en jernbaneoverkørsel til at krydse jernbanen ved hjælp af et transportmiddel eller til fods.
  Ved personer, der uretmæssigt befinder sig på jernbanearealer forstås alle, der opholder sig på en jernbanes område, hvor det er forbudt, undtagen brugere af jernbaneoverkørsler.
  Ved andre personer forstås alle, der ikke er omfattet af definitionen på passager, personale, brugere af jernbaneoverkørsler eller personer, der uretmæssigt befinder sig på jernbanearealer.
Skadestype  Ved dræbt forstås en person, der dræbes på stedet eller dør inden for 30 dage som følge af en ulykke.
Selvmord medregnes ikke.
 Ved alvorligt tilskadekommen person forstås en person, som har været indlagt på sygehus i mere end 24 timer som følge af en ulykke.
Selvmordsforsøg medregnes ikke.
 Ved lettere tilskadekommen person forstås personer, der er påført skade.
Dræbte og alvorligt tilskadekomne medregnes ikke.
Omkostninger  Ved omkostninger ved miljøskader forstås omkostninger, der skal afholdes af jernbanevirksomhederne og infrastrukturforvalterne, anslået på grundlag af disses erfaringer med at føre et skadet område tilbage til tilstanden før jernbaneulykken.
 Ved omkostninger ved materiel skade på rullende materiel eller infrastruktur forstås omkostningerne ved at anskaffe nyt rullende materiel eller anlægge ny infrastruktur med samme funktionalitet og tekniske parametre som det uopretteligt beskadigede samt omkostningerne ved at føre rullende materiel eller infrastruktur, der kan repareres, tilbage til tilstanden før ulykken.
Begge dele skal anslås af jernbanevirksomhederne og infrastrukturforvalterne på grundlag af deres erfaringer.
Omkostninger til leje af rullende materiel til erstatning for skadede køretøjer, der ikke står til rådighed, er også omfattet af denne definition.
Jernbaneoverkørsler  Ved jernbaneoverkørsel med automatisk beskyttelse eller advarselsanlæg på brugersiden forstås en jernbaneoverkørsel, hvor beskyttelsen eller advarselssignalet aktiveres af det tog, der nærmer sig.
  Ved beskyttelse på banesiden forstås et signal eller andet driftsikringssystem, som kun tillader tog at køre frem, hvis jernbaneoverkørslen er beskyttet på brugersiden, og der ikke er nogen i færd med at passere den; sidstnævnte kontrolleres ved hjælp af overvågning eller detektion af hindringer.
  Ved jernbaneoverkørsel med manuelt betjent beskyttelse eller advarselsanlæg forstås en jernbaneoverkørsel, hvor beskyttelse eller advarselsanlægget aktiveres manuelt og ikke er koblet til et jernbanesignal, som kun giver toget lov til at køre frem, hvis beskyttelsen eller advarselssignalet er aktiveret.
 Ved usikret jernbaneoverkørsel forstås en jernbaneoverkørsel, hvor der ikke aktiveres nogen form for advarselssystem eller beskyttelse, når brugerne ikke kan benytte overkørslen i sikkerhed.« Bilag 2 »Bilag 2 Blanket til brug ved indberetning af data vedrørende ulykker, forløbere til ulykker og sikkerhedsmæssige uregelmæssigheder m.v.
 Jernbanevirksomheder, jernbaneinfrastrukturforvaltere, veteranbaner og veterantog skal indberette data elektronisk, jf. § 5, stk. 1. Veteranbaner og veterantog kan også anvende blanketten til indberetning, jf. § 5, stk. 2. Andre personer, jf. § 2, stk. 2, skal ved indberetning af sikkerhedsmæssige uregelmæssigheder udfylde blankettens punkt 1-9, jf. § 6.
Trafikstyrelsen foretager en direkte indtastning af de indberettede oplysninger i Trafikstyrelsens database.
Ved udfyldelsen af denne blanket accepteres det, at eventuelle personhenførbare oplysninger kommer til at indgå i Trafikstyrelsens database.
