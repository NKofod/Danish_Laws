Betænkning afgivet af Kommunaludvalget den 10.  

 december 1998 Betænkning over Forslag til lov om ændring af lov om  

 kommunal udligning og generelle tilskud til kommuner og amtskommuner (Tilskud til kommunal medfinansiering af projekter i  

 særlig vanskeligt stillede kommuner) Udvalget har behandlet lovforslaget i to møder og  

 har herunder stillet spørgsmål til indenrigsministeren, som  

 denne har besvaret skriftligt.
I spørgsmål 2 har  

 udvalget anmodet om at få en årlig redegørelse for  

 anvendelsen af midlerne fra den støtteordning, der etableres med  

 lovforslaget, herunder for, om midlerne i praksis anvendes til  

 erhvervsudvikling og beskæftigelsesfremme, og for, om de  

 støttede projekter rent faktisk kommer i gang.
Udvalget har noteret  

 sig, at indenrigsministeren i besvarelsen af spørgsmålet har  

 oplyst, at indenrigsministeren er indforstået med, at der til  

 Kommunaludvalget fremsendes en sådan årlig  

 redegørelse.
 Herefter indstiller udvalget lovforslaget til vedtagelse  

 uændret.
 Et mindretal (Dansk Folkepartis medlem af udvalget) tilføjer, at  

 Dansk Folkeparti er af den overordnede holdning, at landdistriktskommuner  

 skal hjælpes.
 Dansk Folkeparti går meget ind for, at der sker en  

 udvikling i landdistrikterne, at de små byer bliver opprioriteret, at  

 der f.eks. for befolkningen i landdistrikterne er en tilfredsstillende  

 transportmulighed, mulighed for butikker osv.
Så for Dansk Folkeparti hersker der ingen tvivl om,  

 at udviklingen i landkommunerne skal styrkes - også  

 erhvervsmulighederne - men det, der er lagt op til i lovforslaget, er, at man  

 giver tilskud på tilskud.
Man gør det afhængigt af, at  

 projekter nu også får EU-tilskud, og at kommunen giver tilskud,  

 og så kan man få hjælp til en erhvervsudvikling.
 Noget andet er, at man på nuværende tidspunkt  

 ingen anelse har om, hvordan de regionale EU-støtteordninger vil  

 være udformet efter 1999. Man regner med en overgangsordning, men man  

 kan dog ikke vide noget om det.
Dansk Folkeparti anerkender, at kommunerne kan have  

 vanskelige økonomiske problemer, men det er jo nok mere regeringens  

 helt overordnede politik for kommunerne, det er galt med.
Dansk Folkeparti  

 mener ikke, at man skal fremme erhvervsudviklingen med tilskud på  

 tilskud, som oven i købet også er afhængigt af et  

 EU-tilskud.
 Dansk Folkeparti kan dog se, at der på  

 nuværende tidspunkt ikke er den fornødne politiske opbakning til  

 virkelig at tage fat om landdistrikternes problemer.
 Dansk Folkeparti støtter derfor dette lovforslag,  

 da partiet på ingen måde vil være med til at sætte  

 udviklingen i stå i landdistrikterne.
Holger Graversen (S)    Lars Kramer Mikkelsen (S)  

  Karen J.
Klint (S)    Erling Christensen (S)    Klaus Hækkerup (S)  

nfmd.    Anni Svanholt (SF)    Ebbe Kalnæs (CD)    Dorit Myltoft  

 (RV)    Kristen Touborg (SF)    Else Winther Andersen (V)    Inge  

 Dahl-Sørensen (V)    Harald Kjøller (V)    Jens Vibjerg (V)  

  Knud Erik Kirkegaard (KF) fmd.    Henning Grove (KF)    Christian H.  

 Hansen (DF)    Thorkild B.
Fransgaard (FP) Enhedslisten og Kristeligt Folkeparti havde ikke medlemmer  

 i udvalget.
