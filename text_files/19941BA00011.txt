Nr BSF 11 Forslag til folketingsbeslutning om eftervederlag, pension m.v. for  

 ministre Fremsat af Aage Frandsen (SF) Margrete Auken (SF) Steen Gade (SF) den 25. oktober 1994 Folketinget opfordrer regeringen til at fremsætte forslag til lov, der indebærer, at afgående ministre ligestilles med borgmestre og amtsborgmestre m.fl. med hensyn til eftervederlag, pension m.v., jf.
bekendtgørelse nr. 1169 af 23. december 1993 om pension m.v. til borgmestre og amtsborgmestre m.fl.
Bemærkninger til forslaget De nuværende regler for ministres eftervederlag, pension m.v. følger i  

 princippet den tankegang, der ligger i tjenestemandssystemet.
Hvervet som  

 minister sidestilles derved med en stilling som tjenestemand.
Når en minister  

 fratræder, bliver den pågældende derfor betragtet som en tjenestemand, der må  

 forlade en tjenestemandsstilling, der bliver nedlagt, med ret til ventepenge,  

 pension m.v.
 Sådan var reglerne tidligere stort set også gældende for borgmestre,  

 amtsborgmestre m.fl. indtil bekendtgørelse nr. 1169 af 23. december 1993.
Det er SF's opfattelse, at reglerne for borgmestre, amtsborgmestre m.fl.  

 også bør gælde for ministre.
Det er helt urimeligt, at afskedigede ministre  

 har ordninger med hensyn til ventepenge, pension m.v., som om der var tale om  

 tjenestemænd, der afskediges, fordi deres stillinger nedlægges.
Der tales i øjeblikket meget om, at der er en stigende afstand mellem  

 vælgerne og politikerne.
De nuværende regler for ministres ventepenge,  

 pension m.v. bidrager efter SF's opfattelse i høj grad til, at denne afstand  

 øges.
Efter SF's opfattelse er der al mulig grund til forargelse, når en  

 minister efter en funktionstid på f.eks. få uger er berettiget til ventepenge  

 i 2 år, og når en minister efter en funktionstid på mindst 1 år er berettiget  

 til pension hele livet igennem.
Dette også selv om vedkommende fortsat er  

 fuldt arbejdsdygtig og måske endda kun er først i 30'erne.
Det betyder, at en  

 minister, som måske endda kun er i 30'erne, efter få års funktionstid kan  

 oppebære en ministerpension, der er højere end almindelig folkepension.
