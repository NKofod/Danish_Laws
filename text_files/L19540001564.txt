 I henhold til kgl. resolution af 25. januar 1954 har udenrigsministeren  

 sammen med befuldmægtigede for Det forenede Kongerige Storbritannien og  

 Nordirland, Australien, Canada, Indien, New Zealand, Pakistan og Den  

 sydafrikanske Union den 22. februar 1954 i København undertegnet en  

 overenskomst om Det britiske Statssamfunds krigsgrave og -mindesmærker på  

 dansk område, hvis tekst lyder som følger:
 OVERENSKOMST MELLEM KONGERIGET DANMARKS REGERING OG REGERINGERNE I DET  

 FORENEDE KONGERIGE STORBRITANNIEN OG NORDIRLAND, AUSTRALIEN, CANADA, INDIEN,  

 NEW ZEALAND, PAKISTAN OG DEN SYDAFRIKANSKE UNION VEDRØRENDE DET BRITISKE  

 STATSSAMFUNDS KRIGSGRAVE OG -MINDESMÆRKER PÅ DANSK OMRÅDE.
Den kgl. danske regering på den ene side og regeringerne i Det forenede  

 kongerige Storbritannien og Nordirland, Australien, Canada, Indien, New  

 Zealand, Pakistan og Den sydafrikanske Union (herefter i denne overenskomst  

 kaldet »Det britiske Statssamfund«) på den anden side har, TILSKYNDET AF ET FÆLLES ØNSKE OM at grave på dansk område for medlemmer af  

 Det britiske Statssamfunds væbnede styrker, som er faldet i krigene 1914-18  

 og 1939-45 (herefter i denne overenskomst kaldet »Det britiske  

 Statssamfunds krigsgrave«) bør beskyttes mod risiko for forstyrrelse og  

 sikres gravfred og tilsyn i overensstemmelse med den til enhver tid gældende  

 danske lovgivning, AFSLUTTET FØLGENDE OVERENSKOMST:
Artikel 1 Den britiske Rigskommission for krigsgrave (»The Imperial War Graves  

 Commission«), stiftet ved kongeligt brev af 21. maj 1917 (herefter i  

 denne overenskomst kaldet »Kommissionen«) anerkendes af den danske  

 regering som den eneste permanente officielle myndighed, der har fået  

 overdraget hvervet på Det britiske Statssamfunds regeringers vegne at føre  

 tilsyn med Det britiske Statssamfunds krigsgrave.
Den danske regering  

 anerkender Kommissionens ret til i Danmark at handle som juridisk person i  

 alt, hvad der vedrører Det britiske Statssamfunds krigsgrave.
Artikel 2 Den danske regering vil opfordre de kompetente stedlige myndigheder til at  

 overdrage Kommissionen brugen af de arealer, der rummer Det britiske  

 Statssamfunds krigsgrave, for et tidsrum af tresindstyve år med mulighed for  

 forlængelse.
Den danske regering vil henstille til disse myndigheder, at  

 overdragelserne finder sted uden udgift for Kommissionen.
Artikel 3 Opgravning af lig bisat i Det britiske Statssamfunds krigsgrave skal ikke  

 være tilladt, med mindre den foretages eller godkendes af den danske regering  

 og Kommissionen.
Den danske regering vil opfordre de kompetente stedlige  

 myndigheder til at afslå enhver ansøgning om tilladelse til opgravning eller  

 flytning af sådanne lig, med mindre ansøgningen først har været forelagt  

 Kommissionen og er blevet godkendt af denne.
Artikel 4 Til at repræsentere sig i Danmark nedsætter Kommissionen et Fællesudvalg,  

 bestående af to danske medlemmer og to medlemmer fra Det britiske  

 Statssamfund.
De to førstnævnte udpeges af den danske regering.
 Udvalgets opgave skal være i påkommende tilfælde at virke som et officielt  

 forbindelsesled mellem de danske myndigheder og Kommissionen i spørgsmål om  

 Det britiske Statssamfunds krigsgrave eller om Kommissionens ansvar og  

 funktioner i Danmark i almindelighed, samt at vejlede og bistå Kommissionen  

 med hensyn til dennes hverv i Danmark.
Artikel 5 Denne overenskomst træder i kraft tredive dage efter datoen for  

 undertegnelsen.
 TIL BEKRÆFTELSE HERAF har de undertegnede, af deres regeringer behørigt  

 befuldmægtigede, underskrevet nærværende overenskomst.
Udfærdiget i København, den 22. februar  

 1954, på dansk og engelsk, således at begge tekster skal have lige  

 gyldighed, i et enkelt Ifølge artikel 5 i overenskomsten træder denne i kraft den 24. marts 1954.
 udenrigsministeriet, den 22. marts 1954.
H.C.
Hansen.
