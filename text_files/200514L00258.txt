Betænkning afgivet af Socialudvalget den 8. december 2005 Betænkning over Forslag til lov om ændring af lov om højeste,  

 mellemste, forhøjet almindelig og almindelig førtidspension m.v. og lov om  

 påligningen af  

  

 indkomstskat til staten (Indførelse af ekstra tillægsydelse, ophævelse af regler  

 om nedsat invaliditetsbeløb,  

  

 erhvervsudygtighedsbeløb og invaliditetsydelse for gifte og fritagelse for  

 ekstra tillægsydelse i den skattepligtige indkomst) [af  

 socialministeren (Eva Kjer Hansen)] 1. Udvalgsarbejdet Lovforslaget blev fremsat den 16. november 2005 og var til 1.  

 behandling den 25. november 2005. Lovforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet lovforslaget i 3 møder.
Høring Lovforslaget blev sendt i høring samtidig med fremsættelsen.
Den  

 21. november 2005 sendte socialministeren de indkomne høringssvar samt et  

 notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Helle Bøgebo, Greve.
Spørgsmål Udvalget har stillet 1 spørgsmål til socialministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af RV) indstiller lovforslaget til  

  

 vedtagelse  

 uændret.
Dansk Folkeparti lovede i  

 forbindelse med folketingsvalget tidligere i 2005 forbedringer på 1 mia. kr.  

 for førtidspensionisterne, og løftet er hermed indfriet.
Dette  

 lovforslag  

 er en del af finanslovaftalen for 2006 mellem regeringen og Dansk Folkeparti,  

 og det er et forslag, der bringer godt nyt for mange førtidspensionister.
Godt 49.000 mennesker  

 bliver omfattet af forbedringerne.
Førtidspensionister på de laveste ydelser  

 i  

 det gamle system fra før 2003 vil få udbetalt en ekstra skattefri  

 tillægsydelse  

 på mellem 13.464 kr. og 14.760 kr. årligt.
Det er et beløb, der i et sparsomt  

 budget vil give et mærkbart tilskud til økonomien.
Forslaget indebærer  

 ligeledes en ophævelse af reglerne om nedsat invaliditetsbeløb,  

 erhvervsudygtighedsbeløb og invaliditetsydelse til gifte.
Fra den 1. januar  

 2006 vil alle førtidspensionister og modtagere af invaliditetsydelse have ret  

 til det fulde beløb.
Der er behov for at  

 justere indkomstniveauet for landets førtidspensionister, som for manges  

 vedkommende lever i mange år med førtidspension som eneste indkomst.
Derfor  

 vil  

 Dansk Folkeparti fortsat arbejde på at forbedre forholdene for disse  

 mennesker.
Dansk Folkeparti  

 anerkender dette forslag som det politisk mulige.
Det er et stort skridt  

 i  

 den rigtige retning.
Så det er med glæde og tilfredshed, Dansk  

 Folkepartis  

 medlemmer af udvalget indstiller lovforslaget til vedtagelse.
 Et  

  

 mindretal  

  

 i udvalget (RV) vil ved 3. behandling stemme hverken for  

 eller imod lovforslaget.
Det Radikale Venstres medlemmer af udvalget vil hverken stemme for eller  

 imod lovforslaget.
Det Radikale Venstre kan ikke stemme for  

 forslaget,   

 fordi partiet hellere  

 ville give alle førtidspensionister mulighed for at blive visiteret  

 ind i den nye ordning.
Samtidig finder partiet det ulogisk, at man ønsker at  

 løfte ydelserne for lige præcis de grupper af førtidspensionister, der i  

 sin tid blev erklæret for mest arbejdsdygtige i den gamle ordning, mens de  

 svagere pensionister på mellemste ydelse ikke får noget.
På den anden side ønsker  

 Det Radikale Venstre ikke at stemme imod forslaget, da mange  

 førtidspensionister  

 på almindelig og forhøjet almindelig ydelse ikke kan supplere  

 deres beskedne pension med supplerende arbejde, som det oprindelig var  

 tænkt.
Hvor vanskeligt det kan være at få supplerende arbejde, hvis man har  

 et  

 større eller mindre tab af arbejdsevne, fremgår bl.a. af, at der  

 er mange  

 personer på ledighedsydelse under fleksjobordningen.
Dertil kommer,  

 at en stor del af de mennesker, der er på forhøjet almindelig  

 ydelse, blev  

 førtidspensionister som følge af store psykiske problemer, der ofte kan  

 blive forværret ved dårlige materielle vilkår.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Mia Falkenberg (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Mette Frederiksen (S)   

 Hüseyin Arac (S)   

 Karen Hækkerup (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Villy Søvndal (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 68 Bilagsnr.
Titel 1 Høringsbrev i forbindelse med udsendelse af lovforslaget  

 i høring 2 Høringssvar, fra socialministeren 3 Høringssvar og høringsnotat, fra socialministeren 4 Yderligere høringssvar, fra socialministeren 5 Tidsplan for udvalgets behandling af lovforslaget 6 Henvendelse af 25/11-05 fra Helle Bøgebo, Greve 7 1. udkast til betænkning Oversigt over spørgsmål og svar vedrørende L 68 Spm.nr.
