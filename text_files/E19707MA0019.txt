Vestre Landsrets dom af 27. februar 1970 I foråret 1968 averterede sagsøgerne Bygge-Teknik v) Poul og Erik Wiberg  

 Jørgensen forskellige brugte entreprenørmaskiner til salg.
En af disse  

 maskiner blev den 9. april 1968 solgt til sagsøgte Villy Nielsen, Vejen for  

 65.000 kr. efter at prisen oprindelig ved Villy Nielsens henvendelse at have  

 været opgivet til ca. 90.000 kr.
 Den 10. april sendte sagsøgeren en faktura til sagsøgte lydende på 65.000  

 kr. + moms 12 1/2% = 8.125 kr., ialt et beløb til betaling på 73.125 kr.
 Samtidig blev handlen bogført i firmaets bogholderi på en konto med  

 sagsøgte lydende på et debetbeløb på 73.125 kr.
 Sagsøgte fremsendte den 22. maj 1968 en check på 65.000 kr.
 Sagsøgerne indbragte herefter sagen for retten med påstand om at sagsøgte  

 skulle betale momsbeløbet på 8.125 kr. med tillæg af renter.
Efter en omfattende vidneafhøring fandt Kolding herredsret, at det på  

 forhånd måtte have formodningen for sig, at moms skal erlægges af den part,  

 der har krav på at få afgiften refunderet af toldvæsenet.
Under hensyn hertil  

 og til, at sagsøgte efter sin forklaring havde været uvidende om, at han  

 kunne få afgiften refunderet, da han aftalte købsprisen på 65.000 kr., fandt  

 retten, at det måtte påhvile ham at godtgøre, at den endelige købspris ikke  

 var 65.000 kr., men et betydeligt mindre beløb.
Efter de afgivne forklaringer  

 fandt retten, at kunne lægge til grund, at sagsøgerens repræsentant ved  

 salgsforhandlingerne og ved udstedelsen af ordrebekræftelsen havde været af  

 den opfattelse, at sagsøgte udover den aftalte pris skulle betale momsen.  

 Sagsøgte havde ikke protesteret afgørende overfor ordrebekræftelsen, og havde  

 iøvrigt afhentet maskinen.
 Som følge heraf og da bestemmelsen i momslovens § 17, stk. 9 (nu § 17,  

 stk. 12) ikke kunne finde anvendelse på en handel som den omtalte, blev  

 sagsøgerens påstand taget til følge.
 Sagen blev herefter af Villy Nielsen indbragt for Vestre Landsret, hvor et  

 flertal udtalte:
 "Bestemmelsen i omsætningsafgifslovens § 17, stk. 9 (nu § 17, stk.  

 12), findes såvel efter en naturlig sproglig forståelse af udtrykket  

 "prisangivelser" som efter forarbejderne til bestemmelsen, jf.  

 herved navnlig Folketingstidende 1966/67, 2. samling, tillæg A, sp. 335-36,  

 alene at tage sigte på forudgående henvendelser i form af annoncering eller  

 lignende til eventuelle købere og vil allerede som følge heraf ikke kunne  

 finde anvendelse i et tilfælde som det foreliggende.
