afsagt af Tvistighedsnævnet den  

 1. juni 1999 i sag nr. 55.1998 Elev A og virksomhed B Mellem klageren, elev A, og indklagede, virksomhed B, blev  

 der i slutningen af maj 1998 på formularen Tillæg til  

 uddannelsesaftale  

 indgået en aftale, hvorefter klageren med virkning fra 18. maj 1998 fra  

 indklagedes forretning C skulle uddannes som salgsassistent med profil: sport  

 & fritid.
Klagerens uddannelsesaftale ophørte ved afskedigelse den 29.  

 juli  

 1998.
 Under denne sag har klageren ved sin faglige organisation,  

 Funktionærkartellet/Teknikersammenslutningen, ved klageskrift modtaget i  

 Tvistighedsnævnet den 22. december 1998 nedlagt påstand om, en erstatning  

 efter  

 nævnets skøn med sædvanlig procesrente.
 Indklagede har påstået frifindelse.
 Om det samlede forløb af klagerens uddannelse fremgår det af  

 sagen, at klageren den 10. september 1997 på formularen  

 Uddannelsesaftale  

 indgik en sædvanlig uddannelsesaftale med forretning C1, med  

 uddannelsesperiode  

 1. september 1997 til 31. august 2000. Denne aftale er registreret den 10.  

 oktober  

 1997 af  Erhvervsskole.
 Den 21. februar 1998 blev der på formularen Tillæg til  

 uddannelsesaftale, indgået aftale hvorefter uddannelsesstedet med  

 virkning fra  

 den 1. december 1997 var ændret til forretning C2. Tillægget er registreret  

 den  

 3. marts 1998 af  Erhvervsskole.
 Der er ikke udarbejdet Meddelelse til erhvervsskolen om  

 ophævelse af uddannelsesaftalen, hverken vedrørende uddannelsesstedet i  

 C1  

 eller C2.
 Tillæg til uddannelsesaftale mellem klageren og  

 indklagede, jf. ovenfor, er registreret den 8. juni 1998 af  Erhvervsskole.
Der er den 29. juli 1998 af såvel klageren som af indklagede  

 underskrevet Meddelelse til erhvervsskolen om ophævelse af  

 uddannelsesaftalen.
Det er angivet, at ophævelsen er sket af  

 virksomheden i prøvetiden.
 På foranledning af indklagede har  Erhvervsskole den 27.  

 august afgivet en udtalelse, hvor af det bl.a. fremgår:
   ..
Med hensyn til  

 flytningen fra C2 til C butikken er dette en anden sag, da læreforholdet  

 fortsatte i en anden virksomhed og som vi den 6. august 1998 pr. telefon  

 talte  

 om, har jeg begået en procedurefejl.
Tillægget til Uddannelsesaftalen fra C  

 skulle have været en Uddannelsesaftale (Restlæreforhold) og C2 skulle have  

 skrevet en Ophævelse af Uddannelsesaftale.
På restlære forholdet er der 3  

 måneders prøvetid. Klageren har nærmere anført, at det ikke af den anvendte  

 formular Tillæg til uddannelsesaftale fremgår, at der skulle være  

 tale om  

 prøvetid.
Det er tværtimod anført, at aftalen er overtaget fra C2. Det må  

 derfor være den oprindelige aftale alene med ændring af uddannelsesstedet,  

 der  

 er gældende.
Da prøvetiden i henhold til den oprindelige aftale er udløbet  

 med  

 udgangen af november 1997, har opsigelse ikke kunne ske.
Det er i denne  

 forbindelse uden betydning for en elev, om skolen måtte have begået en fejl  

 ved  

 sin vejledning og eller senere registrering af tillægget.
 Indklagede har nærmere anført, at klageren er opsagt  

 indenfor prøvetiden på 3 måneder fra ansættelsestidspunktet hos indklagede.  

 Det  

 kan ikke tillægges betydning, at skolen har begået en mindre procedurefejl,  

 da  

 der er tale om uddannelse hos to helt selvstændige, uafhængige og juridiske  

 virksomheder.
I sagens behandling har som faste medlemmer af  

 Tvistighedsnævnet deltaget landsdommer Niels Johan Petersen (formand),  

 chefkonsulent Anne Kathrine  

  

 Schøn  

  

 og  

 arbejdsretskonsulent Peter S.
Stenholm (begge Dansk Arbejdsgiverforening)  

 samt  

 konsulent Ane K.
Lorentzen og konsulent Claus Jørgensen (begge  

 Landsorganisationen i Danmark). Herudover har som særligt sagkyndige  

 medlemmer  

 i denne sag deltaget advokat Rikke Skovlund, Dansk Handel & Service og  

    

  

 sagsbehandler Susan T.
Madsen,  

 Funktionærkartellet/Teknikersammenslutningen.
Alle Tvistighedsnævnets medlemmer er enige om, at der fra  

 C2, burde have været indsendt Meddelelse til erhvervsskolen om  

 ophævelse af  

 uddannelsesaftale og at der mellem klageren og indklagede burde have  

 været  

 indgået en sædvanlig aftale på formularen Uddannelsesaftale for  

 restlæretiden.
Begge disse forhold burde have været påset af skolen.
 4 af Tvistighedsnævnets medlemmer udtaler:
 Efter erhvervsuddannelseslovens § 60, stk. 2, betragtes de 3  

 første måneder af praktiktiden som prøvetid, uden at det er fornødent at  

 træffe  

 aftale herom.
 Selv om man måtte antage, at en virksomhed ved aftale kan  

 give afkald på prøvetid, findes der ikke i den foreliggende sag  hvor  

 der  

 alene er tale om fejlagtig anvendelse af en formular, hvori prøvetiden ikke  

 er  

 omtalt  at foreligge et tilstrækkeligt klart grundlag for at antage,  

 lovens  

 regel om prøvetid er fraveget.
 Disse medlemmer stemmer derfor for at frifinde indklagede.
 3 af Tvistighedsnævnet medlemmer udtaler:
Da det mellem klageren og indklagede indgåede Tillæg til  

 uddannelsesaftale angiver at være en aftale overtaget fra C2, uden at  

 der er  

 taget forbehold vedrørende prøvetid, findes prøvetiden at være uændret i  

 forhold til den tidligere aftale.
Prøvetiden var herefter udløbet den 29.  

 juli  

 1998.
 Da indklagede herefter uberettiget har ophævet klagerens  

 uddannelsesaftale, skal indklagede i overensstemmelse med nævnets sædvanlige  

 praksis betale en erstatning på 25.000 kr. til klageren.
 Der afsiges kendelse efter stemmeflertal.
 Thi  

 bestemmes:
 Indklagede, B, frifindes.
 Ingen af parterne betaler sagsomkostninger til den anden  

 part.
 Denne kendelse kan inden 8 uger efter modtagelsen indbringes  

 for domstolene.
