Betænkning afgivet af Skatteudvalget den 9. november 2005 Betænkning over Forslag  

 til lov om ændring af registreringsafgiftsloven og  

  

 skatteforvaltningsloven m.v.
(Indførelse af motorankenævn m.v.) [af skatteministeren (Kristian Jensen)] 1. Ændringsforslag Skatteministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 9. november 2005 og var til 1.  

 behandling den 18. november 2005. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 9. september 2005 dette udkast til  

 udvalget, jf. alm. del  bilag 161 (folketingsåret 2004-05, 2. samling).  

 Den 10.  

 november 2005 sendte skatteministeren de indkomne høringssvar samt et notat  

 herom til udvalget.
Spørgsmål Udvalget har stillet 10 spørgsmål til skatteministeren til  

 skriftlig besvarelse, som denne har besvaret.
Et af udvalgets spørgsmål og  

 ministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget (udvalget med undtagelse af SF) indstiller  

 lovforslaget til  

  

 vedtagelse  

  

 med de  

 stillede ændringsforslag.
Et  

  

 mindretal  

  

 i udvalget (SF) indstiller lovforslaget til  

  

 forkastelse  

  

 ved 3. behandling.
Mindretallet  

 vil stemme imod de stillede ændringsforslag.
 Socialistisk Folkepartis  

 medlem af udvalget er positiv over for at foretage forenklinger og  

 effektiviseringer,  

 som nedbringer sagsbehandlingstiden.
Men en lang række af  

 høringssvarene til lovforslaget har rejst alvorlig tvivl om, hvorvidt  

 skattemyndighederne  

 har den fornødne kompetence til at foretage vurderingerne efter  

 registreringsafgiftsloven.
Den tvivl har ministerens svar under  

 udvalgsbehandlingen  

 ikke formået at fjerne, og med det foreslåede system er der således en  

 alvorlig  

 risiko for, at staten vil miste betydelige skatteindtægter.
Derudover finder SF det  

 absurd, at der af hensyn til skattestoppet ikke er afgift på klager til  

 Landsskatteretten  

 på lige netop dette punkt.
Det er en uheldig og urimelig forskelsbehandling  

 af  

 klagere.
 Endelig finder SF det lidt  

 besynderligt, at der gives en afgiftslettelse til idrætsudøvere i et  

 lovfor-slag,  

 der handler om noget helt andet.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af et  

  

 flertal  

  

 (udvalget med undtagelse af SF):
Til titlen 1)  

  

 I lovforslagets titel ændres »og  

 skatteforvaltningsloven m.v.« til: », skatteforvaltningsloven og  

 opkrævningsloven«.
[Ændringen er af redaktionel karakter] Til § 1 Nr. 2  

  

 affattes således:
»2.  

  

 I  

  

 § 2, stk. 1, nr. 7, litra  

 a,  

  

 indsættes efter »uddannelse«: ».  

 Køretøjerne må dog gerne anvendes til privat transport af idrætsudstyr, der  

 er  

 af en sådan karakter eller mængde, at det må transporteres i et køretøj af  

 denne størrelse, og i forbindelse hermed til privat befordring af personer i  

 førerrummet samt til beboelse«.« [Ændringen flyttes fra § 2, stk. 1, nr. 7, litra b, til § 2,  

 stk. 1, nr. 7, litra a] 3)  

  

 Efter  

 nr. 6  

 indsættes som nyt nummer:
»01.  

  

 I  

  

 § 7, stk. 1, 1. pkt.,  

  

 ændres »§ 10, stk. 5« til: »§ 10,  

 stk. 4«.« [Ændringen er af redaktionel karakter] Bemærkninger Til nr. 1 og 3 Ændringerne er af redaktionel karakter.
Til nr. 2 Dansk Idræts-Forbund har i sit høringssvar opfordret til, at  

 lovforslagets § 1, nr. 2, præciseres således, at alle transportvogne over 4  

 ton, der benyttes i forbindelse med udøvelse af såvel professionel som  

 amatøridræt, fritages for afgift.
Som bestemmelsen er formuleret, er det en  

 betingelse, at bilen er indrettet til erhvervsmæssigt formål.
 Ved ændringsforslaget flyttes tilføjelsen om køretøjer til  

 privat transport af idrætsudstyr til fritagelsesbestemmelsen i § 2, stk. 1,  

 nr.  

 7, litra a, hvorved også privat godstransport af f.eks.  

 moto-crossmotorcykler,  

 heste m.v. bliver omfattet af fritagelsen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)  

  

  fmd.  

  

 René Skau Björnsson (S)   

 Rasmus Prehn (S)   

 John Dyrby (S)   

 Lene Jensen (S)   

 Poul Erik Christensen (RV)   

 Morten Homann (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 54 Bilagsnr.
Titel 1 Høringssvar fra skatteministeren 2 Udkast til tidsplan for Skatteudvalgets behandling af L  

 54 3 1. udkast til betænkning 4 Ændringsforslag fra skatteministeren 5 2. udkast til betænkning 6 Yderligere høringssvar fra skatteministeren 7 3. udkast til betænkning 8 4. udkast til betænkning Oversigt over spørgsmål og svar vedrørende L 54 Spm.nr.
Titel 1 Spm. om at redegøre for, hvordan der i skattesystemet  

 pålægges gebyr for øvrige klager til Landsskatteretten, til skatteministeren,  

 og ministerens svar herpå 2 Spm. om at redegøre for, hvorfor gebyr for klager til  

 Landsskatteretten i henhold til dette lovforslag adskiller sig fra alle andre  

 typer skattesager, til skatteministeren, og ministerens svar herpå 3 Spm., om det virkelig er ministerens opfattelse, at det  

 er rimeligt og forståeligt for befolkningen, at der er denne skævhed i  

 gebyrpolitikken, til skatteministeren, og ministerens svar herpå 4 Spm., om der er noget vundet ved en forenkling af  

 systemet, hvis SKATs kompetence til vurdering af motorkøretøjer vil  

 være en  

 forringelse i forhold til i dag, til skatteministeren, og ministerens svar  

 herpå 5 Spm. om at redegøre for, hvorledes det påtænkes at styrke  

 SKATs kompetence med henblik på at undgå en forringelse af vurderingen  

 af  

 motorkøretøjer, til skatteministeren, og ministerens svar herpå 6 Spm. om at redegøre for retstilstanden for store  

 idrætskøretøjer samt idrætskøretøjer med anhænger til overnatning i henhold  

 til den konservative ordførers fyldige bemærkninger ved førstebehandlingen,  

 til skatteministeren, og ministerens svar herpå 7 Spm. om at redegøre for de idrætspolitiske overvejelser,  

 der ligger bag, at regeringen gennemfører denne skattelettelse, til  

 skatteministeren, og ministerens svar herpå 8 Spm. om at redegøre for, hvad begrundelsen og  

 provenuvurderingen er for den yderligere lempelse, der er bebudet i svaret på  

 spørgsmål 7, til skatteministeren, og ministerens svar herpå 9 Spm. om at oplyse, hvilke omkostninger, der er forbundet  

 med erhvervelse og drift af de køretøjer over 4 ton, som i henhold til  

 lovfor-slaget  

 fritages for afgift, til skatteministeren, og ministerens svar herpå 10 Spm. om at yde teknisk bistand til et ændringsforslag,  

 der deler lovforslaget i 2 dele, til skatteministeren, og ministerens svar  

 herpå Bilag 2 Et af udvalgets spørgsmål til skatteministeren  

 og dennes svar herpå Spørgsmålet og skatteministerens svar herpå er optrykt  

 efter ønske fra S og RV.
 Spørgsmål 9:
Ministeren bedes oplyse, hvilke omkostninger der er forbundet  

 med erhvervelse og drift af de køretøjer over 4 ton, som i henhold til  

 lovforslaget fritages for afgift? Svar:
 Det kan der ikke svares entydigt på, det afhænger af det  

 konkrete køretøjs anskaffelsespris, brændstofforbrug, årskørsel og meget  

 mere.
 Men der kan f.eks. tages udgangspunkt i en situation, hvor en  

 idrætsudøver har en mindre lastbil til sit idrætsudstyr og en påhængsvogn til  

 beboelse, f.eks. en såkaldt camplet.
Anskaffelsesudgifter til lastbilen kan f.eks. være 500.000 kr.  

 inkl. moms.
Der er ikke registreringsafgift på lastbiler.
Dertil kommer  

 udgifter til campleten, der kan fås for 30.000-40.000 kr.
Hvis idrætsudøveren vælger at bo i sin lastbil, skal den  

 afgiftsberigtiges som personbil.
Hvis prisen stadig er 500.000 kr. inkl.  

 moms,  

 vil den blive pålagt ca. 850.000 kr. i registreringsafgift, hvorved den  

 samlede  

 pris for køretøjet inkl. afgift bliver ca. 1.350.000 kr.
Dette gælder alene, hvis der ikke sker ombygning af lastbilen  

 med henblik på at forbedre beboelsesfaciliteterne.
Hvis der yderligere bruges  

 f.eks. 100.000 kr. på ombygning, vil prisen komme op på 600.000 kr. før  

 registreringsafgift.
Registreringsafgift vil udgøre ca. 1.030.000 kr.,  

 hvorved  

 den samlede pris for lastbilen vil komme op på 1.630.000 kr.
 Det siger sig selv, at ingen idrætsudøvere vil betale så meget i  

 registreringsafgift, når der findes et alternativ, der er væsentligt  

 billigere  

 om end mere besværligt.
Med forslaget kan idrætsudøveren lade sin lastbil ombygge med de  

 100.000 kr., hvorved den vil være indrettet til både beboelse og transport af  

 idrætsudstyr.
Den samlede pris for lastbilen vil herefter være 600.000 kr.  

 Med  

 forslaget vil der ikke blive pålagt registreringsafgift.
Hvad angår omkostninger til drift, så udgøres de af udgifter til  

 brændstof, vægtafgift, forsikringer, vedligeholdelse og reparation.
De  

 konkrete  

 beløb afhænger af køretøjets vægt, brændstofforbrug og en lang række andre  

 forhold, som det ikke umiddelbart er muligt at belyse.
 Med forslaget vil registreringsafgiftslovens fritagelsesbestemmelse  

 lyde:
 »§ 2, stk.1. Fritaget for  

 afgift er:
biler med tilladt  

 totalvægt over 4 tons, a) som utvivlsomt er konstrueret og indrettet til  

 godstransport.
Der må ikke uden for førerrummet befordres andre personer end  

 sådanne, som er nødvendige til af- og pålæsning af det transporterede gods.  

 Det  

 er dog tilladt at benytte køretøjerne til befordring af personer, der er  

 ansat  

 i ejerens (brugerens) virksomhed, til eller fra den arbejdsplads, hvor de  

 skal  

 anvende det medbragte materiel.
Køretøjerne må ikke benyttes til privat  

 personbefordring,  

 medmindre der er udstedt tilladelse til kørsel i optog eller med elever, der  

 har afsluttet en uddannelse.
Køretøjerne må dog gerne anvendes til privat  

 transport af idrætsudstyr, der er af en sådan karakter eller mængde, at det  

 må  

 transporteres i et køretøj af denne størrelse, og i forbindelse hermed til  

 privat  

 befordring af personer i førerrummet samt til beboelse,« Der vil således være en lang række betingelser, der skal være  

 opfyldt, for at køretøjet kan opnå afgiftsfritagelse for  

 registreringsafgiften.  

 Det drejer sig om:
  Føreren af bilen skal have stort kørekort.
  Bilen skal være utvivlsomt konstrueret og indrettet til  

 godstransport.
   

 Der må ikke uden for førerrummet befordres andre personer end sådanne, som er  

 nødvendige til af- og pålæsning af det transporterede gods.
  Bilen må ikke benyttes til privat personbefordring.
   

 Idrætsudstyret skal være af en sådan karakter eller mængde, at det må  

 transporteres i et køretøj af denne størrelse.
 Den sidste sætning skal forstås således, at det skal være  

 idrætsudstyr af en sådan karakter eller mængde, at det er nødvendigt med et  

 køretøj af denne størrelse for at transportere udstyret.
 Overtrædelse af betingelsen om, at bilen ikke må benyttes til  

 privat personbefordring, vil udløse fuld registreringsafgift som personbil.  

 Det  

 er politiet, som kontrollerer, om betingelserne er opfyldt.
