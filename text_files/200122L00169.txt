Fremsat den 20. marts 2002 af  

 socialministeren (Henriette Kjær) Forslag til Lov om ændring af lov om retssikkerhed  

 og administration på det sociale område (Grundlaget for efterprøvelse af  

 afgørelser på det sociale område) § 1 I lov om retssikkerhed og administration på det  

 sociale område, jf. lovbekendtgørelse nr. 267 af 12. april 2000,  

 som senest ændret ved § 2 i lov nr. 490 af 7. juni 2001, foretages  

 følgende ændring:
 1. § 69 affattes således:
» § 2 Loven træder i kraft den 1. juli 2002 og finder  

 anvendelse på afgørelser, der indbringes for det sociale  

 nævn eller Den Sociale Ankestyrelse denne dato eller senere.
Bemærkninger til lovforslaget Almindelige bemærkninger Forslagets indhold og formål Lovforslagets formål er at præcisere reglerne  

 om, hvad det er, de sociale nævn og Den Sociale Ankestyrelse  

 efterprøver.
Præciseringen har til formål at sikre, at  

 prøvelsens omfang svarer til hensigten bag den gældende  

 bestemmelse, således som det fremgår af lovforslagets  

 bemærkninger og socialministerens svar til Folketingets Socialudvalg  

 under behandlingen af det daværende lovforslag.
Det fremgår  

 heraf, at det er yderst vigtigt, at ankeinstansernes prøvelse ikke er  

 snævrere end domstolenes.
Der henvises til forarbejderne til lov nr. 453 af 10. juni  

 1997 om retssikkerhed og administration på det sociale område (L  

 228 1996-97): Folketingstidende 1996-97, till.
A 4904, till.
A 4855, FF 6072,  

 till.
B 1176, FF 7861, till.
B 1426, FF 8297, till.
C 822.
Der er sket en udvikling i opfattelsen af domstolenes  

 efterprøvelse i retning af en mere og mere intensiv prøvelse.  

 Det er vigtigt, at grundlaget for prøvelsen i det sociale ankesystem  

 præciseres, så det følger denne udvikling i domstolenes  

 praksis.
Dette sker ved at foreslå, at efterprøvelsen omfatter  

 retlige spørgsmål.
Det vil sige, at de sociale klageinstansers  

 bedømmelsesgrundlag skal være gældende ret.
Derved bliver  

 prøvelsens omfang styret af samme retlige principper, som domstolene  

 anvender.
Forslaget medfører derfor ikke ændringer af  

 gældende ret.
Baggrunden for forslaget Den nuværende formulering af § 69: »Det sociale  

 nævn og Ankestyrelsen kan kun, når der foreligger særlige  

 omstændigheder, efterprøve det skøn, der indgår i  

 en afgørelse truffet af kommunen eller amtskommunen«, gav allerede  

 efter bestemmelsens ikrafttræden anledning til tvivl om bestemmelsens  

 rækkevidde.
Det blev således fremført af blandt andet  

 flere brugerorganisationer, at flere kommuner opfattede bestemmelsen  

 således, at visse sager på grund af deres  »skønsmæssige karakter« ikke kunne klagebehandles og at  

 kommunerne videregav denne opfattelse i deres klagevejledning til borgerne.  

 Ankestyrelsens blev derfor bedt om at foretage en opfølgning på  

 ankeinstansernes anvendelse af § 69. Resultatet af denne  

 opfølgning forelå i august 2000.
 Ankestyrelsens undersøgelse viser, at flere  

 kommuner og ankeinstanser fortolker formuleringen i § 69 som en  

 skærpelse af begrænsningen i ankeinstansernes mulighed for at  

 efterprøve og tilsidesætte skønnet, selv om dette ikke er  

 hensigten med bestemmelsen.
Ankestyrelsen anfører i redegørelsen, at det  

 ikke kan afvises, at formuleringen har medført en kommunal forventning  

 om, at ankeinstanserne vil være mere tilbageholdende med at  

 efterprøve skønnet i forhold til praksis efter den tidligere  

 bestemmelse i bistandsloven, som § 69 er en videreførsel af.
Dette  

 viser sig i praksis ved, at kommuner i øget omfang synes at  

 påberåbe sig § 69 over for ankeinstanserne   også  

 når det drejer sig om ikke-skønsmæssige  

 afgørelser.
Nærmere om prøvelsens omfang Det fremgår af bemærkningerne til den  

 gældende bestemmelse i § 69, at ankeinstansernes efterprøvelse  

 af  skønsmæssige afgørelser i alt væsentlighed skal  

 svare til den efterprøvelse, som domstolene og Folketingets Ombudsmand  

 foretager af skønsmæssige afgørelser.
Der er  

 således altid en række forhold, som ankeinstanserne skal  

 efterprøve, selv om en bestemmelse i større eller mindre grad  

 giver kommunen eller amtskommunen mulighed for foretage et skøn,  

 når den skal træffe en afgørelse.
De sociale ankeinstanser  

 skal altid efterprøve om kommunen eller amtskommunen har respekteret  

 de almindelige forvaltningsretlige principper om lovlig forvaltning (fx  

 magtfordrejningslæren, lighedsgrundsætninger m.v.). De sociale  

 ankeinstanser efterprøver ligeledes fuldt ud, om sagen er  

 tilstrækkeligt oplyst, om sagens faktiske omstændigheder er  

 rigtige, om der er sket fejl i sagsbehandlingen samt det almene juridiske  

 grundlag for efterprøvelsen.
 De sociale ankeinstansers efterprøvelse omfatter  

 efter forslaget også en efterprøvelse af lovligheden af de  

 kriterier, som kommunen eller amtskommunen har lagt til grund, og om kommunen  

 eller amtskommunen har foretaget et individuelt skøn.
 Forarbejdernes beskrivelse af disse  

 prøvelsesmomenter er i realiteten et udtryk for, at det har  

 været lovgivers intention, at ankeinstanserne skal foretage en retlig  

 efterprøvelse af skønsmæssige afgørelser.
Det foreslås derfor, at det fremgår direkte af  

 bestemmelsen, at de sociale nævn og Den Sociale Ankestyrelse kan  

 efterprøve retlige spørgsmål.
På denne baggrund  

 fremsættes forslag til en ændret formulering af § 69,  

 således at ordlyden harmonerer med lovgivers intention med  

 bestemmelsen.
 Den foreslåede præcisering af  

 prøvelsesretten indebærer, at kommunernes og amtskommunernes ret  

 til at fastlægge serviceniveauet fortsat respekteres.
Det skal bemærkes, at der sjældent i de  

 bestemmelser, der giver myndigheden mulighed for at tale om et skøn,  

 er tale om et »frit skøn «, men om et retligt bundet skøn.
Ved et  

 retligt bundet skøn forstås, at loven angiver en vis ramme for  

 forvaltningens administration af bestemmelsen.
Når der i loven er  

 angivet en vis ramme for bestemmelsens anvendelse, er der også dermed  

 angivet en vis binding i administrationen af bestemmelsen med hensyn til,  

 hvilke momenter der skal inddrages i vurderingen, og det vil bero på  

 fortolkning, hvor langt denne binding rækker.
Skønsmæssige  

 bestemmelser er således overvejende retligt normerende, og  

 afgørelsen vil derfor være undergivet en intensiv retlig  

 efterprøvelse.
Begrænsningen af de sociale ankeinstansers  

 prøvelse til retlige spørgsmål medfører en  

 begrænsning af instansernes adgang til at ændre en påklaget  

 afgørelse til skade for borgeren.
Formelle mangler vil således  

 som hovedregel ikke kunne føre til annullation af begunstigende  

 afgørelser.
Begunstigende afgørelser, der lider af  

 hjemmelsmangler, må endvidere i en vis udstrækning opretholdes,  

 hvis borgeren har været i god tro, og der i øvrigt foreligger  

 momenter, der taler for at respektere borgerens indrettelse på at kunne  

 fastholde begunstigelsen.
Der kan fortsat ske ændringer til skade for  

 borgeren, men kun når betingelserne for at statuere ugyldighed er  

 opfyldt.
Økonomiske og administrative konsekvenser for det offentlige og  

 private Forslaget har ikke administrative eller økonomiske  

 konsekvenser.
Erhvervsmæssige og miljømæssige konsekvenser Forslaget har ikke erhvervsmæssige og  

 miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Ligestillingsmæssige konsekvenser Forslaget har ikke ligestillingsmæssige  

 konsekvenser.
Høring Lovforslaget sendes til høring samtidig med  

 fremsættelsen for Folketinget.
Lovforslaget sendes til høring  

 hos:
 Kommunernes Landsforening, Amtsrådsforeningen, Den  

 Sociale Ankestyrelse, Den Sociale Sikringsstyrelse, Arbejdsskadestyrelsen,  

 Finansministeriet, Statsministeriet, Økonomi- og Erhvervsministeriet,  

 Justitsministeriet, Beskæftigelsesministeriet, Indenrigs- og  

 Sundhedsministeriet, Det Centrale Handicapråd, Center for  

 Ligebehandling af Handicappede, Center for Små Handicapgrupper,  

 Domstolsstyrelsen, Socialchefforeningen, Foreningen af Statsamtsmænd,  

 Dansk Socialrådgiverforening, Advokatsamfundet,  

 Ældremobiliseringen og ÆldreSagen.
Lovforslagets konsekvenser i hovedtræk Positive konsekvenser/  

 mindre udgifter Negative konsekvenser/  

 merudgifter Økonomiske konsekvenser for stat,  

 kommuner og amtskommuner Ingen Ingen Administrative konsekvenser for stat,  

 kommuner og amtskommuner Ingen Ingen Økonomiske konsekvenser for  

 erhvervslivet Ingen Ingen Miljømæssige  

 konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Forslaget indeholder ikke EU-retlige  

 aspekter.
Bemærkninger til lovforslagets enkelte  

 bestemmelser Til § 1 Der henvises til lovforslagets almindelige  

 bemærkninger.
Til § 2 Det foreslås at loven træder i kraft den 1.  

 juli 2002, og at loven finder anvendelse på afgørelser, der  

 indbringes for det sociale nævn eller Den Sociale Ankestyrelse denne  

 dato eller senere.
Bilag 1 Lovforslaget sammenholdt med gældende  

 lov Gældende formulering Lovforslaget § 1 I lov om retssikkerhed og  

 administration på det sociale område, jf.  

 lovbekendtgørelse nr. 267 af 12. april 2000, som senest ændret  

 ved § 2 i lov nr. 490 af 7. juni 2001, foretages følgende  

 ændring:
 § 69.
 1.
