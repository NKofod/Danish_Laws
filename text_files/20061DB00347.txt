Betænkning afgivet af Europaudvalget den 23. marts 2007 Betænkning over Forslag til folketingsbeslutning om EUs  

 optagelsesforhandlinger med Tyrkiet [af Morten Messerschmidt (DF) m.fl.] 1. Udvalgsarbejdet Beslutningsforslaget blev fremsat den 14. november 2006 og var  

 til 1. behandling den 8. februar 2007. Beslutningsforslaget blev efter 1.  

 behandling henvist til behandling i Europaudvalget.
Møder Udvalget har behandlet beslutningsforslaget i 3 møder.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF) indstiller beslutningsforslaget til  

  

 forkastelse.
 Enhedslistens medlem af udvalget kan ikke støtte beslutningsforslaget  

 af tre årsager.
For det første lægger Dansk Folkeparti med beslutningsforslaget  

 en bestemt tolkning ned over vedtagelsen ved at sige, at Europa-Parlamentet  

 udtrykker »bekymring« over for Tyrkiets medlemskab af EU.
Enhedslisten plejer  

 ikke at udtrykke bekymring over for enkeltlandes ønsker om medlemskab af EU.  

 Enhedslisten forholder sig udelukkende til, om det enkelte land lever op til  

 kriterierne om demokrati og menneskerettigheder, eller om de ikke gør det.
For det andet er det sådan, at det ikke er alle dele af Europa-Parlamentets  

 vedtagelse, som Enhedslisten kan støtte, selv om det dog er tilfældet for  

 langt  

 størstedelen af teksten.
For eksempel kan Enhedslisten ikke i relation til  

 punkt Z skrive under på, at Tyrkiets NATO-medlemskab er »et  

 sikkerhedspolitisk  

 aktiv for Europa«.
Enhedslisten mener, at NATO er et levn fra den kolde krig,  

 der bør nedlægges.
 Sidst, men ikke mindst, er dette forslag en del af en politisk  

 mobning af Tyrkiet fra Dansk Folkepartis side, som Enhedslisten ikke kan  

 støtte.
 Et  

  

 mindretal  

  

 i  

 udvalget (DF) indstiller beslutningsforslaget til  

  

 vedtagelse uændret.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

  

  nfmd.  

  

 Erling Bonnesen (V)   

 Jens Kirk (V)   

 Birgitte Josefsen (V)   

 Ellen Trane Nørby (V)   

 Morten Messerschmidt (DF)   

 Martin Henriksen (DF)   

 Helle Sjelle (KF)   

 Jakob Axel Nielsen (KF)   

 Svend Auken (S)   

 Rasmus Prehn (S)   

 Niels Sindal (S)   

 Mette Gjerskov (S)   

 Elisabeth Arnold (RV)  

  

  fmd.  

  

 Lone Dybkjær (RV)   

 Anne Grete Holmsgaard (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 34 Bilagsnr.
