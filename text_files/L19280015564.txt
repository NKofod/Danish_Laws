 Under 20. Marts d.A. har Kongeriget Danmark for Kongerigets Vedkommende,  

 Grønland undtaget, tiltraadt den af den internationale Arbejdskonference i  

 1925 vedtagne Konvention om Ligeberettigelse for inden- og udenlandske  

 Arbejdere i Henseende til Ulykkestilfælde, indtrufne under Arbejdet.
 Konventionen er saalydende:
KONVENTION om Ligeberettigelse for inden- og udenlandske Arbejdere i Henseende til Ulykkestilfælde, indtrufne under Arbejdet.
 Artikel 1.
 Ethvert Medlem af den internationale Arbejdsorganisation, som ratificerer  

 denne Konvention, forpligter sig til at sikre Statsborgere i andre Stater,  

 som har ratificeret Konventionen, og saadannes Efterladte fuld  

 Ligeberettigelse med det paagældende Medlems egne Statsborgere, naar de under  

 Arbejde indenfor Statens Omraade rammes af Ulykkestilfælde.
 Denne Ligeberettigelse i Behandlingen sikres fremmede Arbejdere og deres  

 Efterladte uden Hensyn til, hvor de har Bopæl; med Hensyn til Udbetalinger,  

 som en Stat i Medfør af denne Grundsætning vil have at foretage, til  

 Personer, der er bosiddende udenfor dens Omraade, fastsættes de nærmere  

 Regler i saa Henseende om fornødent ved særlige Aftaler mellem de paagældende  

 Stater.
 Artikel 2.
 Med Hensyn til Erstatning for Ulykkestilfælde, der rammer en Arbejder som  

 blot midlertidigt eller med Mellemrum arbejder paa een Stats Omraade for en  

 paa en anden Stats Omraade beliggende Virksomhed, kan det bestemmes. at den  

 sidstnævnte Stats Lovgivning ifølge særlig Aftale mellem de interesserede  

 Stater skal komme til Anvendelse.
 Artikel 3.
 De Medlemmer, som ratificerer denne Konvention, og som ikke har nogen  

 Lovgivning om Erstatning for eller Forsikring mod Følger af Ulykkestilfælde,  

 indtrufne under Arbejdet, paatager sig at tilvejebringe en Lovgivning paa  

 dette Omraade indenfor et Tidsrum af 3 Aar fra Ratifikationen at regne.
 Artikel 4.
 De Medlemmer, der ratificerer denne Konvention, forpligter sig til  

 gensidig at yde hverandre Bistand i Henseende til at lette saavel  

 Konventionens Anvendelse som Gennemførelse af deres respektive Lovgivninger  

 vedrørende Erstatning for Ulykkestilfælde, indtrufne under Arbejdet, samt til  

 at sende Meddelelse om enhver Ændring i den gældende Lovgivning angaaende  

 Erstatning for Ulykkestilfælde til det internationale Arbejdsbureau, som  

 bringer dette videre til de øvrige Medlemmers Kundskab.
 Artikel 5.
 De formelle Ratifikationer af denne Konvention skal, paa de i  

 Versailles-Traktatens Afsnit XIII og de tilsvarende Bestemmelser i de øvrige  

 Fredstraktater fastsatte Betingelser, meddeles Folkeforbundets  

 Generalsekretær til Registrering.
 Artikel 6.
 Denne Konvention træder i Kraft paa den Dag, da to Medlemmer af den  

 internationale Arbejds-Organisation har ratificeret Konventionen, og dette er  

 registreret af Generalsekretæren.
 Den er kun bindende for de Medlemmer, hvis Ratifikationer er blevet  

 registrerede i Sekretariatet.
 Derefter træder Konventionen i Kraft for hver enkelt Medlem paa den Dag,  

 paa hvilken dets Ratifikation er blevet registreret i Sekretariatet.
 Artikel 7.
Saasnart to Medlemmer af den internationale Arbejds-Organisation har  

 ratificeret Konventionen, og dette er blevet registreret af Sekretariatet,  

 skal Folkeforbundets Generalsekretær udsende Meddelelse herom til alle  

 Medlemmer af den internationale Arbejds-Organisation.
Han skal ligeledes  

 udsende Meddelelse om Registrering af samtlige de Ratifikationer, som senere  

 tilstilles ham til Registrering fra Organisationens andre Medlemmer.
 Artikel 8.
 Med Forbehold af Bestemmelserne i Artikel 6 skal ethvert Medlem, som  

 ratificerer denne Konvention, forpligte sig til at lade Bestemmelserne i  

 Artikel 1, 2, 3 og 4 træde i Kraft senest 1. Januar 1927 og træffe  

 Foranstaltninger, som er nødvendige for at gøre disse Bestemmelser effektive.
 Artikel 9.
 Ethvert Medlem af den internationale Arbejds-Organisation, som ratificerer  

 denne Konvention, forpligter sig til at bringe den i Anvendelse i sine  

 Kolonier, Besiddelser og Protektorater i Overensstemmelse med Bestemmelsen i  

 Versailles-Traktatens Artikel 421 og de tilsvarende Artikler i de andre  

 Fredstraktater.
 Artikel 10.
Ethvert Medlem, der har ratificeret denne Konvention, kan opsige den efter  

 Forløbet af 10 Aar fra den Dag, da Konventionen først traadte i Kraft, ved at  

 sende Meddelelse herom til Registrering i Folkeforbundets Sekretariat.
Saadan  

 Opsigelse faar først Gyldighed et Aar efter Sekretariatets Registrering.
 Mindst een Gang hvert tiende Aar skal Styrelsen for det internationale  

 Arbejdsbureau forelægge General-Konferencen en Rapport over Virkningerne af  

 denne Konvention og træffer tillige Bestemmelse om, hvorvidt der er Grund til  

 paa Konferencens Dagsorden at opføre Spørgsmaalet om dens Revision eller  

 Forandring.
 Artikel 12.
 De franske og engelske Tekster af denne Konvention er begge fuldt gyldige.
 Hvilket herved bringes til almindelig Kundskab med Tilføjende, at Danmarks  

 Tiltrædelse af den nævnte Konvention under 31. Marts d.A. er registreret af  

 Folkeforbundets Generalsekretariat.
 Indenrigsministeriet, den 27. April  

 1928.
 Kragh.
 /H. de Jonquieres.
 fg.
