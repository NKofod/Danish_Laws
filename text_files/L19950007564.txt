Den 27. juni 1994 undertegnedes i Kairo en overenskomst mellem Danmark og Egypten, ifølge hvilken den danske regering yder et beløb på 210 millioner kroner til støtte for gennemførelsen af et vindmølleprojekt i Egypten.
 Projektet har til formål at demonstrere og afprøve det økonomiske  

 og produktive potentiel af en vindmøllepark med en kapacitet på ca. 60  

 megawatt tilsluttet transmissionsnettet, at tilvejebringe grundlaget  

 for en egyptisk produktion af vindturbiner og at opbygge de egyptiske  

 myndigheders ekspertise og kapacitet til at opføre, drive og vedligeholde  

 store vindmølleparker.
 Under projektet, der har en løbetid på tre år, vil der blive etableret  

 joint ventures mellem danske vindmølleleverandører og egyptiske virksomheder.
 Aftalen er trådt foreløbigt i kraft ved undertegnelsen den 27. juni 1994  

 og endeligt efter godkendelse i det egyptiske parlament den 4. december 1994.
