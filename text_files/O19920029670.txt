 Resumé  


  

 A, der var læge, klagede over manglende underretning, partshøring og  

 aktindsigt i forbindelse med en sag i Patientklagenævnet (PKN).
PKN havde på baggrund af en udtalelse fra Sundhedsstyrelsen (SUS)  

 anmodet politiet om at rejse tiltale mod A for overtrædelse af bestemmelser i  

 lægeloven.
PKN oplyste over for A, at sagen på det tidspunkt, hvor SUS  

 indstillede til PKN, at der blev rejst tiltale, ansås for omfattet af  

 forvaltningslovens § 9, stk. 3, angående sager om strafferetlig forfølgning,  

 hvorfor PKN nægtede A aktindsigt og undlod partshøring under henvisning til  

 forvaltningslovens § 19, stk. 2, nr. 4.
 Ombudsmanden fandt det kritisabelt, at PKN ikke havde underrettet  

 A om sagens indbringelse for nævnet samt foretaget partshøring med hensyn til  

 SUS's udtalelse, inden PKN traf beslutning.
 Endvidere fremkom ombudsmanden med bemærkninger om  

 forvaltningslovens afgørelsesbegreb i forhold til PKN's beslutning om at  

 anmode  

 om tiltalerejsning. (J. nr. 1992-920-420).
Læges partsstilling i patientklagenævnssag.
Sager om  

 strafferetlig  

  

 forfølgning.
 A, der var læge, klagede i  

 brev af 16. december 1991 over, at Sundhedsvæsenets Patientklagenævn havde  

 behandlet en klage vedrørende A's behandling af en patient uden at underrette  

 ham og give ham lejlighed til at udtale sig om sagen.
 A havde tidligere anmodet  

 Patientklagenævnet om at genoptage behandlingen af sagen, men havde fået  

 afslag  

 herpå fra nævnet.
 Den 20. januar 1992 anmodede  

 jeg Patientklagenævnet om en udtalelse i anledning af A's klage.
B gav i en skrivelse af 3.  

 april 1992 på vegne af Den Almindelige Danske Lægeforening udtryk for støtte  

 til A's klage over Patientklagenævnet.
Jeg sendte den 7. april 1992 B's  

 skrivelse til Patientklagenævnet med henblik på, at det heri anførte kunne  

 indgå  

 ved afgivelsen af nævnets udtalelse.
 Patientklagenævnet afgav en  

 udtalelse om sagen den 21. april 1992 og fremsendte samtidig en udtalelse fra  

 Sundhedsstyrelsen af 1. april 1992.
 Den 27. april 1992 anmodede  

 jeg A om eventuelle bemærkninger til Patientklagenævnets og  

 Sundhedsstyrelsens  

 udtalelser, hvilket jeg modtog med A's skrivelse af 19. juni 1992.
Det fremgik af sagen, at  

 Sundhedsstyrelsen den 12. juli 1991 afgav en udtalelse til Patientklagenævnet  

 angående A's patient C, der afgik ved døden den 20. juli 1990, efter at hun  

 havde modtaget behandling med Methotrexate og 5-fluoro-uracil 5-FU for en  

 udbredt kræftlidelse.
Det fremgik af udtalelsen, at Sundhedsstyrelsen fandt,  

 at  

 en 1. reservelæge i sin behandling af C havde udvist grovere forsømmelighed,  

 jf. lægelovens § 18. Endvidere fandt styrelsen, at A havde udvist grovere  

 forsømmelighed, jf. lægelovens § 18, ved at iværksætte Methotrexat-behandling  

 på trods af lavt pH-tal, idet han derved udsatte patienten for risiko for  

 nyreskade.
Desuden var det styrelsens opfattelse, at afdelingen burde have  

 indberettet dødsfaldet til politiet, jf. ligsynslovens § 4, stk. 1, nr. 5,  

 idet  

 det var åbenbart, at den umiddelbare årsag var nyreskade på baggrund af  

 Methotrexat-behandlingen.
Ansvaret for denne undladelse burde efter  

 styrelsens  

 opfattelse bæres af den nævnte 1. reservelæge og A.
Sundhedsstyrelsen  

 udtalte,  

 at der burde rejses tiltale mod 1. reservelægen og A for overtrædelse af  

 lægelovens § 18 og ligsynslovens § 4, stk. 2, jf. § 20.
 Patientklagenævnet gav i skrivelse  

 af 21. august 1991 til Kriminalpolitiet i København udtryk for den samme  

 opfattelse af sagen, som fremgik af Sundhedsstyrelsens ovennævnte skrivelse.  

 Patientklagenævnet anmodede på den baggrund politiet om, at der blev rejst  

 tiltale mod 1. reservelægen og A for overtrædelse af bestemmelserne omtalt i  

 Patientklagenævnets skrivelse.
 I en skrivelse af 21. august  

 1991 orienterede Patientklagenævnet A om anmodningen til politiet.  

 Patientklagenævnet tilføjede, at sagen nu ansås for omfattet af  

 forvaltningslovens  

 § 9, stk. 3, og således ikke var omfattet af lovens bestemmelser om  

 aktindsigt.  

 A henvistes til at rette henvendelse til Kriminalpolitiet i København, hvis  

 han  

 ønskede yderligere oplysninger.
Den 27. august 1991 anmodede  

 A Patientklagenævnet om at genoptage sagen.
A henviste til, at  

 Patientklagenævnet ikke havde givet ham meddelelse om, at sagen var indbragt  

 for nævnet, og ikke havde foretaget partshøring og heller ikke havde givet A  

 mulighed for at begære aktindsigt.
Patientklagenævnet afslog den  

 23. december 1991 at genoptage sagen, idet sagsbehandlingen efter nævnets  

 opfattelse havde været korrekt.
Som yderligere begrundelse for afslaget  

 henviste Patientklagenævnet til sin skrivelse til A af samme dato vedrørende  

 en  

 anden læge.
I denne skrivelse henholdt Patientklagenævnet sig til en  

 udtalelse  

 fra Sundhedsstyrelsen af 4. oktober 1991, hvori styrelsen udtalte som sin  

 opfattelse, at når styrelsen havde besluttet, at en sag skulle oversendes til  

 Patientklagenævnet med en udtalelse om, at styrelsen fandt, at lægelovens §  

 18  

 var overtrådt, var der tale om en sag om strafferetlig forfølgning.
Efter  

 forvaltningslovens § 9, stk. 3, havde en part ikke ret til aktindsigt i sager  

 om strafferetlig forfølgning, jf. dog § 18, og efter § 19, stk. 2, nr. 4,  

 skulle  

 der ikke foretages partshøring i sager, hvor parten ikke havde ret til  

 aktindsigt i henhold til lovens kapitel 4. Som begrundelse for ikke at  

 orientere parten eller dennes advokat om, at en sag vedrørende eventuel  

 overtrædelse af lægelovens § 18 var oversendt til Patientklagenævnet,  

 henviste  

 Sundhedsstyrelsen til, at parten i så fald ville have en berettiget  

 forventning  

 om, at det var muligt at rekvirere udtalelsen fra styrelsen.
Dette var  

 imidlertid ikke muligt, idet der ikke skulle foretages partshøring i disse  

 sager.
I B's skrivelse af 3. april  

 1992 var det anført, at det var kritisabelt, at den pågældende læge ikke fik  

 mulighed for at udtale sig i sager, som Patientklagenævnet vurderede som så  

 alvorlige, at man indstillede, at der rejstes straffesag.
Det anførtes  

 endvidere, at en sag for Patientklagenævnet ikke var en straffesag, før der  

 var  

 blevet rejst tiltale.
 I Sundhedsstyrelsens  

 udtalelse af 1. april 1992 hed det bl.a.:
"Med hensyn til  

 spørgsmålet om underretning om sagens behandling giver Sundhedsstyrelsen i  

 henhold til styrelsens almindelige sagsrutiner kun eventuelle klager besked  

 om,  

 at sagen nu behandles i Sundhedsstyrelsen, af hvem mv.
Tilsvarende  

 underretning  

 gives sædvanligvis ikke til de indklagede medicinalpersoner.
Disse vil  

 imidlertid tidligere i forbindelse med embedslægeinstitutionens og/eller  

 politiets forberedende undersøgelser have afgivet forklaringer til brug for  

 sagens oplysning og må således formodes også ad denne vej at være blevet  

 gjort  

 bekendt med sagen og dennes behandling.
I modsætning til sager, som  

 rejses af politiet, og hvor Sundhedsstyrelsen derfor i henhold til  

 offentlighedslovens § 2, stk. 1, ikke kan give aktindsigt, gives som  

 udgangspunkt aktindsigt i sager, hvor politiet har foretaget undersøgelser på  

 Sundhedsstyrelsens eller embedslægeinstitutionens foranledning.
Dog gives  

 ikke  

 aktindsigt efter det tidspunkt, hvor Sundhedsstyrelsen har truffet beslutning  

 om at indstille til Patientklagenævnet at der rejses tiltale, idet sagen  

 herefter er omfattet af forvaltningslovens § 9, stk. 3.
 I tilfælde, hvor aktindsigt  

 nægtes under henvisning til offentlighedslovens § 2, stk. 1, eller  

 forvaltningslovens § 9, stk. 3, videresendes anmodningen om aktindsigt i  

 henhold til offentlighedslovens § 15, stk. 1, eller forvaltningslovens § 16,  

 stk. 1, til pågældende politimester.
For så vidt angår partshøring  

 i forbindelse med oversendelse til Patientklagenævnet foretages der ikke  

 partshøring i sager, hvori styrelsen indstiller, at der rejses tiltale mod en  

 læge for overtrædelse af lægelovens § 18, idet det fremgår af  

 forvaltningslovens § 19, stk. 2, nr. 4, at der ikke skal foretages  

 partshøring  

 i sager, hvor parten ikke har ret til aktindsigt efter reglerne i  

 forvaltningslovens kap. 4." Patientklagenævnet  

 tilsluttede sig i skrivelsen af 21. april 1992 Sundhedsstyrelsens udtalelse  

 og  

 tilføjede for så vidt angik § 1, stk. 2, jf. § 6, stk. 2, i nævnets  

 forretningsorden, at nævnet anså underretning til den indklagede for sket  

 gennem politiet.
 I et brev af 19. juni 1992  

 til mig anførte A bl.a. følgende:
 "Sagen vedrører 3  

 væsentlige forvaltningsretlige grundlæggende principper, nemlig:
 Underretning.
 Høring.
 Aktindsigt.
Ad 1. Underretning Af bekendtgørelse om  

 forretningsorden for Sundhedsvæsenets Patientklagenævn § 6, stk. 2, fremgår  

 det  

 at "Klageren samt  

  

 andre, der har  

 berettiget interesse i at få kendskab til klagen  

  

 , orienteres skriftligt af  

 sekretariatet om, at klagen er modtaget, at der indhentes en udtalelse over  

 sagen fra Sundhedsstyrelsen, at de implicerede sundhedspersoner vil få sagen  

 forelagt, og at klageren senere vil modtage en afgørelse i sagen fra  

 Patientklagenævnet". (Fremhævelsen) af "andre, der har ......  

 klagen" er foretaget af undertegnede.
Denne bestemmelse, der ikke  

 undtager  

 sager, hvor afgørelsen fra Sundhedsvæsenets Patientklagenævn kan gå ud på, at  

 det indstilles, at der rejses tiltale for overtrædelse af lægelovens § 18,  

 ses  

 ikke iagttaget i nærværende sag.
Herudover gøres det gældende, at det er i  

 overensstemmelse med god forvaltningsskik, at den person, der er klaget over,  

 underrettes  

 om klagen, hvilket hænger sammen med såvel høringsreglerne som reglerne om  

 aktindsigt, jf. nedenfor.
Ad 2. Høring Af forvaltningslovens § 19,  

 stk. 1, fremgår det, at der ikke må træffes afgørelse, før myndigheden har  

 gjort parten bekendt med oplysningerne i sagen og givet parten lejlighed til  

 at  

 fremkomme med en udtalelse.
Denne regel ses ej heller iagttaget.
Det gøres  

 gældende, at undtagelsesbestemmelsen i forvaltningslovens § 19, stk. 2, nr.  

 4,  

 ikke kan bringes i anvendelse, idet det samtidig gøres gældende, at (A) har  

 ret  

 til aktindsigt i henhold til forvaltningslovens § 9, stk. 1.  

 Undtagelsesbestemmelsen i § 9, stk. 3, om, at bestemmelserne om aktindsigt  

 ikke  

 gælder sager om strafferetlig forfølgning, kan ikke benyttes, jf. nedenfor  

 under pkt. 3.
Ad 3. Aktindsigt Som nævnt under pkt. 2 gøres  

 det gældende, at (A) har ret til aktindsigt, jf. forvaltningslovens § 9, stk.  

 1  

 (og derfor også ret til partshøring, jf. § 19, stk. 1). Det gøres gældende,  

 at  

 bestemmelsen i forvaltningslovens § 9, stk. 3, ikke kan anvendes.  

 Begrundelsen  

 for, at § 9, stk. 3, ikke kan anvendes i nærværende sag, er, at der på  

 tidspunktet for sagens indbringelse for Patientklagenævnet - uanset på  

 hvilken  

 måde dette sker - ikke foreligger en sag om strafferetlig forfølgning.
En  

 sådan  

 sag foreligger tidligst, når der af statsadvokaten, jf. lægelovens § 18, er  

 rejst tiltale.
I den forbindelse kan jeg henvise til (B's) skrivelse af 3.  

 april 1992, hvori jeg kan erklære mig enig.
Subsidiært gøres det gældende, at  

 der tidligst kan foreligge en sag om strafferetlig forfølgning, når der af  

 vedkommende forvaltningsmyndighed er taget stilling til, om sagen skal  

 overgives til politiet.
I den forbindelse skal jeg henvise til den  

 kommenterede  

 forvaltningslov, p. 125, hvor dette synspunkt er anført, og hvor det tillige  

 er  

 anført, at der ikke foreligger en sag om strafferetlig forfølgning, selv om  

 forvaltningsmyndigheden har taget særlige skridt til oplysning af sagen,  

 netop  

 med henblik på en stillingtagen til dette spørgsmål.
Det må således være  

 gældende, at uanset om sagen er indbragt for Sundhedsvæsenets  

 Patientklagenævn  

 som en indberetningssag eller af en privat klager, er der ikke tale om en sag  

 om strafferetlig forfølgning førend tidligst på det tidspunkt, hvor  

 Patientklagenævnet har anmodet om, at der rejses tiltale.
I nærværende sag er  

 en sådan afgørelse fremkommet ved skrivelse af 21. august 1991, og det gøres  

 derfor gældende, at i tiden forinden er sagen under alle omstændigheder ikke  

 omfattet af forvaltningslovens § 9, stk. 3, om "sager om strafferetlig  

 forfølgning". Det understreges, at Sundhedsvæsenets Patientklagenævn  

 forudsætningsvis må være enig i dette, jf.
Sundhedsvæsenets Patientklagenævns  

 skrivelse af 21. august 1991 ... hvori det af 4. afsnit fremgår:  

 "Patientklagenævnet skal i den forbindelse gøre opmærksom på, at sagerne  

  

 nu  

  

 anses for omfattet af  

 forvaltningslovens § 9, stk. 3, hvorefter lovens bestemmelser om aktindsigt  

 ikke gælder sager om strafferetlig forfølgning af lovovertrædelser."  

 Fremhævelsen af ordet "nu" er foretaget af undertegnede.
Således  

 foreligger det efter undertegnedes opfattelse helt klart, at selv  

 forvaltningsmyndigheden - Sundhedsvæsenets Patientklagenævn - er af den  

 opfattelse, at sagen forinden skrivelsen af 21. august 1991 ikke var omfattet  

 af forvaltningslovens § 9, stk. 3, og derfor burde såvel reglerne om retten  

 til  

 aktindsigt, jf. forvaltningslovens § 9, stk. 3, og reglerne om partshøring  

 jf.  

 § 19, stk. 1, være iagttaget.
Så meget desto mere gælder reglerne om  

 underretning, jf. den under pkt. 1 nævnte forretningsorden." I min afsluttende skrivelse  

 til A udtalte jeg følgende:
 "Sundhedsministeriets  

 bekendtgørelse nr. 349 af 23. maj 1990 om forretningsorden for  

 Sundhedsvæsenets  

 Patientklagenævn indeholder følgende bestemmelse i § 6, stk. 2:
"Klageren samt andre,  

 der har berettiget interesse i at få kendskab til klagen, orienteres  

 skriftligt  

 af sekretariatet om, at klagen er modtaget, at der indhentes en udtalelse  

 over  

 klagen fra Sundhedsstyrelsen, at de implicerede sundhedspersoner vil få sagen  

 forelagt, og at klageren senere vil modtage en afgørelse i sagen fra  

 Patientklagenævnet." Forvaltningsloven, lov nr.  

 571 af 19. december 1985, indeholder følgende bestemmelser i § 9, stk. 3, og  

 §  

 19, stk. 1 og 2, nr. 4:
 § 9, stk. 3:
"Bestemmelserne i dette  

 kapitel gælder ikke sager om strafferetlig forfølgning af lovovertrædelser,  

 jfr. dog § 18." § 19, stk. 1 og 2, nr. 4:
"Kan en part i en sag  

 ikke antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Dette gælder dog kun, hvis  

 oplysningerne er til ugunst for den pågældende part og er af væsentlig  

 betydning  

 for sagens afgørelse.
Myndigheden kan fastsætte en frist for afgivelsen af  

 den  

 nævnte udtalelse.
Stk. 2. Bestemmelsen i stk. 1  

 gælder ikke, hvis ...
4) parten ikke har ret til  

 aktindsigt efter reglerne i kapitel 4 med hensyn til de pågældende  

 oplysninger." Da forretningsordenens § 6,  

 stk. 2, efter sin ordlyd forudsætter, at der er en klager i sagen, må det  

 antages, at bestemmelsen ikke finder anvendelse i en sag som den  

 foreliggende,  

 der er rejst på Sundhedsstyrelsens initiativ.
Det kan derfor ikke give mig  

 anledning til bemærkninger, at Patientklagenævnet undlod at orientere (Dem)  

 om  

 sagen efter denne bestemmelse.
Retten til aktindsigt efter  

 forvaltningslovens kapitel 4 omfatter efter § 9, stk. 3, ikke sager om  

 strafferetlig forfølgning af lovovertrædelser.
Efter min opfattelse bliver  

 sager som den foreliggende først omfattet af denne bestemmelse, når  

 Patientklagenævnet har besluttet at anmode politiet om, at der rejses  

 tiltale,  

 jf.
John Vogter: Forvaltningsloven med kommentarer, 1992, s.  

 159 f., og Justitsministeriets  

 vejledning om forvaltningsloven, pkt. 87. Jeg lægger herved til grund, jf.  

 lov  

 om sundhedsvæsenets centralstyrelse § 12, stk. 2, at sager, hvori  

 Sundhedsstyrelsen finder, at der er anledning til strafferetlig forfølgning,  

 i  

 alle tilfælde skal forelægges for Patientklagenævnet, og at det således først  

 er i forbindelse med Patientklagenævnets behandling af sagen, at der fra  

 forvaltningens side bliver taget endelig stilling til, om sagen skal  

 overgives  

 til politiet.
Jeg kan således ikke tilslutte mig Patientklagenævnets  

 opfattelse, hvorefter sager som den foreliggende bliver omfattet af § 9, stk.  

 3, allerede på det tidspunkt, hvor Sundhedsstyrelsen indstiller til nævnet,  

 at  

 der rejses tiltale for overtrædelse af lægeloven.
 Undtagelsesbestemmelsen i  

 forvaltningslovens § 19, stk. 2, nr. 4, kan som følge heraf ikke finde  

 anvendelse i en sag som den foreliggende, før Patientklagenævnet har  

 besluttet  

 at anmode politiet om, at der bliver rejst tiltale.
 De oplysninger, som  

 Patientklagenævnet i den foreliggende sag havde modtaget fra  

 Sundhedsstyrelsen  

 - herunder selve styrelsens indstilling om, at der burde rejses tiltale mod  

 (Dem) - var af en sådan karakter, at nævnet var forpligtet til at foretage  

 partshøring over for (Dem) efter § 19, stk. 1.
 Jeg må herefter finde det  

 kritisabelt, at (De) ikke blev orienteret om Sundhedsstyrelsens indbringelse  

 af  

 sagen for Sundhedsvæsenets Patientklagenævn og ikke fik lejlighed til at  

 fremkomme med en udtalelse, inden nævnet traf afgørelse i sagen.
 Jeg har gjort Patientklagenævnet  

 og Sundhedsstyrelsen bekendt med min opfattelse.
 Selv om hverken De eller  

 Patientklagenævnet omtaler spørgsmålet, har sagen givet mig anledning til at  

 overveje, om Patientklagenævnets anmodning om, at der rejses tiltale, kan  

 betragtes som en afgørelse i forvaltningslovens forstand.
I lovens § 2, stk. 1, er det  

 fastlagt, at loven gælder for behandlingen af sager, hvori der er eller vil  

 blive truffet afgørelse af en forvaltningsmyndighed.
Efter forarbejderne til  

 bestemmelsen (Folketingstidende 1985/86, tillæg A, spalte 115) sigtes der med  

 udtrykket "truffet afgørelse" til udfærdigelse af retsakter, det  

 vil  

 sige udtalelser, der går ud på at fastsætte, hvad der er eller skal være ret  

 i  

 et foreliggende tilfælde.
Det samme er anført i Justitsministeriets  

 vejledning  

 om forvaltningsloven, pkt. 10. Det er på dette grundlag antaget i praksis, at  

 anklagemyndighedens beslutning om at rejse tiltale ikke er en afgørelse i  

 forvaltningslovens forstand, og at det samme gælder en myndigheds indstilling  

 til en anden myndighed til brug for en sags afgørelse, jf.
John Vogter:  

 Forvaltningsloven med kommentarer, 1992, s.  

 51 f.
Som omtalt i det anførte  

 værk, s. 45, kan der imidlertid ved fastlæggelsen af afgørelsesbegrebet  

 vælges  

 to forskellige fortolkningsprincipper.
Ved siden af den traditionelle  

 afgrænsning af afgørelsesbegrebet peges der på den fortolkningsmetode, som  

 jeg  

 har fremhævet i Juridisk Grundbog, bind 4, 1989, s. 30 ff.
Efter den  

 fortolkningsmetode bør det tilstræbes at lade forvaltningslovens regler finde  

 anvendelse ved myndighedsudøvelse af besluttende karakter, dersom  

 beslutningen  

 er af en sådan art, at der for de berørte parter normalt vil bestå et  

 væsentligt behov for at få tillagt lovens beføjelser, og disse beføjelser i  

 øvrigt vil være egnede til at tilgodese borgerens interesser i henseende til  

 at  

 øve indflydelse på myndighedens beslutningsprocesser.
