I.
Orientering I den ny asbestbekendtgørelse, bekendtgørelse nr. 660 af 24. september  

 1986 om asbest, er der fastsat regler om helbredsundersøgelser (§ 44) og  

 registrering (§ 45) af asbestudsatte.
Reglerne er nye og trådte i kraft  

 d.1.11.86. De er en følge af et EF-direktiv af 19. september 1983  

 (83/477/EØF) om beskyttelse af arbejdstagere mod farerne ved under arbejdet  

 at være udsat for asbest.
Direktivet pålægger medlemslandene at gennemføre de  

 nævnte foranstaltninger efter visse retningslinjer.
Direktoratet skal herom  

 nærmere oplyse:
 1. Efter bestemmelse i henhold til  

 asbestbekendtgørelsens § 2, finder § 44 og § 45 anvendelse på ansatte,  

 der beskæftiges ved:
 a. fremstilling af asbestcement, asbestholdige friktionsbelægninger,  

 asbestholdige pakninger, asbestholdige kommutatorer samt beskæftigelse på  

 værksteder, der bearbejder asbestholdige friktionsbelægninger.
 b. nedrivningsarbejde som efter § 37 skal meddeles kredsen.
 2. Iflg. § 44 skal den ansatte have adgang til  

 en helbredsundersøgelse ved beskæftigelsens påbegyndelse og mindst hvert 3.  

 år, så længe han er beskæftiget med arbejde af nævnte art.
Det betyder, at den ansatte har ret til at få foretaget  

 helbredsundersøgelserne, hvis han anmoder herom.
Der er ingen pligt for de  

 ansatte til at lade sig helbredsundersøge.
 Personer, der er ansat før bekendtgørelsens ikrafttræden, og som fortsat  

 beskæftiges ved arbejde af omhandlede art, har også ret til en første  

 undersøgelse og derefter en undersøgelse hvert 3. år.
Det påhviler arbejdsgiveren at sørge for, at helbredsundersøgelserne kan  

 foregå uden tab af indtægt for den ansatte og normalt i arbejdstiden samt at  

 betale udgifterne hertil.
Der henvises i øvrigt til stk. 2, 5 og 6 i § 44.
Helbredsundersøgelsen skal som minimum omfatte en samtale mellem lægen og  

 den ansatte om dennes tidligere og nuværende arbejdsforhold samt tidligere og  

 nuværende sygdomssymptomer.
Den kan efter lægens skøn suppleres med kliniske  

 undersøgelser.
 Helbredsundersøgelsen bør foretages af en læge med viden om arbejdsmiljø  

 og de arbejdsbetingede lungesygdomme.
Der er ingen formkrav til helbredserklæringen.
Den skal indeholde  

 oplysning om arbejdsgivernes navn og adresse og sendes til den kreds, hvor  

 arbejdsgiveren (virksomheden) har adresse.
3. Ifølge § 45 skal arbejdsgiveren føre en  

 protokol over de ansattes beskæftigelse omfattende arten af arbejdet,  

 varigheden og risikoen for asbestudsættelse.
Dette anses for opfyldt, når  

 protokollen for hver enkelt ansat oplyser - navn og cpr.nr.
- hvornår vedkommende er ansat og eventuelt fratrådt - hvor i virksomheden vedkommende beskæftiges - hvori beskæftigelsen består - den hermed forbundne risiko for asbestudsættelse, angivet med resultatet  

 af asbeststøvmålingerne, hvis sådanne foretages.
Hvis der ikke er foretaget  

 målinger, fx. ved nedrivningsarbejde, må der angives et skøn over udsættelsen - brugen af personlige værnemidler.
 Oplysningerne skal opbevares i mindst 30 år efter, at den ansattes  

 beskæftigelse i virksomheden med arbejde omfattet af § 45 er ophørt.
 Der er ingen formkrav til protokollen.
 Protokollens oprettelse, ajourføring og opbevaring påhviler arbejdsgivere,  

 Det kan accepteres, at arbejdsgiveren lader protokollen opbevares hos  

 virksomhedens BST, hvis praktiske hensyn taler herfor.
 Ved virksomhedslukning eller ophør af ansættelse kan arbejdsgiveren sende  

 protokollen til kredsen til opbevaring.
II.
Instruktion 1. Kredsene skal ved forespørgsler vedr. §§ 44 og 45  

 og ved besøg på virksomheder med arbejde som nævnt i I.1, vejlede om reglerne  

 i overensstemmelse med ovenstående samt At-meddelelse nr. 4.02.2, der skal  

 udleveres efter behov.
 2. Helbredserklæringer, der indsendes til kredsen,  

 skal gennemses med henblik på, om der er oplysninger, der giver kredsen  

 anledning til at besøge virksomheden.
Helbredserklæringer skal opbevares i 30 år.
De skal opbevares særskilt,  

 indtil kredsen får nærmere besked.
 Efter nærmere aftale kan opbevaringen ske i direktoratet.
 3. Protokoller, der indsendes til kredsen ved en  

 virksomheds ophør m.v., skal opbevares til 30-års fristens udløb.
 Protokollerne skal opbevares særskilt, indtil kredsen får nærmere besked.
III.
Ikrafttræden Straks.
