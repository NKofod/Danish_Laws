Nr LSF 175 Forslag til Lov om ændring af fusionsskatteloven og skattestyrelsesloven  

 (Håndtering af pengeinstitutkriser) Fremsat af skatteministeren (Carsten Koch) den 5. februar 1998 § 1 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 954 af 5. november 1996, som  

 ændret ved § 2 i lov nr. 1212 af 27. december 1996 og § 3 i lov nr. 975 af  

 17. december 1997, foretages følgende ændringer:
 1. I § 8 indsættes efter stk. 6 som nyt stykke:
 » Stk. 7 . Stk. 6, 1. pkt., finder ved fusioner mellem  

 pengeinstitutter, der er omfattet af bank- og sparekasselovens § 1, stk. 2,  

 ikke anvendelse på underskud, som er opstået før fusionen i et modtagende  

 pengeinstitut, såfremt det modtagende pengeinstitut i de seneste 5 indkomstår  

 har værdiansat fastforrentede obligationer efter lagerprincippet, og det  

 modtagende pengeinstituts kernekapital, jf. bank- og sparekasselovens § 21 a,  

 stk. 2, på fusionsdatoen er større end det indskydende pengeinstituts  

 kernekapital.«.
 Stk. 7 bliver herefter stk. 8.
 2. I § 15 b, stk. 1, 1. pkt., og stk. 2, 1. pkt,  

 ændres »§ 8 » til: »og § 8, stk. 1-6 og 8,».
 3. I § 15 d, stk. 2, 1. pkt., og stk. 3, 1. pkt.,  

 ændres »§ 8 » til: »§ 8, stk. 1-6 og 8,».
§ 2 I skattestyrelsesloven, jf. lovbekendtgørelse nr. 276 af 12. april 1997,  

 som ændret ved § 1 i lov nr. 1098 af 29. december 1997 og § 1 i lov nr. 1106  

 af 29. december 1997, indsættes i § 20 C, stk. 2, 1. pkt. , efter  

 »§ 20 A«: »eller § 48 a i lov om banker og sparekasser  

 m.v.«.
§ 3 Stk. 1. Tidspunktet for § 1' s ikrafttræden fastsættes af  

 skatteministeren.
 Stk. 2. § 2 træder i kraft den 1. juli 1998.
Bemærkninger til lovforslaget Almindelige bemærkninger Økonomiministeriet offentliggjorde i september 1997 rapporten  

 »Håndtering af pengeinstitutkriser«.
Som opfølgning på rapportens  

 anbefalinger og i tilknytning til det af økonomiministeren fremsatte  

 lovforslag om ændring af bank- og sparekasseloven fremsættes der hermed  

 forslag om ændring af fusionsskatteloven og skattestyrelsesloven.
Det  

 foreslås, at en skattefri fusion mellem pengeinstitutter kan gennemføres  

 uden, at det modtagende pengeinstituts fremførbare underskud bortfalder.  

 Endvidere foreslås det i skattestyrelsesloven præciseret, at en  

 forhåndsbesked fra det særlige værdiansættelsesnævn, som økonomiministeren  

 foreslår nedsat, er bindende for de skattelignende myndigheder.  

 Forhåndsbeskeden er ligeledes bindende for de involverede pengeinstitutter i  

 den forstand, at værdiansættelsesnævnets afgørelser efter økonomiministerens  

 lovforslag ikke kan påklages til anden administrativ myndighed.
 Formålet med den samlede indsats på dette område er at tilvejebringe et  

 bedre grundlag for at håndtere pengeinstitutkriser.
Administrative konsekvenser Forslagene skønnes ikke at få nævneværdige administrative konsekvenser.
Provenumæssige konsekvenser Forslaget om, at det modtagende pengeinstitut ikke mister sine fremførte  

 underskud, må antages at være en afgørende forudsætning for, at overtagelsen  

 af et nødlidende pengeinstitut gennemføres som en skattefri fusion, hvis det  

 modtagende institut har nævneværdige fremførte underskud.
Forslaget indebærer  

 således ikke noget egentligt provenutab, idet det antages, at en  

 skattepligtig fusion, som er alternativet, ikke ville udløse skattebetaling i  

 det indskydende pengeinstitut.
 I det omfang skattefri fusion efter lovforslaget træder i stedet for en  

 skattepligtig fusion, som ville have udløst skattebetaling i det indskydende  

 institut, kan lovforslaget medføre et provenutab, der skønnes at være meget  

 begrænset, da hovedparten af de større pengeinstitutter anvender  

 lagerprincippet ved opgørelse af gevinst og tab på deres beholdning af  

 obligationer.
Administrative og økonomiske konsekvenser for erhvervslivet Forslagene er led i en indsats for at tilvejebringe et bedre beredskab til  

 håndtering af fremtidige pengeinstitutkriser.
Forslaget om ændring af  

 fusionsskatteloven sikrer, at et pengeinstitut, der medvirker til at  

 videreføre et nødlidende pengeinstituts aktiviteter ved at fusionere med  

 dette, ikke fortaber sit eget skattemæssige underskud.
Med forslaget om, at  

 der kan opnås en bindende forhåndsbesked fra et uafhængigt  

 værdiansættelsesnævn, muliggøres en hurtig afklaring for de involverede  

 pengeinstitutter af den skattemæssige værdiansættelse i forbindelse med  

 overtagelse af et kriseramt pengeinstitut.
Der er således tale om  

 erhvervsøkonomiske og administrative lettelser.
Miljømæssige konsekvenser Forslagene har ikke miljømæssige konsekvenser.
Forholdet til EU-retten Forslaget om, at det modtagende pengeinstitut ikke mister sine fremførte  

 underskud, vil kræve notifikation over for Europa-Kommissionen efter  

 EU-reglerne om statsstøtte, da der er tale om en særlig undtagelse for  

 pengeinstitutter, der imidlertid skal ses i lyset af, at undtagelsen ikke  

 udgør en særlig fordel for pengeinstitutterne, men blot kompenserer for  

 forholdene i denne særlige sektor.
Bemærkninger til de enkelte bestemmelser Til § 1 Til nr. 1 Ifølge fusionsskattelovens § 8, stk. 6, kan underskud fra tidligere år i  

 de fusionerede selskaber uanset bestemmelsen i ligningslovens § 15 ikke  

 fradrages ved det modtagende selskabs indkomstopgørelse.
Det gælder såvel  

 underskud i det indskydende selskab som underskud i det modtagende selskab.
 Reglen medfører således, at et underskud hos et modtagende pengeinstitut  

 bortfalder i tilfælde af, at der gennemføres en skattefri fusion med et andet  

 pengeinstitut.
Den overvejende del af de større pengeinstitutter har valgt at anvende det  

 såkaldte lagerprincip i deres skatteregnskab, dvs. at gevinst og tab opgøres  

 som forskellen mellem værdien af fordringerne ved indkomstårets begyndelse og  

 indkomstårets udløb.
Lagerprincippet er beskrevet i kursgevinstlovens § 33,  

 stk. 1. Da pengeinstitutter har store fondsbeholdninger med fastforrentede  

 fordringer, vil deres skattemæssige resultat i høj grad være præget af  

 kursreguleringer, således at de i år med rentestigning ofte vil have  

 underskud og overskud i år med rentefald.
Det kan derfor ramme et pengeinstitut særligt hårdt, at dets eget  

 skattemæssige underskud bortfalder.
Efter gældende regler vil f.eks. et  

 underskud i et landsdækkende pengeinstitut gå tabt, hvis instituttet  

 medvirker til at videreføre et lille nødlidende pengeinstituts aktiviteter  

 ved skattefrit at fusionere med dette.
Det gælder, uanset fusionen ikke er  

 udtryk for skattetænkning, og at underskuddet ville være bevaret, hvis  

 fusionen ikke var gennemført.
Der foreslås derfor indsat en bestemmelse i fusionsskattelovens § 8 om, at  

 et modtagende pengeinstitut, der i de seneste 5 år har anvendt  

 lagerprincippet på fastforrentede obligationer, også efter en fusion kan  

 fremføre sit skattemæssige underskud.
Lagerprincippet er som nævnt beskrevet  

 i kursgevinstlovens § 33, stk. 1. Der foretages ingen ændring for så vidt  

 angår det indskydende pengeinstitut, hvis underskud således fortabes ved  

 fusionen.
 Bestemmelsen finder kun anvendelse ved fusioner mellem pengeinstitutter,  

 der er omfattet af bank- og sparekasselovens § 1, stk. 2, dvs. banker,  

 sparekasser og andelskasser samt sammenslutningen af andelskasser, jf. bank-  

 og sparekasselovens § 15 f.
For at forhindre, at der spekuleres i bestemmelsen på den måde, at et  

 pengeinstitut lader et lille institut, der har oparbejdet et meget stort  

 underskud, være det modtagende selskab, foreslås der indsat et krav om, at  

 det modtagende pengeinstituts kernekapital skal være større end det ophørende  

 pengeinstituts kernekapital.
Ved kernekapital forstås ifølge bank- og  

 sparekasselovens § 21 a indbetalt aktie-, garanti- eller andelskapital samt  

 overkurs ved emission og reserver.
Forslaget om, at det modtagende pengeinstitut ikke mister sine fremførte  

 underskud ved fusion med et andet pengeinstitut, er derimod ikke begrænset  

 til den situation, hvor det indskydende selskab er nødlidende, da det ville  

 kunne indebære, at fusion med et selskab, der er inde i en uheldig udvikling,  

 først finder sted på et sent tidspunkt i forløbet.
Bestemmelsen ville dermed  

 ikke tilstrækkeligt effektivt kunne medvirke til at forebygge  

 pengeinstitutkriser.
Til nr. 2 og 3 Ifølge fusionsskattelovens § 15 b om spaltning og § 15 d om tilførsel af  

 aktiver finder fusionsskattelovens § 8 om de skattemæssige virkninger af en  

 fusion tilsvarende anvendelse ved sådanne transaktioner.
Da den foreslåede  

 bestemmelse om det modtagende pengeinstituts bevarelse af sit skattemæssige  

 underskud kun skal gælde ved fusion af pengeinstitutter, er det derfor  

 nødvendigt at ændre henvisningsbestemmelserne, således at det fremgår, at den  

 nye § 8, stk. 7, ikke finder anvendelse ved spaltning og tilførsel af  

 aktiver.
Til § 2 Forslaget er en konsekvens af det af økonomiministeren fremsatte  

 lovforslag om ændring af lov om banker og sparekasser m.v., hvori der stilles  

 forslag om etablering af et særligt værdiansættelsesnævn, der hurtigt skal  

 kunne give en bindende forhåndsbesked om den skattemæssige værdi af udlån i  

 et pengeinstitut, der ikke længere opfylder bank- og sparekasselovens  

 kapitalkrav, i forbindelse med en videreførelse af det nødlidende  

 pengeinstituts aktiviteter.
Med forslaget præciseres, at en sådan forhåndsbesked er bindende for de  

 skattelignende myndigheder.
Disse myndigheder skal således lægge  

 forhåndsbeskeden til grund ved behandling af det beskrevne forhold.
Denne  

 binding gælder dog kun ved den ligningsmæssige behandling af det overtagende  

 pengeinstitut og ved den ligningsmæssige behandling af det pengeinstitut, der  

 overtages.
Forhåndsbeskeden er bindende for de involverede pengeinstitutter i  

 den forstand, at værdiansættelsesnævnets afgørelser efter økonomiministerens  

 lovforslag ikke kan påklages til anden administrativ myndighed.
 I det omfang, der efterfølgende sker ændringer i forudsætninger, der har  

 været afgørende for indholdet af forhåndsbeskeden, herunder ændringer i love  

 eller bekendtgørelser, der har ligget til grund for forhåndsbeskeden, er den  

 ikke bindende.
Til § 3 Bestemmelsen i § 1 om, at det modtagende pengeinstitut ikke mister sine  

 fremførte underskud, vil som nævnt ovenfor kræve notifikation over for  

 Europa-Kommissionen.
Skatteministeren foreslås derfor bemyndiget til at  

 fastsætte tidspunktet for bestemmelsens ikrafttræden. § 1 vil blive sat i  

 kraft, når Kommissionens godkendelse foreligger.
 Det foreslås, at § 2 træder i kraft den 1. juli 1998 ligesom det af  

 økonomiministeren stillede forslag vedrørende oprettelse af et  

 værdiansættelsesnævn.
Skriftlig fremsættelse (5. februar 1998) Skatteministeren (Carsten Koch):
 Jeg skal hermed tillade mig at fremsætte:
 Forslag til lov om ændring af fusionsskatteloven og  

 skattestyrelselsesloven. (Håndtering af pengeinstitutkriser).
(Lovforslag nr.
L 175).
 Lovforslaget følger op på Økonomiministeriets rapport »Håndtering af  

 pengeinstitutkriser«, der blev offentliggjort i september 1997, og  

 fremsættes i tilknytning til det af økonomiministeren fremsatte lovforslag om  

 ændring af bank- og sparekasseloven.
Det foreslås, at en skattefri fusion mellem pengeinstitutter kan  

 gennemføres, uden at det modtagende pengeinstituts fremførbare underskud  

 bortfalder.
Der foreslås ingen ændring for så vidt angår det indskydende  

 pengeinstitut, hvis underskud således fortabes ved fusionen.
Endvidere foreslås det i skattestyrelsesloven præciseret, at en  

 forhåndsbesked fra det særlige værdiansættelsesnævn, som økonomiministeren  

 foreslår nedsat, er bindende for de skattelignende myndigheder.  

 Forhåndsbeskeden er ligeledes bindende for de involverede pengeinstitutter i  

 den forstand, at værdiansættelsesnævnets afgørelser ikke kan påklages til  

 anden administrativ myndighed.
Værdiansættelsesnævnet skal hurtigt kunne give  

 en bindende forhåndsbesked om den skattemæssige værdi af udlån i et  

 pengeinstitut, der ikke længere opfylder bank- og sparekasselovens  

 kapitalkrav, i forbindelse med en videreførelse af det nødlidende  

 pengeinstituts aktiviteter.
 Formålet med den samlede indsats på dette område er at tilvejebringe et  

 bedre grundlag for at håndtere pengeinstitutkriser.
Lovforslaget skønnes ikke at have nævneværdige administrative  

 konsekvenser.
Lovforslaget kan medføre et provenutab, der skønnes at være  

 meget begrænset.
 Idet jeg i øvrigt henviser til bemærkningerne til lovforslaget skal jeg  

 anbefale forslaget til Folketingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 954 af 5. november 1996, som  

 ændret ved § 2 i lov nr. 1212 af 27. december 1996 og § 3 i lov nr. 975 af  

 17. december 1997, foretages følgende ændringer:
 1. I § 8 indsættes efter stk. 6 som nyt stykke:
 » Stk. 7 . Stk. 6, 1. pkt., finder ved fusioner mellem  

 pengeinstitutter, der er omfattet af bank- og sparekasselovens § 1, stk. 2,  

 ikke anvendelse på underskud, som er opstået før fusionen i et modtagende  

 pengeinstitut, såfremt det modtagende pengeinstitut i de seneste 5 indkomstår  

 har værdiansat fastforrentede obligationer efter lagerprincippet, og det  

 modtagende pengeinstituts kernekapital, jf. bank- og sparekasselovens § 21 a,  

 stk. 2, på fusionsdatoen er større end det indskydende pengeinstituts  

 kernekapital.«.
 Stk. 7 bliver herefter stk. 8.
 2. I § 15 b, stk. 1, 1. pkt., og stk. 2, 1. pkt,  

 ændres »§ 8« til: »og § 8, stk. 1-6 og 8,».
§ 15 b.
Spaltes et selskab hjemmehørende i udlandet, finder § 5, §  

 6, stk. 1, 3, 4 og 6, § 8 tilsvarende anvendelse. § 7, stk. 1, og § 10 finder  

 endvidere tilsvarende anvendelse, hvis det udenlandske selskab ophører ved  

 spaltningen.
Ophører det udenlandske selskab ikke ved spaltningen, indgår  

 fortjeneste eller tab på de af det indskydende selskabs aktiver og passiver,  

 der som følge af spaltningen er knyttet til et her hjemmehørende modtagende  

 selskab eller et i udlandet hjemmehørende modtagende selskabs faste  

 driftssted eller faste ejendom her i landet, ikke i det indskydende selskabs  

 skattepligtige indkomst. § 8, stk. 1-4, finder dog alene anvendelse på de af  

 det indskydende selskabs aktiver og passiver m.v., der som følge af  

 spaltningen er knyttet til et her hjemmehørende modtagende selskab eller til  

 et i udlandet hjemmehørende modtagende selskabs faste driftssted eller faste  

 ejendom her i landet.
Et modtagende selskab kan alene overtage den del af det  

 indskydende selskabs skattemæssige afskrivninger, nedskrivninger og  

 henlæggelser, der vedrører de overtagne aktiver.
Sikkerhedsfondshenlæggelser  

 som omhandlet i selskabsskattelovens § 13 C, stk. 1, fordeles som  

 udgangspunkt efter forholdet mellem de overførte forsikringer og den samlede  

 forsikringsbestand på spaltningstidspunktet.
Ligningsrådet kan fastsætte en  

 anden fordeling.
Ubenyttede investeringsfondshenlæggelser i det indskydende  

 selskab og de dertil knyttede indskud i pengeinstitutter kan overføres til et  

 eller flere af de modtagende selskaber.
Ophører det indskydende selskab,  

 beskattes fortjeneste og tab på andre aktiver og passiver efter reglerne i  

 selskabsskattelovens § 7. Medmindre det indskydende selskab ved sidste  

 ordinære skatteansættelse forud for spaltningen var sambeskattet med det her  

 hjemmehørende modtagende selskab, jf. selskabsskattelovens § 31, anses de af  

 det indskydende selskabs aktiver og passiver, der som følge af spaltningen er  

 knyttet til det modtagende selskabs faste driftssted i udlandet, ved  

 opgørelsen af selskabets skattepligtige indkomst her i landet for anskaffet  

 til handelsværdien på spaltningsdatoen.
Stk. 2. Spaltes et selskab hjemmehørende her i landet, finder § 5,  

 § 6, stk. 1, 3, 4 og 6, § 8 tilsvarende anvendelse. § 7, stk. 1, og § 10  

 finder endvidere tilsvarende anvendelse, hvis selskabet ophører ved  

 spaltningen.
Ophører selskabet ikke ved spaltningen, indgår fortjeneste eller  

 tab på de af det indskydende selskabs aktiver og passiver, der som følge af  

 spaltningen er knyttet til et her hjemmehørende modtagende selskab eller et i  

 udlandet hjemmehørende modtagende selskabs faste driftssted eller faste  

 ejendom her i landet, ikke i det indskydende selskabs skattepligtige  

 indkomst. § 8, stk. 1-4, finder dog alene anvendelse på de af det indskydende  

 selskabs aktiver og passiver m.v., der som følge af spaltningen er knyttet  

 til et her i landet hjemmehørende modtagende selskab eller til et i udlandet  

 hjemmehørende modtagende selskabs faste driftssted eller faste ejendom her i  

 landet.
Et modtagende selskab kan alene overtage den del af det indskydende  

 selskabs skattemæssige afskrivninger, nedskrivninger og henlæggelser, der  

 vedrører de overtagne aktiver.
Sikkerhedsfondshenlæggelser som omhandlet i  

 selskabsskattelovens § 13 C, stk. 1, fordeles som udgangspunkt efter  

 forholdet mellem de overførte forsikringer og den samlede forsikringsbestand  

 på spaltningstidspunktet.
Ligningsrådet kan fastsætte en anden fordeling.  

 Ubenyttede investeringsfondshenlæggelser i det indskydende selskab og de  

 dertil knyttede indskud i pengeinstitutter kan overføres til et eller flere  

 af de modtagende selskaber.
Ophører det indskydende selskab, beskattes  

 fortjeneste eller tab på andre aktiver og passiver efter reglerne i  

 selskabsskattelovens § 5.
Stk. 3-5. --- 3. I § 15 d, stk. 2, 1. pkt., og stk. 3, 1. pkt.,  

 ændres »§ 8« til: »§ 8, stk. 1-6 og 8,».
§ 15 d. --- Stk. 2. Ved tilførsel af aktiver fra et her hjemmehørende selskab  

 finder § 5, § 6, stk. 1, 3, 4 og 6, og § 8 tilsvarende anvendelse. § 8, stk.  

 1-4, finder dog alene anvendelse på de af det indskydende selskabs aktiver og  

 passiver m.v., der som følge af tilførslen er knyttet til et her  

 hjemmehørende modtagende selskab eller til et i udlandet hjemmehørende  

 modtagende selskabs faste driftssted eller faste ejendom her i landet.
Det  

 modtagende selskab kan alene overtage den del af det indskydende selskabs  

 skattemæssige afskrivninger, nedskrivninger og henlæggelser, der vedrører den  

 eller de tilførte virksomhedsgrene.
Sikkerhedsfondshenlæggelser som omhandlet  

 i selskabsskattelovens § 13 C, stk. 1, fordeles som udgangspunkt efter  

 forholdet mellem de overførte forsikringer og den samlede forsikringsbestand  

 på tilførselstidspunktet.
Ligningsrådet kan fastsætte en anden fordeling.  

 Ubenyttede investeringsfondshenlæggelser og de dertil knyttede indskud i  

 pengeinstitutter kan overføres helt eller delvis til et modtagende selskab.  

 Overføres kun en del af henlæggelserne, anses de først foretagne henlæggelser  

 for overført til det eller de modtagende selskaber.
Stk. 3. Ved tilførsel af aktiver fra et i udlandet hjemmehørende  

 selskab finder § 5, § 6, stk. 1, 3, 4 og 6, og § 8 tilsvarende anvendelse. §  

 8, stk. 1-4, finder dog alene anvendelse på de af det indskydende selskabs  

 aktiver og passiver m.v., der som følge af tilførslen er knyttet til et her  

 hjemmehørende modtagende selskab eller til et i udlandet hjemmehørende  

 modtagende selskabs faste driftssted eller faste ejendom her i landet.
Det  

 modtagende selskab kan alene overtage den del af det indskydende selskabs  

 skattemæssige afskrivninger, nedskrivninger og henlæggelser, der vedrører den  

 eller de tilførte virksomhedsgrene.
Sikkerhedsfondshenlæggelser som omhandlet  

 i selskabsskattelovens § 13 C, stk. 1, fordeles som udgangspunkt efter  

 forholdet mellem de overførte forsikringer og den samlede forsikringsbestand  

 på tilførselstidspunktet.
Ligningsrådet kan fastsætte en anden fordeling.  

 Ubenyttede investeringsfondshenlæggelser og de dertil knyttede indskud i  

 pengeinstitutter kan overføres helt eller delvis til et modtagende selskab.  

 Overføres kun en del af henlæggelserne, anses de først foretagne henlæggelser  

 for overført til det eller de modtagende selskaber.
Medmindre det indskydende  

 selskab ved sidste ordinære skatteansættelse forud for tilførslen var  

 sambeskattet med det her hjemmehørende modtagende selskab, jf.  

 selskabsskattelovens § 31, anses de af det indskydende selskabs aktiver og  

 passiver, der som følge af tilførslen er knyttet til det modtagende selskabs  

 faste driftssted i udlandet, ved opgørelsen af selskabets skattepligtige  

 indkomst her i landet for anskaffet til handelsværdien på tilførselsdatoen.
Stk. 4. --- § 2 I skattestyrelsesloven, jf. lovbekendtgørelse nr. 276 af 12. april 1997,  

 som ændret ved § 1 i lov nr. 1098 af 29. december 1997 og § 1 i lov nr. 1106  

 af 29. december 1997, indsættes i § 20 C, stk. 2, 1. pkt. , efter  

 »§ 20 A«: »eller § 48 a i lov om banker og sparekasser  

 m.v.«.
§ 20 C. --- Stk. 2. En forhåndsbesked efter § 20 A er bindende for  

 skattemyndighederne ved behandlingen af det beskrevne forhold.
En bindende  

 forhåndsbesked efter § 20 A, stk. 2, er kun bindende for skattemyndighederne  

 ved stillingtagen til dispositioner foretaget efter forhåndsbeskedens  

 afgivelse.
