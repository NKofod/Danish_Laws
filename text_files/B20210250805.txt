Bekendtgørelse om ændring af bekendtgørelse om markblok, elektronisk fællesskema og elektroniske tilsagnsskemaer § 1 I bekendtgørelse nr. 1737 af 27. november 2020 om markblok, elektronisk fællesskema og elektroniske tilsagnsskemaer, som ændret ved bekendtgørelse nr. 658 af 14. april 2021, bekendtgørelse nr. 1691 af 16. august 2021 og bekendtgørelse nr. 2239 af 30. november 2021, foretages følgende ændringer:
 1. I § 5 indsættes som nyt stk. 4:
»Stk. 4. For ændringsforslag, der skal have virkning for 2021, skal ændringsforslag dog være modtaget i Landbrugsstyrelsen senest den 2. januar 2022.« Stk. 4 bliver herefter stk. 5.
 2. I § 10, stk. 2, ændres »3 og 5« til: »4 og 6«.
 3. I § 10 indsættes som nyt stk. 3:
»Stk. 3. For ansøgninger, hvor tilsagnsperioden ønskes påbegyndt i 2021, skal tilsagnsskemaet dog være modtaget i Landbrugsstyrelsen senest den 6. januar 2022.« Stk. 3-5 bliver herefter stk. 46.
§ 2 Bekendtgørelsen træder i kraft den 22. december 2021.
