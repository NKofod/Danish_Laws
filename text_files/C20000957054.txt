Skrivelse om direktiv om foreløbigt direktiv vedrørende  

 operativ risikostyring 1.  

  

 Gyldighedsområde Direktivet er gældende for  

 Forsvarskommandoens ansvarsområde.
2.  

  

 Formål Dette direktiv fastlægger de  

 principielle retningslinier for anvendelse af risikostyring ved løsning af  

 forsvarets opgaver i forbindelse med øvelses- og uddannelsesaktiviteter.
 Operativ risikostyring har  

 til formål at forebygge og begrænse uheld og dermed personel- og  

 materielskader,  

 samtidigt med at forsvarets aktiviteter udføres hensigtsmæssigt og effektivt.
3.  

  

 Definitioner 3.1.  

  

 Risikofaktor.
 Risikofaktor er en faktor,  

 der, hvis den indvirker på opgaveløsningen, medfører tab.
 3.2.  

  

 Tab.
 Tab er personel- og  

 materielskader eller manglende målopfyldelse vurderet ud fra det værst  

 tænkelige  

 tilfælde af en risikofaktors indvirkning.
 3.3.  

  

 Faktorsandsynlighed.
 Faktorsandsynlighed er den  

 sandsynlighed, hvormed en risikofaktor vil indvirke på opgaven.
 3.4.  

  

 Risiko.
Risiko er produktet af  

 faktorsandsynlighed og tab.
Såfremt faktorsandsynlighed og tab er udtrykt i  

 graduerede termer som f.eks. stor, middel eller lille, bør størrelsen af en  

 risiko ansættes ud fra en samlet vurdering af faktorsandsynlighed og tab.
 3.5.  

  

 Risikostyring.
 Risikostyring er den  

 ledelses- og styringsproces, der som en integreret del af  

 beslutningsprocessen  

 har til formål at reducere de risici, der er forbundet med udførelse af  

 opgaver.
 3.6.  

  

 Operativ  

 risikostyring.
 Operativ risikostyring er  

 risikostyring anvendt ved løsning af forsvarets opgaver i forbindelse med  

 øvelses- og uddannelsesaktiviteter.
 3.7.  

  

 Opmærksomhedsområder.
 Opmærksomhedsområder er  

 påvirkelige forhold, tilstande eller situationer, der indebærer stor risiko  

 for opgaveløsningen.
4.  

  

 Retningslinier Ved planlægning og  

 gennemførelse af forsvarets opgaver i forbindelse med øvelses- og  

 uddannelsesaktiviteter  

 indgår risikostyring i ledelses- og styringsprocessen på alle niveauer.
 Følgende principper  

 anvendes:
   

 	  

    

 Accepter kun en  

 risiko, når fordelene vejer tungere end ulemperne.
   

 	  

    

 Accepter ingen unødig  

 risiko.
   

 	  

    

 Træf beslutning om  

 accept af en risiko på rette niveau.
   

 	  

    

 Forebyg uheld og  

 minimer tab gennem planlægning, tilpasning af drift og udøvelse af kontrol.
 Risikostyring opdeles i  

 følgende faser:
  

 	  

    

 Analyse,   

 	  

    

 vurdering,   

 	  

    

 beslutning, samt   

 	  

    

 kontrol og opfølgning.
 I analysefasen identificeres  

 mulige risikofaktorer og tab, årsagerne hertil samt eventuelle indbyrdes  

 sammenhænge.
I vurderingsfasen  

 kvantificeres risici, og ud fra de største risici findes de  

 opmærksomhedsområder,  

 der er styringsrelevante.
Identifikation af opmærksomhedsområderne er et  

 afgørende element i risikostyring.
I beslutningsfasen træffes -  

 med baggrund i erkendte opmærksomhedsområder - afgørelse om, hvilke  

 forebyggende foranstaltninger, der skal træffes med henblik på at eliminere  

 fundne risici eller reducere disse til et acceptabelt niveau.
Endvidere  

 besluttes,  

 hvorledes disse foranstaltninger skal iværksættes.
I kontrol- og  

 opfølgningsfasen overvåges den igangsatte opgaveløsning med henblik på at  

 fastslå effektiviteten af iværksatte forebyggende foranstaltninger og  

 konsekvenserne  

 af uventede ændringer.
I denne fase korrigeres de forebyggende  

 foranstaltninger  

 eventuelt med baggrund i fornyet analyse og vurdering.
 Den konkrete risikostyring  

 vil afhænge af tiden, der er til rådighed, aktivitetens kompleksitet og  

 størrelsen af organisationen og de ressourcer, der er involveret.
 Formen vil kunne variere fra  

 en "her og nu" risikostyring uden skriftlig dokumentation over en  

 større  

 detaljeringsgrad og systematik til en fuldt systematisk risikostyring,  

 baseret  

 på statistisk materiale eller dokumenterede erfaringer i anden form.
5.  

  

 Ansvar Myndigheder, enheder og  

 enkeltpersoner i forsvaret har pligt til at være opmærksom på mulige risici  

 ved  

 opgaveløsninger og afveje fordele og ulemper med henblik på opnåelse af en  

 effektiv og sikker gennemførelse af de enkelte aktiviteter.
6.  

  

 Andre forhold Uddannelse i risikostyring  

 indgår i uddannelsen ved forsvarets skoler og enheder.
7.  

  

 Sagsbehandlende  

 afdeling Inspektionsafdelingen er  

 sagsbehandlende afdeling.
Henvendelse kan ske til Havari- og  

 Undersøgelsessektionen,  

 lokal 3925.
