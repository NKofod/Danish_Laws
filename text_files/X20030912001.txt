Skattefri  

 aktieombytning umiddelbart efterfulgt af ophørsspaltning To af anpartshaverne i D - personerne A og B - anmoder om tilladelse  

 til skattefri aktieombytning i henhold til aktieavancebeskatningslovens § 13  

 stk. 1 og 2 samt om tilladelse til skattefri spaltning af det ved  

 aktieombytningen  

 etablerede selskab E jf fusionsskattelovens §§ 15a og 15b.
Den skattefri  

 spaltning påtænkes at have skattemæssig virkning fra tidspunktet for  

 aktieombytningen.
Anpartskapitalen i D er på nom. 300.000 kr.
Selskabet er stiftet i  

 1990 og dets hovedaktivitet består i administration og hermed forbunden  

 virksomhed.
 D ejes af A,B og selskabet C - hver med 1/3 af anpartskapitalen.
Ombytningen tænkes gennemført ved at A og B's andel af anparterne  

 i D indskydes som apportindskud i et nystiftet selskab.
Vederlag for  

 anparterne  

 skal udelukkende bestå af aktier i det nystiftede selskab E.
 Det er herefter hensigten, at E umiddelbart i forlængelse af  

 aktieombytningen skal ophøre ved spaltning til 2 nystiftede selskaber F og G,  

 hvis aktivitet vil være hver at eje for nom. 100.000 kr. anparter i D.
 Ifølge regnskabsopstillingen består åbningsbalancen for hver af de  

 to - ved spaltningen etablerede - nystiftede selskaber F og G af aktiver for  

 1  

 mio. kr. (anparter i D) og en egenkapital, der består af en nominel  

 anpartskapital på 125.000 kr. og overkursfond på 875.000 kr.
 Formålet med anpartsombytningen er iflg. repræsentanten:
At lette et senere generationsskifte: Der kan i fremtiden -  

 5-10 år - blive tale om, at virksomheden overdrages til betroede  

 medarbejdere.  

 For at tilpasse egenkapitalgrundlaget til en sådan ovedragelse, ønsker man at  

 selskabet skal indgå i en koncern,sådan at der bliver mulighed for at udlodde  

 selskabets overskydende likviditet til moderselskabet.
På denne måde vil det  

 endvidere være muligt at sikre den overskydende likviditet fra  

 driftsrisikoen.
At lette udbyttepolitikken for datterselskabet, idet der på  

 nuværende tidspunkt er såvel fysiske som juridiske personer i ejerkredsen for  

 D  

 samt at gøre det nemmere at tilpasse likviditeten til driften i  

 datterselskabet, og at der efter ombytningen vil blive foretaget en  

 spaltning af det pågældende selskab, således at A og B hver især får deres  

 eget  

 holdingselskab.
 Med hensyn til spaltningen er baggrunden for anmodningen, at  

 spaltningen vil medføre at A og B opnår hver især at få sit eget  

 holdingselskab.
Den lignende myndighed udtaler, at man ikke kan anbefale, at der  

 bliver givet tilladelse, idet det ikke er dokumenteret eller sandsynliggjort,  

 at den skattefri aktieombytning er forretningsmæssigt begrundet i  

 omstrukturering eller rationalisering af virksomheden.
Det må på den baggrund  

 antages, at hovedformålet med aktieombytningen er at udskyde  

 aktieavancebeskatningen med deraf følgende skattebesparelse.
 Den regionale told- og skattemyndighed indstiller, at der ikke  

 bliver givet tilladelse til den skattefri aktieombytning/skattefri spaltning  

 ud  

 fra bl.a. følgende overvejelser:
 Man bemærker, at reglerne i aktieavancebeskatningslovens § 13, stk  

 1 og 2 blev indført ved lov nr 219 af 3/4-01992. Reglerne er en  

 implementering  

 af Rådets direktiv af 23. juli 1990 om fælles beskatningsorden ved fusion,  

 spaltning, tilførsel af aktiver og ombytning af aktier vedrørende selskaber i  

 forskellige medlemsstater og finder i Danmark også anvendelse på  

 selskaber der  

 har hjemsted i samme medlemsstat.
 Indførelse af kravet om forhåndsgodkendelse skete ved lov nr 312  

 af 17/5-1995. Bestemmelserne er senere ændret ved lov 166 af 24/3-1999.  

 Kravet  

 om forhåndstilladelse er ifølge forarbejderne at hindre omgåelse af  

 skattereglerne således at tilladelser kun bør gives når omstruktureringen er  

 begrundet i forretningsmæssige forhold, for eksempel mulighed for forøgelse  

 af  

 erhvervsvirksomhedens indtjening, ekspansion eller overlevelse; og  

 tilladelser  

 bør ikke gives hvor omstruktureringen alene foretages af hensyn til at spare  

 skat hos aktieejerne (udskydelse af aktieavancebeskatningen) eller hos  

 selskaberne (udskydelse af beskatning af avance på anlægsaktiver, særlig  

 goodwill og ejendomme, herunder genvundne afskrivninger).
 Ifølge fusionsdirektivets art. 11, stk.1, litra a, kan en  

 medlemsstat fravige direktivet, når hovedformålet eller et af hovedformålene  

 bag en af de transaktioner direktivet dækker, er skatteunddragelse eller  

 -undgåelse.
Dette betyder, at såfremt en transaktion ikke foretages ud fra  

 forsvarlige økonomiske betragtninger, såsom omstrukturering eller  

 rationalisering af aktiviterne i de selskaber, der deltager i transaktionen,  

 kan dette skabe formodning om, at hovedformålet er eller et af hovedformålene  

 med transaktionen er skatteunddragelse eller - undgåelse.
Afgørelsen herom  

 skal  

 foretages ud fra en samlet undersøgelse af den konkrete transaktion, jf.  

 EF-domstolens dom af 17. juli 1997 i Leur-Bloem sagen offentliggjort i SU  

 1997.257.
 Ud fra en samlet vurdering af de i sagen foreliggende oplysninger  

 finder den regionale told- og skattemyndighed, at der ved ansøgningen ikke er  

 fremlagt oplysninger om konkrete omstruktureringer eller rationalisering af  

 aktiviteterne som kan påvise eller sandsynliggøre, at en omstruktureringen  

 kan  

 tilgodese selskabernes fortsatte udvikling, således at omstruktureringen  

 herved  

 kan anses begrundet ud fra forsvarlige økonomiske betragtninger.
 Den hensigt at overføre den i selskabet indtjente kapital ved  

 skattefri udlodning til hver af de enkelte aktionærers holdingselskab  

 tilgodeser alene de enkelte aktionærers og ikke selskabernes interesse og  

 findes af den regionale told- og skattemyndighed, under henvisning til  

 ovenstående, ikke at burde medføre tilladelse til skattefri aktieombytning.
 Idet ansøgningen ikke omfatter ønske om en skattefri spaltning af  

 et holdingselskab, der er opstået på anden måde end ved skattefri  

 aktieombytning, finder den regionale told- og skattemyndighed ikke grundlag  

 for  

 at tage stilling hertil.
 Det var, efter en samlet konkret vurdering af omstruktureringen og  

 begrundelsen herfor, Told- og Skattestyrelsens opfattelse, at tilladelse til  

 skattefri aktieombytning efterfulgt af ophørsspaltning af det nystiftede  

 holdingselskab kunne bevilges, da hovedformålet med den påtænkte  

 omstrukturering ikke fandtes at være skatteundgåelse eller -unddragelse.
