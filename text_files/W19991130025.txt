Den følgende dag blev patienten tilset af læge B fra  

 kirurgisk afdeling  kl. 2.30 og 5.30, idet hun havde faldende blodtryk,  

 hastig puls og kun ubetydelig vandladning.
Ved tilsynet kl. 5.30 konfererede  

 læge B med læge A.
Læge B ordinerede insulinbehandlingen  

 fortsat.
Ved en CT-scanning kl. 10.00 blev der konstateret en bristet 7x12 cm  

 stor udvidelse af legemspulsåren under nyrekarrenes afgang.
Patienten  

 blev herefter overflyttet til og opereret på karkirurgisk afdeling  

 på sygehus 2, hvor hun døde 12 dage senere.
 Der blev klaget over, at lægerne på sygehus 1 ikke foretog  

 tilstrækkelige undersøgelser af årsagen til patientens  

 smerter.
Klage over utilstrækkelig  

 undersøgelser af pludselige smerter i venstre flanke Patientklagenævnet fandt, at læge A og  

 læge B havde overtrådt lægeloven, idet de ikke havde  

 foretaget tilstrækkeligt grundige undersøgelser.
I betragtning  

 af den væsentlige ændring af patientens tilstand under  

 indlæggelsen, burde læge A og læge B ikke have fastholdt  

 diagnosen nyresten.
Læge A burde være mødt frem, da  

 læge B konfererede med ham 5.30.
Nævnet lagde vægt på, at patientens  

 blodtryk faldt flere gange under indlæggelsen, til trods for at der  

 blev indgivet 4 liter saltvand og 250 ml blod.
Blodprøver havde vist,  

 at der var sket en yderligere svækkelse af nyrefunktionen og en  

 stigning i blodets kaliumindhold.
 Nævnet fandt endvidere, at det havde været  

 hensigtsmæssigt, om læge A ved undersøgelsen kl. 16.50  

 havde udspurgt patienten om tidligere relevante kirurgiske lidelser, idet hun  

 de tre foregående år på sygehus 1 var blevet behandlet for  

 galdesten og ledsagende betændelse i bugspytkirtlen.
For så vidt angår læge C fandt  

 Patientklagenævnet, at denne ikke havde overtrådt  

 lægeloven.
Nævnet lagde her vægt på, at læge C  

 ved tilsynet kl. 20.00 ordinerede saltvand og insulin med udgangspunkt i, at  

 patientens nedsatte nyrefunktion skyldtes dårligt reguleret  

 sukkersyge.
