Landsskatteretskendelse vedr.
Anmodning om fritagelse for  

 skattetillæg Klagen skyldes, at skattemyndigheden ikke har  

 imødekommet klagerens anmodning om fritagelse for skattetillæg.
Landsskatterettens  

 afgørelse Skattemyndighedens afgørelse  

 ændres i overensstemmelse med klagerens påstand.
Sagens oplysninger Den 28. juni 2005 anmodede  

 klagerens revisionsfirma skattemyndigheden om henstand til den 21. juli 2005  

 med indsendelse af bl.a. klagerens selvangivelse for indkomståret 2004 på  

 grund  

 af sygdom på kontoret.
Anmodningen blev ikke imødekommet af  

 skattemyndigheden.
Den 21. juli 2005 indsendte  

 revisionsfirmaet klagerens selvangivelse m.m. for indkomståret 2004 og  

 anmodede  

 i brev af samme dato om fritagelse for skattetillæg med henvisning til, at  

 partner i revisionsfirmaet var blevet uarbejdsdygtig.
Der vedlagdes som  

 dokumentation herfor lægeerklæring af 29. juni 2005.
 Af lægeerklæringen fremgår,  

 at partneren havde angivet at være uarbejdsdygtig fra den 20. juni 2005, og  

 at  

 lægen skønnede ham uarbejdsdygtig i yderligere 2 måneder.
 Klagerens selvangivelse for  

 indkomståret 2004 blev registreret modtaget af Skattecenteret den 22. juli  

 2005.
 Som følge heraf pålagde  

 Skattecenteret klageren et skattetillæg på 1.800 kr.
I forbindelse med påklagen af  

 skattemyndighedens afgørelse har revisor oplyst, at han har ansøgt  

 skattemyndigheden  

 om fritagelse for skattetillæg for fire klienter.
En af klienterne er meddelt fritagelse for skattetillæg,  

 medens de tre andre klienters anmodninger ikke er imødekommet.
 Af det fremlagte materiale  

 vedrørende den klient, som skattemyndigheden har godkendt fritagelse for  

 skattetillæg for, fremgår, at revisors anmodning om henstand med indgivelse  

 af  

 selvangivelse blev afslået, men at den efterfølgende anmodning om fritagelse  

 for skattetillæg blev imødekommet.
Skattemyndighedens  

 afgørelse Skattemyndigheden har afslået  

 klagerens anmodning om fritagelse for skattetillæg.
Det oplyste om, hvorfor  

 selvangivelsen blev indsendt for sent kan ikke anses som særlige omstændigheder.
 I en udtalelse til  

 Landsskatteretten har skattemyndigheden yderligere anført, at akut sygdom hos  

 revisor på et tidspunkt, hvor skatteyderen ikke har mulighed for at finde en  

 anden revisor inden selvangivelsesfristens udløb, vil kunne begrunde en  

 eftergivelse af skattetillæg.
Klageren benytter et  

 revisionsfirma, der ikke kan betragtes som et mindre revisionsselskab.
Sygdom  

 blandt en af medarbejderne omkring selvangivelsestidspunktet kan ikke anses  

 som  

 en særlig omstændighed, da der i revisionsfirmaet må være god mulighed for at  

 finde en anden revisor.
 Til det oplyste om, at en af  

 revisionsfirmaets klienter er meddelt fritagelse for skattetillæg, er anført  

 at  

 klageren ikke kan støtte ret herpå, da han blev meddelt afslag på fritagelsen  

 den 27. juli 2005, medens den klient, der fik fritagelse, blev meddelt dette  

 den 6. september 2005.
Klagerens påstand og  

 argumenter Klagerens revisor har fremsat  

 påstand om, at anmodningen om fritagelse for skattetillæg imødekommes.
Der er fra revisors side  

 anmodet om fritagelse for skattetillæg i fire sager ved Skattecenteret.
De  

 fire  

 anmodninger er fuldstændig identiske.
Begrundelsen for fritagelse er i alle  

 fire tilfælde sygdom hos en medarbejder, og der er ved alle anmodninger  

 vedlagt  

 en lægeerklæring, som dokumenterer dette.
Skattecenteret har i tre af  

 de fire sager givet afslag på anmodningen om fritagelsen for skattetillæg og  

 bevilget fritagelse i en af sagerne.
Den sidste sag er behandlet af en anden  

 medarbejder.
Skatteydere bør behandles ens, uanset hvilken medarbejder der  

 bedømmer sagen.
Landsskatterettens  

 bemærkninger og begrundelse Selvangivelsen er indsendt  

 for sent i forhold til fristen i skattekontrollovens § 4, stk. 1. Der blev  

 derfor med rette pålagt klageren skattetillæg efter skattekontrollovens § 5,  

 stk. 1.
 Efter skattekontrollovens §  

 5, stk. 1, sidste pkt., kan der efter ansøgning ske hel eller delvis  

 fritagelse  

 for betaling af skattetillæg, hvis særlige omstændigheder taler derfor.
Ved særlige omstændigheder  

 forstås omstændigheder, der alene skyldes den skattepligtiges forhold og ikke  

 tredjemands forhold.
Dog kan f.eks. dokumenteret akut sygdom hos den  

 skattepligtiges revisor på et tidspunkt, hvor den skattepligtige ikke har  

 været  

 i stand til at finde en anden revisor inden selvangivelsesfristens  

 udløb, begrunde en fritagelse for skattetillæg.
 Landsskatteretten anser det  

 for tilstrækkelig godtgjort, at en partner i klagerens revisionsfirma på  

 selvangivelsestidspunktet led af en akut opstået sygdom.
 Retten har ikke tilstrækkelig  

 belæg for at antage, at revisionsfirmaet inden selvangivelsesfristens udløb  

 desuagtet kunne have udarbejdet klagerens selvangivelse.
 Ved bedømmelsen af, om der i  

 sådan en situation foreligger særlige omstændigheder i skattekontrollovens §  

 5,  

 stk. 1, forstand, bør det derfor tillægges vægt om revisionsfirmaet før  

 udløbet  

 af selvangivelsesfristen har søgt at sikre sig fristens overholdelse, f.eks.  

 ved at anmode om henstand ved indsendelse af selvangivelsen.
 Da revisionsfirmaet før  

 udløbet af selvangivelsesfristen anmodede om henstand med indgivelse af  

 klagerens selvangivelse og indgav selvangivelsen umiddelbart efter det  

 tidspunkt, hvortil der var anmodet om henstand, må der antages at foreligge  

 særlige omstændigheder, der begrunder fritagelse for skattetillæg.
 Den påklagede afgørelse  

 ændres i overensstemmelse hermed.
