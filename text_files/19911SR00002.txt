Nr BR 2 Beretning over den af energiministeren den 30. oktober 1991 afgivne  

 redegørelse i henhold til § 12, stk. 2, i lov nr. 293 af 10. juni 1981 om  

 anvendelse af Danmarks undergrund (Løgumklosterrunden)   

 Nr 2 1991-92, 1. samling Afgivet af Det Energipolitiske Udvalg Afgivet: 19911106 Udvalget har fra energiministeren modtaget en redegørelse i henhold til  

 undergrundslovens § 12, stk. 2, for regeringens planer om udstedelse af en  

 tilladelse til efterforskning og indvinding af kulbrinter for  

 Løgumklosterområdet i Sønderjylland.
Til redegørels en er knyttet underbilag 1, der angiver området for tilladelsen i for m af et kort, og underbilag 2, som gengiver hovedteksten til selve  

 tilladelsen.
Redegørelsen med bilag er medtaget som bilag 1 til denne  

 beretning.
Udvalget har i sin behandling af sagen noteret sig, at tildelingen af den  

 påtænkte tilladelse kan bidrage til at stimulere efterforskningen i områderne  

 uden for Centralgraven.
Et kommercielt fund ved Løgumkloster vil forøge  

 olieselskabernes interesse for at drive efterforskning i områder med de samme  

 kulbrintemæssige forudsætninger og vil således kunne medvirke til en  

 hurtigere afklaring af mulighederne for olie- og/eller gasproduktion uden for  

 Centralgraven.
Udvalget har endvidere noteret sig, at tildelingen af en  

 tilladelse vil finde sted under iagttagelse af de fornødne miljømæssige  

 hensyn.
 Udvalget imødeser forelæggelsen af resultatet af forhandlingerne med  

 ansøgerne, inden den endelige tildeling af tilladelsen finder sted.
 Herefter tilkendegiver udvalget, at man kan tage ministerens  

 redegørelse til efterretning.
 Et mindretal (Fremskridtspartiets medlem af udvalget) bemærker i øvrigt:
Det er fortsat Fremskridtspartiets opfattelse, at der var tale om tyveri,  

 da et folketingsflertal i 1981 krævede arealet tilbageleveret fra A.
P.  

 Møller.
Imidlertid gælder det om hurtigst muligt og med størst effektivitet  

 at få fundet kulbrinter flere steder i den danske undergrund, hvorfor  

 redegørelsen kan godkendes.
 P.u.v.
Riishøj formand Bilag 1 Løgumkloster-projektet Energiministerens redegørelse af 30/10 91 til Folketingets  

 Energipolitiske Udvalg i henhold til undergrundsloven Denne redegørelse afgives i henhold til undergrundslovens paragraf 12,  

 stk. 2, hvorefter energiministeren, forinden indkaldelse af ansøgninger om  

 efterforskningstilladelser, for Folketingets Energipolitiske Udvalg skal  

 forelægge en redegørelse for, hvilke områder der agtes udbudt, og de  

 generelle vilkår, hvorunder tilladelser agtes meddelt.
Baggrund Med boringen »Løgumkloster-1« tæt ved Løgumkloster i  

 Sønderjylland gjorde DUC i 1980 et fund af kulbrinter.
Fundet blev dog ikke  

 erklæret kommercielt, dels fordi de producerede mængder af kulbrinter ikke  

 vurderedes at være tilstrækkelige, dels fordi der under prøveproduktionen  

 sammen med kulbrinterne produceredes nitrogen og den giftige gasart  

 svovlbrinte, som ville være meget kostbar at fjerne med den på det tidspunkt  

 til rådighed værende teknologi.
Området omkring fundet blev derfor tilbageleveret til staten i 1985 som en  

 del af arealtilbageleveringerne i henhold til 1981-aftalen med A.
P.
Møller.
DONG-datterselskabet Dansk Olie og Gasproduktion A/S (DOPAS) har siden hen  

 gennemført omfattende undersøgelser af selve fundet såvel som af tilgængelige  

 geologiske og geofysiske data vedrørende den pågældende type fund i andre  

 lande.
Reservoir-formationen har en større udbredelse i Nordeuropa, og der  

 foregår p.t. produktion fra felter med denne type reservoir i såvel Polen som  

 Tyskland.
 På grundlag af disse undersøgelser tilkendegav DOPAS i begyndelsen af 1991  

 over for ministeriet, at selskabet nu vurderede, at en fornyet efterforskning  

 i området, herunder ikke mindst en anderledes placeret boring, ville have  

 forholdsvis gode chancer for at resultere i et kommercielt fund med  

 efterfølgende produktion af kulbrinter.
Energiministeriet bad herefter DOPAS om at undersøge, om der blandt de  

 olieselskaber, DOPAS i forvejen er i kontakt med omkring olie- og  

 gasaktiviteter i Danmark, var interesse for en fornyet efterforskning i  

 området.
Ministeriet tilkendegav samtidig, at man ville overveje et separat  

 udbud af området, såfremt den fornødne interesse var til stede.
Resultatet af DOPAS' sonderinger blandt en række olieselskaber foreligger  

 nu.
Det er DOPAS' opfattelse, at der ved en separat udbudsrunde for  

 Løgumkloster-området vil være tilstrækkelig interesse i industrien til, at  

 der vil kunne sammensættes en licensgruppe.
Den herefter foreslåede separate særrunde for Løgumkloster-området må  

 bl.a. ses i lyset af de bestræbelser, der er gjort siden nyordningen på  

 undergrundsområdet i 1981 for at opnå positive efterforskningsmæssige  

 resultater i områderne uden for Centralgraven.
Et kommercielt fund i  

 Løgumkloster-området vil virke stimulerende for ny efterforskning i flere af  

 områderne uden for Centralgraven.
Areal Arealet, der agtes udbudt, er på ca. 290 km2 og dækker dele af blokkene  

 5508/27, 5508/28 og 5508/32, jf. kortet i underbilag 1. Det strækker sig i  

 nordvestlig retning fra området omkring Løgumkloster-fundet, og det omfatter  

 foruden Løgumkloster-prospektet tre andre lignende prospekter.
To af disse  

 prospekter strækker sig muligvis ud under Vadehavet på begge sider af  

 Rømø-dømningen.
Området for tilladelsen vil ikke omfatte dette område, men  

 det vil være forudsat, at såfremt disse prospekter giver fund af kulbrinter,  

 vil disse kunne udnyttes af rettighedshaveren fra land, eventuelt via  

 afbøjede boringer, således at Vadehavet ikke berøres af aktiviteterne.
 Miljøaspekterne i sagen har været drøftet med Miljøministeriet, og der er  

 enighed om, at af hensyn til fuglelivet i EF-fuglebeskyttelsesområderne  

 Ballum Enge samt Kongens Mose og Arrild Skove vil det være et vilkår i  

 tilladelsen, at efterforskningsboringer i disse områder så vidt muligt  

 undgås, og at de i givet fald kun finder sted på tidspunkter godkendt af  

 Miljøministeriet, f.eks. at de for så vidt angår Ballum Enge kun finder sted  

 i perioden 1. juni til 1. september, for så vidt angår Kongens Mose i  

 perioden 1. september til 1. april, og for så vidt angår Arrild Skove i  

 perioden 1. september til 1. marts.
 Ligeledes vil det være et vilkår, at produktionsanlæg, hvis det er teknisk  

 og økonomisk muligt, placeres uden for disse områder, og at de i givet fald  

 skal placeres til mindst mulig gene for den omgivende natur.
 Med henblik på varetagelse af hensynet til fuglelivet og den omgivende  

 natur kan Miljøministeriet efter samråd med Energiministeriet fastsætte  

 særlige vilkår for placeringen af produktionsanlæg i disse områder.
 Disse vilkår svarer til de vilkår, der blev fastsat i forbindelse med den  

 tidligere tilladelse, der blev givet til Statoil-gruppen (Tilladelse 9/86) i  

 2. udbudsrunde for en del af området.
Statsdeltagelse og operatørskab DOPAS har som nævnt udført et omfattende forarbejde med henblik på en  

 »modning« af området i efterforskningsmæssig henseende.
På denne  

 baggrund tildeles DOPAS på forhånd en andel på 50 procent uden glideskala,  

 således at det er de resterende 50 procent, som er genstand for udbudet.
Med  

 henblik på udvælgelse af, hvilke ansøgere der bør komme i betragtning, vil  

 ansøgerne blive opfordret til at afgive tilbud på, hvor stor en andel af  

 DOPAS' andel af omkostningerne ved den første boring i licensområdet  

 ansøgeren er villig til at betale for DOPAS, eller hvorledes ansøgeren  

 alternativt vil vederlægge DOPAS for det forudgående arbejde.
Da DOPAS således forudsættes at få en stor andel i konsortiet, der opnår  

 tilladelsen, vil det være naturligt, at operatørskabet varetages af Dansk  

 Operatørselskab I/S, DANOP, som DOPAS ejer halvdelen af.
Det vil også ligge i  

 forlængelse af den hidtil førte politik på området om at opnå et vist antal  

 operatørskaber til DANOP.
Det vil derfor være et fast vilkår, at DANOP er  

 operatør fra starten.
I den forbindelse kan det oplyses, at den anden medejer  

 af DANOP, DENERCO, er blandt de selskaber, der har tilkendegivet interesse  

 for at byde.
Arbejdsprogram På grundlag af DOPAS' forarbejde kan der på forhånd fastlægges et  

 minimumskrav til et arbejdsprogram for tilladelsen, der vil omfatte een  

 ubetinget boring på hovedprospektet ved Løgumkloster, samt een eller flere  

 boringer på hver af de øvrige prospekter inden for licensområdet, hvis  

 gennemførelse gøres betinget af resultatet af den første boring.
 Økonomiske vilkår m.v.
Til dækning af de administrative omkostninger ved gennemførelse af  

 særrunden opkræves for hver ansøger et ansøgningsgebyr på 25.000 kr., der  

 ikke tilbagebetales.
Ved tildelingen opkræves fra rettighedshaverkonsortiet  

 et gebyr på 100.000 kr.
Vilkårene i øvrigt for tilladelsen følger de vilkår, der er gældende for  

 3. udbudsrundes tilladelser i områderne uden for Centralgraven.
Dette  

 indebærer, at der ikke opkræves royalty, og at der ikke vil blive opkrævet  

 noget fortjenesteelement i forbindelse med anvendelsen af en eventuel  

 statslig rørledning.
Endelig vil selskaberne ikke blive opfordret til som en  

 konkurrenceparameter at afgive tilbud om aftaler om forskning, udvikling og  

 træning.
 De konkrete vilkår, som en tilladelse vil blive meddelt på, fremgår af den  

 vedlagte tilladelsestekst (underbilag 2), der er baseret på 3.  

 runde-modeltilladelsen, men ændret bl.a. under hensyn til, at der er tale om  

 et konkret geografisk område.
Udbudsmetode Med henblik på at skabe de bedst mulige forudsætninger for, at der kan  

 sammensættes en tilstrækkelig bredt funderet rettighedshavergruppe,  

 tilkendegives det i udbudsmaterialet, at kun individuelle ansøgninger fra  

 olieselskaberne og ikke gruppevise ansøgninger vil blive taget i betragtning.  

 I ansøgningen skal selskaberne angive den procentandel, man ønsker at opnå.  

 Ministeriet sammensætter efterfølgende det rettighedshaverkonsortium, som  

 opnår tilladelsen.
Procedure Når udvalget har afsluttet sin behandling af redegørelsen, vil  

 Energiministeriet foretage en offentlig indkaldelse af ansøgninger, jf.  

 undergrundslovens § 12. Det forventes at kunne finde sted i løbet af december  

 måned 1991 med en frist på tre måneder for indgivelse af ansøgninger.
 Efter udløbet af fristen vil Energiministeriet efter forhandlinger med de  

 ansøgende selskaber sammensætte det rettighedshaverkonsortium, til hvilket  

 tilladelsen agtes tildelt.
 Forinden tildelingen af tilladelsen fremlægger Energiministeriet en  

 redegørelse herom for udvalget efter undergrundslovens § 6, stk. 1.
Underbilag 1 Underbilag 2 Bilag 2 til § 12, stk. 2-redegørelsen for Løgumklosterområdet Tilladelse til efterforskning og indvinding af kulbrinter for Løgumklosterområdet Indholdsfortegnelse Angivelse af rettighedshaveren § 1. Definitioner § 2. Området for tilladelsen § 3. Tilladelsens omfang § 4. Arbejdsprogram og vurderingsprogram § 5. Tilladelsens varighed og forlængelse med henblik på indvinding § 6. Gennemførelse af indvinding § 7. Engangsgebyrer § 8. (Ikke anvendt) § 9. (Ikke anvendt) § 10. (Ikke anvendt) § 11. (Ikke anvendt) § 12. (Ikke anvendt) § 13. Offentlig deltagelse ved DOPAS § 14. Købepligt til DOPAS' andel af produktionen § 15. (Ikke anvendt) § 16. (Ikke anvendt) § 17. Virksomhedens organisering § 18. Samarbejdsaftale § 19. Observatører § 20. Transport og ophold for tilsynet m.v.
§ 21. Rapportering § 22. Tavhedspligt § 23. Rettighedshaverens meddelelser til enkeltpersoner eller  

 offentligheden § 24. Måling § 25. Boreforskrifter § 26. (Ikke anvendt) § 27. Tilslutning til rørledningsanlæg § 28. Ret til forhandling om køb af naturgas § 29. Ret til køb af naturgas § 30. Forsikring § 31. Hæftelsesform § 32. Sikkerhedsstillelse § 33. Overdragelse § 34. Opgivelse § 35. Tilbagekaldelse § 36. Følgerne af tilladelsens ophør § 37. Overtagelse og fjernelse af anlæg m.v.
§ 38. Ansvarsfriholdelse § 39. Forholdet til lovgivningen § 40. Jurisdiktion og værneting Bilag 1. Området for tilladelsen. (Ikke vedlagt § 12, stk.  

 2-redegørelsen).
 Bilag 2. Arbejdsprogram. (Ikke vedlagt § 12, stk. 2-redegørelsen).
I henhold til §§ 5 og 13 i lov nr. 293 af 10. juni 1981 om anvendelse af  

 Danmarks undergrund og på grundlag af de i selskabernes ansøgninger af og i  

 øvrigt fremkomne oplysninger meddeler energiministeren herved (selskab) reg.nr.
med hjemsted for en andel af % (selskab) reg.nr.
med hjemsted for en andel af % (selskab) reg.nr.
med hjemsted for en andel af % Dansk Olie og Gasproduktion A/S reg.nr. 66108 med hjemsted i Birkerød, Danmark for en andel af50 % i forening, i det følgende kaldet rettighedshaveren, tilladelse til  

 efterforskning og indvinding af kulbrinter i det i § 2 anførte område.
 For tilladelsen gælder de i det følgende angivne vilkår.
§ 1 Stk. 1. I denne tilladelse har følgende udtryk den nedenfor  

 nævnte betydning, medmindre andet fremgår af sammenhængen:
 Kulbrinter:
 Kulbrinter af såvel flydende, luftformig som fast form, der findes i  

 naturlig tilstand i undergrunden.
 Flydende kulbrinter:
 Råolie og kondensat.
 Kulbrinteforekomst eller forekomst:
 En sammenhængende ansamling af kulbrinter i undergrunden.  

 Energiministeren kan i tvivlstilfælde bestemme, hvad der skal anses for en  

 kulbrinteforekomst.
 Stk. 2. Energiministeren kan bemyndige Energistyrelsen og andre  

 statslige myndigheder til at udøve beføjelser, der i denne tilladelse er  

 tillagt energiministeren.
§ 2 Stk. 1. Tilladelsen omfatter det på vedhæftede kort anførte  

 område med de i bilag 1 hertil angivne hjørnekoordinater og blokke.
 Stk. 2. Det anvendte koordinat- og bloksystem fremgår af et kort,  

 dateret den 30. april 1984, der er deponeret i Energiministeriet.
§ 3 Stk. 1. Tilladelsen giver inden for det i § 2 anførte område  

 rettighedshaveren eneret til at efterforske og indvinde kulbrinter som  

 defineret i § 1. Undtaget er kulbrinter, der fremkommer ved at underkaste  

 kul, bituminøse skifre eller andre aflejringer i undergrunden nedbrydende  

 destillationsprocesser eller anden lignende behandling, og metanforekomster i  

 kvartære aflejringer, der er undergivet privat ejendomsret.
Stk. 2. Tilladelsen er ikke til hinder for, at energiministeren  

 inden for det af tilladelsen omfattede område kan tillade andre end  

 rettighedshaveren at foretage forundersøgelser af undergrunden med  

 henblik på efterforskning af kulbrinter, at efterforske og indvinde  

 andre råstoffer end de af denne tilladelse omfattede, at etablere og  

 drive rørledningsanlæg til brug ved virksomhed omfattet af undergrundsloven,  

at anvende undergrunden til lagring eller andre formål end indvinding  

 samt at foretage videnskabelige undersøgelser.
Rettighedshaveren er  

 pligtig at drage omsorg for, at der ikke lægges unødige hindringer i vejen  

 for virksomhed som nævnt i 1. pkt. eller for virksomhed med efterforskning og  

 indvinding af kulbrinter, der udøves i henhold til andre tilladelser.
 Stk. 3. Såfremt der gøres fund af både kulbrinter og andre  

 naturforekomster i et område, og indvindingen af disse forekomster ikke kan  

 ske samtidig, bestemmer energiministeren, hvilken virksomhed der skal nyde  

 fortrin.
 Stk. 4. Hvis rettighedshaveren finder andre råstoffer end de af  

 tilladelsen omfattende, er rettighedshaveren pligtig at give meddelelse herom  

 til energiministeren.
Stk. 5. Såfremt der som et nødvendigt led i kulbrinteindvindingen  

 samtidig indvindes andre råstoffer, der er omfattet af undergrundsloven,  

 tilkommer disse rettighedshaveren.
Energiministeren forbeholder sig ret til  

 at pålægge rettighedshaveren særlige vilkår herfor, herunder betaling af en  

 særlig afgift, såfremt indvindingen får økonomisk betydning.
§ 4 Stk. 1. Rettighedshaveren skal udføre de efterforskningsarbejder,  

 der fremgår af det som bilag 2 vedhæftede arbejdsprogram.
 Stk. 2. Gør rettighedshaveren fund af kulbrinter, skal der  

 omgående gives meddelelse herom til energiministeren, og senest 6 måneder  

 efter afslutningen af den boring, hvorved fundet er gjort, fremlægges en  

 rapport over fundet og et program for de yderligere arbejder, der i  

 overensstemmelse med god praksis inden for olieindustrien i Nordsø-landene er  

 nødvendige til konstatering af, hvorvidt der er påvist en forekomst af  

 kulbrinter under sådanne forhold, at indvinding er teknisk mulig og må anses  

 for økonomisk lønnende (vurderingsprogram). Vurderingsprogrammet skal  

 indeholde en tidsplan for udførelse af arbejderne, der sigter mod, at der  

 inden udløbet af den i § 5, stk. 1, 1. pkt., fastsatte efterforskningsperiode  

 eller inden for en af energiministeren i medfør af § 5, stk. 1, 2. pkt.,  

 eventuelt meddelt forlængelse af efterforskningsperioden tilvejebringes det  

 fornødne grundlag for afgivelse af en erklæring som omhandlet i § 5, stk. 3.  

 Vurderingsprogrammet skal godkendes af energiministeren.
§ 5 Stk. 1. Denne tilladelse løber i 6 år regnet fra datoen for dens  

 meddelelse.
Energiministeren kan, såfremt særlige omstændigheder foreligger,  

 forlænge tilladelsen med henblik på efterforskning med indtil 2 år ad gangen.  

 Den samlede efterforskningsperiode kan dog ikke overstige 10 år.
Stk. 2. Forlængelse af tilladelsen efter undergrundslovens § 13,  

 stk. 2, med henblik på indvinding meddeles af energiministeren for det i  

 henhold til stk. 4 afgrænsede område for en periode af 30 år regnet fra  

 meddelelsen af forlængelse.
Forlængelse kan ske separat for et eller flere  

 områder.
Stk. 3. Ret til forlængelse som nævnt i stk. 2 er betinget af, at  

 rettighedshaveren har opfyldt de ham påhvilende forpligtelser, herunder  

 udført det i henhold til § 4, stk. 2, godkendte vurderingsprogram, og at der  

 senest 4 måneder før udløbet af det i stk. 1 nævnte tidsrum indsendes en  

 begæring om forlængelse af tilladelsen.
Begæringen skal indeholde en  

 erklæring om, at der er påvist en forekomst af kulbrinter under sådanne  

 forhold, at indvinding er teknisk mulig og må anses for økonomisk lønnende,  

 og at rettighedshaveren har til hensigt at iværksætte en sådan indvinding.  

 Begæringen skal være bilagt en rapport om de vurderinger af forekomsten,  

 hvorpå erklæringen støttes.
Rapporten skal indeholde en beskrivelse og en  

 vurdering af forekomsten i geologisk og reservoirteknisk henseende samt en  

 angivelse af de indvindingstekniske og økonomiske forudsætninger, som  

 rettighedshaverens erklæring bygger på.
Stk. 4. Energiministeren foretager afgrænsningen af det eller de  

 områder, hvortil tilladelsen forlænges med henblik på indvinding.  

 Afgrænsningen angives ved geografiske koordinater og dybdeangivelser.
Det  

 afgrænsede område skal omfatte forekomsten, således som dennes udstrækning  

 efter energiministerens skøn er dokumenteret af rettighedshaveren i  

 forbindelse med begæring om forlængelse af tilladelsen, dog, for så vidt  

 angår afgrænsningen i dybden, mindst til den dybde, hvortil der er boret  

 inden for det afgrænsede areal.
Hvor forholdene nødvendiggør det, kan et  

 afgrænset område omfatte mere end een forekomst.
Såfremt forekomstens  

 udstrækning ikke kan fastslås med betydelig sikkerhed, tager energiministeren  

 hensyn hertil ved fastlæggelsen af tillægsarealet og dybdeangivelserne.
§ 6 Stk. 1. Forlængelse af tilladelsen i medfør af § 5 med henblik på  

 indvinding er betinget af, at rettighedshaveren inden en af energiministeren  

 ved forlængelsen fastsat frist indsender en plan for virksomheden, herunder  

 produktionens tilrettelæggelse samt anlæggene hertil  

 (indvindingsforanstaltninger m.m.), som energiministeren kan godkende efter  

 undergrundslovens § 10, og iværksætter indvinding på det ved godkendelsen  

 fastsatte tidspunkt.
 Stk. 2. Energiministeren kan fastsætte nærmere regler om indholdet  

 og udformningen af en ansøgning i henhold til § 10 i undergrundsloven samt om  

 de oplysninger, der skal indsendes i forbindelse med eller i tilslutning til  

 denne.
§ 7 Rettighedshaveren skal for denne tilladelse betale et gebyr på 100.000  

 kr.
Gebyret skal indbetales til energiministeren senest 30 dage efter, at  

 tilladelsen er meddelt.
§ 8 (Ikke anvendt).
§ 9 (Ikke anvendt).
§ 10 (Ikke anvendt).
§ 11 (Ikke anvendt).
§ 12 (Ikke anvendt).
§ 13 Stk. 1. Dansk Olie- og Gasproduktion A/S, i det følgende kaldet  

 DOPAS eller selskabet, udøver for den danske stat rettighederne i henhold til  

 denne tilladelse i forhold til sin andels størrelse og i øvrigt i  

 overensstemmelse med den af energiministeren i medfør af § 18 godkendte  

 samarbejdsaftale.
 Stk. 2. De nærmere regler om DOPAS' rettigheder og forpligtelser  

 som medindehaver af tilladelsen, herunder om eventuel bæring, vederlag og  

 lignende, fastsættes i den samarbejdsaftale, som efter § 18 skal godkendes af  

 energiministeren.
 Stk. 3. Energiministeren kan for et år ad gangen med tilslutning  

 fra Folketingets Finansudvalg indgå aftale med DOPAS om betaling af en særlig  

 afgift for den af selskabet i henhold til tilladelsen drevne virksomhed i  

 tilfælde af tilstedeværelsen af et overskud i DOPAS efter betaling af  

 kulbrinteskat.
§ 14 Stk. 1. De øvrige medindehavere af denne tilladelse skal, så ofte  

 DOPAS fremsætter krav herom, med 6 måneders varsel helt eller delvis aftage  

 den andel af produktionen af flydende kulbrinter, der tilkommer selskabet som  

 medindehaver af tilladelsen.
Meddelelse om ændring af aftagepligten skal af  

 DOPAS afgives med 6 måneders varsel.
Forinden selskabets afgørelse i henhold  

 til 1. og 2. pkt. meddeles, skal energiministerens tilslutning til denne være  

 indhentet.
 Stk. 2. Den i stk. 1 nævnte aftagepligt påhviler hver af de øvrige  

 medindehavere i forhold til deres andele af denne tilladelse.
 Stk. 3. Den andel af flydende kulbrinter, som de øvrige  

 medindehavere skal aftage, skal leveres til en rimelig markedspris på det  

 sted og tidspunkt, hvor levering sker, og i øvrigt på sædvanlige  

 leveringsvilkår.
§ 15 (Ikke anvendt).
§ 16 (Ikke anvendt).
§ 17 Samtidig med indsendelsen af en ansøgning om godkendelse af en plan for  

 indvindingsforanstaltninger m.m., jf. § 6, skal rettighedshaveren forelægge  

 en plan, som energiministeren kan godkende, over virksomhedens organisering.
§ 18 Stk. 1. Såfremt tilladelsen meddeles til flere i forening, er  

 tilladelsen betinget af, at der, senest 90 dage efter at tilladelsen er  

 meddelt, indgås en samarbejdsaftale om udøvelsen af den af tilladelsen  

 omfattede virksomhed, der kan godkendes af energiministeren.
 Stk. 2. Ændring i, fravigelse fra eller tillæg til denne aftale,  

 herunder udpegning af ny operatør, skal godkendes af energiministeren.
§ 19 Stk. 1. Repræsentanter for tilsynsmyndigheden har ret til at  

 deltage som observatører ved møder i samarbejdsorganer, der oprettes i  

 henhold til den i § 18 nævnte aftale.
 Stk. 2. Tilsynsmyndigheden skal indkaldes med samme varsel og have  

 samme materiale, herunder mødereferater, som rettighedshaveren.
§ 20 Rettighedshaveren skal efter tilsynsmyndighedens anmodning drage omsorg  

 for transport af repræsentanter for det offentlige fra vedkommendes  

 tjenestested til og fra steder, hvor virksomheden udøves, samt sørge for  

 ophold.
Udgifterne afholdes af rettighedshaveren.
§ 21 Stk. 1. Med henblik på at sikre indsigt i og gennemførelse af  

 tilsyn med rettighedshaverens virksomhed i henhold til denne tilladelse skal  

 rettighedshaveren:
a) Meddele alle fornødne økonomiske oplysninger om virksomheden.  

 Rettighedshaveren skal herunder fremsende årsregnskab bestående af balance,  

 resultatopgørelse og årsberetning samt give oplysning om aktionærer, der  

 repræsenterer mindst en tiendedel af aktiekapitalen.
Endvidere skal  

 rettighedshaveren straks give oplysning om væsentlige ændringer i selskabets  

 kapitalforhold.
Ifald årsregnskabet omfatter anden virksomhed end den af  

 tilladelsen omfattede, skal rettighedshaveren tillige indsende særskilt  

 regnskab for den virksomhed, der er omfattet af tilladelsen.
Indehaves  

 tilladelsen af flere, skal oplysningerne meddeles for hver af indehaverne,  

 ligesom der i så fald skal udarbejdes regnskab udvisende alle fælles  

 indtægter og udgifter.
Alle de nævnte regnskaber skal være affattet på dansk  

 og være revideret af en statsautoriseret revisor i overensstemmelse med god  

 dansk revisionsskik.
Medmindre energiministeren tillader andet, skal  

 regnskabsåret følge kalenderåret.
På forlangende skal en indehaver af  

 tilladelsen, der er datterselskab af et andet selskab, indsende årsregnskab  

 for sit moderselskab og koncernregnskab.
b) Meddele alle fornødne oplysninger om rettighedshaverens  

 forundersøgelses-, efterforsknings- og indvindingsaktiviteter.  

 Rettighedshaveren skal herunder under udførelsen af geofysiske, geologiske,  

 geokemiske og andre undersøgelser samt boringer løbende eller periodisk  

 indsende rapporter, prøver, rådata, bearbejdningsresultater, fortolkninger og  

 vurderinger samt sammenfattende rapporter indeholdende tolkning og vurdering  

 af de opnåede resultater.
Vedrørende etablering og drift af indvindingsanlæg  

 skal rettighedshaveren endvidere løbende eller periodisk indsende oplysninger  

 og rapporter om igangværende og forestående aktiviteter.
c) Hvert år indsende en oversigt over rettighedshaverens forventede  

 aktiviteter for de kommende 4 kalenderår.
Oversigten skal specificere de  

 enkelte aktiviteter og angive forventede udgifter til forundersøgelse,  

 efterforskning og etablering og drift af indvindingsvirksomhed samt  

 forventede indtægter og skattebetalinger i hvert af årene i perioden.
Stk. 2. Energiministeren fastsætter nærmere regler om  

 tidspunkterne for indsendelse af de i stk. 1 omhandlede oplysninger, om  

 oplysningernes form og specifikationsgrad samt om rettighedshaverens  

 bogføring.
Energiministeren kan endvidere fastsætte regler om, hvilke  

 oplysninger rettighedshaveren skal indsende ud over, hvad der følger af stk.  

 1, og af de i medfør af undergrundslovens § 34, stk. 1, fastsatte  

 bestemmelser, samt kræve yderligere oplysninger meddelt i det enkelte  

 tilfælde, såfremt dette findes fornødent.
 Stk. 3. Energiministeren kan fastsætte regler om  

 rettighedshaverens opbevaring og benyttelse af prøver, data m.v.
§ 22 Stk. 1. Myndigheder og personer, der udøver opgaver efter  

 undergrundsloven, samt enhver, der i øvrigt yder bistand hertil, er  

 underkastet tavshedspligt efter bestemmelserne i §§ 152-152 f i borgerlig  

 straffelov med hensyn til oplysninger og prøver m.v., som myndighederne  

 modtager fra rettighedshaveren i henhold til denne tilladelse samt  

 undergrundslovens §§ 26 og 34.
Stk. 2. Oplysninger og prøver m.v., der er omfattet af  

 undergrundslovens § 34, stk. 1, kan videregives også til andre end offentlige  

 myndigheder efter 5 år regnet fra det tidspunkt, hvor oplysningerne m.v. er  

 tilvejebragt og tilgængelige for rettighedshaveren.
Udløber, opgives,  

 bortfalder eller tilbagekaldes tilladelsen helt eller delvis, begrænses denne  

 periode til 2 år for så vidt angår oplysninger vedrørende det område, hvortil  

 tilladelsen er ophørt.
 Stk. 3. Bestemmelserne i stk. 1 og 2 er ikke til hinder for, at  

 oplysningerne m.v. videregives, når:
a) ingen berettiget interesse hos rettighedshaveren tilsiger, at de  

 hemmeligholdes, b) rettighedshaverens interesse i tavshedspligtens opretholdelse findes at  

 burde vige for hensynet til væsentlige offentlige interesser, c) der meddeles oplysninger af generel karakter i forbindelse med  

 afgivelse af offentlige udtalelser, årsberetninger eller lignende om  

 efterforsknings- og indvindingsforhold eller d) det sker som led i et samarbejde med andre landes myndigheder og under  

 forudsætning af, at oplysningerne er undergivet tilsvarende tavshedspligt i  

 det pågældende land.
Oplysninger, som modtages fra andre landes myndigheder  

 med angivelse af, at oplysningerne er hemmelige eller fortrolige, eller hvor  

 dette følger af oplysningernes karakter, skal være undergivet bestemmelsen i  

 stk. 1.
§ 23 I meddelelser til enkeltpersoner eller offentligheden må  

 rettighedshaveren ikke uden forudgående tilladelse fra energiministeren  

 direkte eller indirekte gengive eller henvise til udtalelser eller  

 meddelelser fra Energiministeriet, tilsynsmyndigheden, anden offentlig  

 myndighed eller andre, der er ansat i eller udfører opgaver for disse, om  

 sandsynligheden for at gøre fund eller om størrelsen af forekomster af  

 kulbrinter.
§ 24 Stk. 1. Udstyr, fremgangsmåde og måleenheder til den kvalitative  

 og kvantitative måling af de indvundne kulbrinter skal godkendes af  

 energiministeren.
Målingerne skal foretages efter anerkendt og sædvanlig  

 fremgangsmåde og skal kunne kontrolleres af energiministeren.
 Stk. 2. Konstateres det, at anvendte metoder eller apparatur har  

 ført til, at måleresultatet er for lille, anses forholdet at have foreligget,  

 siden sidste kontrol fandt sted, medmindre det godtgøres, at forholdet har  

 stået på i kortere eller længere tid.
§ 25 Rettighedshaveren er forpligtet til at følge de forskrifter om udførelse  

 af boringer og andre arbejder, der til enhver tid måtte blive fastsat som  

 vilkår for godkendelser efter undergrundslovens § 28.
§ 26 (Ikke anvendt).
§ 27 Stk. 1. Rettighedshaveren har pligt til at foretage tilslutning  

 af produktionsanlæg til rørledningsanlæg til transport af flydende  

 kulbrinter, som måtte blive anlagt eller anvist af staten, og til at benytte  

 dette ved transport af indvundne flydende kulbrinter fra produktionsstedet.  

 Energiministeren kan undtage fra pligterne i henhold til 1. pkt. i tilfælde,  

 hvor transport gennem rørledningsanlægget efter ministerens skøn må anses for  

 uøkonomisk eller uhensigtsmæssig.
Energiministeren fastsætter, efter at  

 rettighedshaveren har haft adgang til at udtale sig herom, nærmere  

 bestemmelser om tilslutningen til og benyttelsen af anlægget, herunder om  

 betaling herfor.
 Stk. 2. Rettighedshaveren har, for så vidt angår naturgas, pligt  

 til at foretage tilslutning af produktionsanlæg til rørledningsanlæg til  

 transport af naturgas, som måtte blive anlagt eller anvist af staten, og til  

 at benytte dette ved transport af indvundet naturgas fra produktionsstedet.  

 Bestemmelserne i stk. 1, 2. og 3. pkt., finder tilsvarende anvendelse.
 Stk. 3. Foretages tilslutning af produktionsanlæg til  

 rørledningsanlæg i henhold til stk. 1 og 2, efter at indvinding er påbegyndt,  

 tager energiministeren ved fastsættelse af de nærmere bestemmelser om  

 betaling for tilslutning og benyttelse hensyn til de investeringer, som  

 rettighedshaveren har foretaget med henblik på transport af de indvundne  

 kulbrinter fra produktionsstedet.
 Stk. 4. Pligten til tilslutning i henhold til stk. 1 og 2 omfatter  

 tillige pligt til at anlægge installationer og rørledninger, som  

 tilslutningen på det af energiministeren fastsatte tilslutningssted  

 nødvendiggør.
§ 28 Stk. 1. Ønsker rettighedshaveren at foretage indvinding af  

 naturgas i området for tilladelsen, skal rettighedshaveren først tilbyde  

 staten eller et af staten udpeget selskab at købe denne på normale  

 markedsvilkår for køb af naturgas til levering gennem rørledning på det  

 europæiske kontinent.
Rettighedshaveren må kun indgå aftale om salg til anden  

 side, såfremt der ikke senest 1 år efter, at tilbudet er fremsat, er opnået  

 enighed om en aftale mellem rettighedshaveren og staten eller et af staten  

 udpeget selskab.
 Stk. 2. Tilbud som nævnt i stk. 1 skal være bilagt alle sædvanlige  

 og nødvendige oplysninger med henblik på vurdering af tilbudet.
§ 29 Stk. 1. Opnås der ikke enighed om statens eller et af staten  

 udpeget selskabs køb af naturgas på grundlag af tilbud som nævnt i § 28, og  

 vil rettighedshaveren herefter indgå aftale om salg af naturgassen til  

 tredjemand, skal en sådan aftale betinges af, at staten eller det af staten  

 udpegede selskab ikke gør sin ret til at købe efter reglerne i stk. 2 og 3  

 gældende.
Stk. 2. En betinget aftale mellem rettighedshaveren og tredjemand  

 som omhandlet i stk. 1 skal snarest efter indgåelsen forelægges for staten  

 eller et af staten udpeget selskab.
Staten eller det af staten udpegede  

 selskab har ret til at købe sådanne dele af de af aftalen omfattede  

 naturgasmængder, som vil kunne anvendes i Danmark, til den pris og på de  

 vilkår, der er aftalt mellem rettighedshaveren og tredjemand, jf. dog stk. 3.  

 Underretning om, at denne ret ønskes benyttet, skal gives rettighedshaveren  

 senest 6 måneder efter, at aftalen er forelagt.
 Stk. 3. Såfremt staten eller det af staten udpegede selskab ønsker  

 at udnytte retten til at købe på de i den forelagte aftale angivne vilkår, er  

 staten eller det af staten udpegede selskab berettiget til at kræve vilkårene  

 i aftalen ændret med hensyn til leveringssted og i øvrigt i det omfang,  

 vilkårene må anses for udformet særligt med henblik på tredjemands forhold,  

 mod en tilsvarende justering af prisen.
§ 30 Stk. 1. Rettighedshaverens erstatningsansvar i henhold til  

 undergrundsloven skal være dækket af forsikring efter reglerne i stk. 2-4.
 Stk. 2. Forsikringen skal give en rimelig dækning ud fra hensynet  

 til risikoen ved virksomhedens udøvelse og præmieomkostningerne.
 Stk. 3. Ved udgangen af hvert kalenderår skal energiministeren  

 underrettes om gældende forsikringer med angivelse af hovedvilkårene.  

 Energiministeren kan kræve, at yderligere forsikringer tegnes.
 Stk. 4. Rettighedshaveren er i øvrigt pligtig at følge de  

 bestemmelser om forsikring, der måtte blive fastsat af energiministeren.
§ 31 Er tilladelsen meddelt flere i forening, hæfter de solidarisk for  

 erstatningskrav i medfør af undergrundslovens § 35 og for opfyldelsen af  

 forpligtelser over for staten i henhold til denne tilladelse.
§ 32 Til sikring af rettighedshaverens opfyldelse af samtlige sine  

 forpligtelser i henhold til denne tilladelse skal han inden for en frist af  

 30 dage fra dens meddelelse stille sikkerhed af en sådan størrelse og  

 beskaffenhed, eventuelt i form af moderselskabsgaranti, som kan godkendes af  

 energiministeren.
Energiministeren kan senere kræve sikkerheden ændret eller  

 suppleret med et varsel på 30 dage.
§ 33 Tilladelsen eller andele deri kan hverken direkte eller indirekte eller  

 helt eller delvis overdrages eller på anden måde overføres til tredjemand  

 eller indbyrdes mellem flere medindehavere, medmindre energiministeren giver  

 tilladelse hertil.
Tilsvarende gælder overførelse af aktieposter og  

 selskabsandele af en størrelse, som kan give bestemmende indflydelse over et  

 selskab, der er medindehaver, eller indgåelse af aftaler, der har samme  

 virkning.
For en tilladelse efter 1. og 2. pkt. kan opkræves gebyr.
§ 34 Stk. 1. Ved opgivelse i efterforskningsperioden af retten i  

 henhold til denne tilladelse skal opgivelsen omfatte hele området for  

 tilladelsen.
 Stk. 2. Såfremt tilladelsen er blevet forlænget for et eller flere  

 områder med henblik på indvinding, kan rettighedshaveren opgive retten til et  

 sådant område med et års varsel.
 Stk. 3. Ved opgivelse i henhold til stk. 1 eller stk. 2 gælder  

 bestemmelserne i §§ 36 og 37.
§ 35 Stk. 1. Energiministeren kan tilbagekalde denne tilladelse, 1) såfremt de i undergrundsloven og i denne tilladelse eller de i medfør  

 af disse fastsatte bestemmelser, vilkår eller påbud ikke overholdes, 2) såfremt der i en ansøgning om tilladelse er givet urigtige eller  

 vildledende oplysninger, 3) såfremt een eller flere af tilladelsens indehavere standser  

 betalingerne, anmoder om åbning af tvangsakkordforhandling, erklæres konkurs,  

 træder i likvidation eller kommer i en situation, der må sidestilles hermed.
 Stk. 2. Kan forholdet afhjælpes af rettighedshaveren, kan  

 tilbagekaldelse i henhold til stk. 1, nr. 1, først ske, efter at  

 energiministeren har givet påbud om inden en nærmere fastsat frist at  

 afhjælpe forholdet og påbudet ikke er efterkommet.
 Stk. 3. Ved tilbagekaldelse i henhold til stk. 1 gælder  

 bestemmelserne i §§ 36 og 37.
§ 36 Stk. 1. Udløb, opgivelse, bortfald eller tilbagekaldelse af  

 tilladelsen fritager ikke rettighedshaveren for opfyldelsen af de  

 forpligtelser, der påhviler ham i medfør af lovgivningen, denne tilladelse  

 eller andre fastsatte bestemmelser, vilkår eller påbud.
 Stk. 2. Er nogen del af det i bilag 2 hertil fastsatte  

 arbejdsprogram ikke udført, skal rettighedshaveren, medmindre  

 energiministeren meddeler dispensation herfra, til statskassen betale et  

 beløb svarende til, hvad opfyldelsen af forpligtelserne ville have kostet.  

 Ved beløbets fastsættelse henses til de udgifter, som det ville medføre at  

 lade andre udføre arbejderne for staten på tidspunktet for tilladelsens  

 ophør.
 Stk. 3. Betaling af det i stk. 2 nævnte beløb forudsætter ikke, at  

 energiministeren lader de resterende arbejder udføre.
 Stk. 4. Betaling skal finde sted senest 30 dage efter, at  

 energiministeren har fremsendt påkrav herom.
 Stk. 5. Ved for sen betaling skal rettighedshaveren betale en  

 årlig rente, der svarer til den af Danmarks Nationalbank til enhver tid  

 fastsatte officielle diskonto med et tillæg af 2 pct.
§ 37 Stk. 1. Når tilladelsen ophører ved udløb, opgivelse, bortfald  

 eller tilbagekaldelse enten for hele området eller for en del af dette, er  

 staten berettiget til vederlagsfrit, helt eller delvis, at overtage alle  

 anlæg, indretninger og installationer, som er bestemt til mere varig  

 anvendelse inden for det pågældende område, samt fornødent tilbehør og  

 materiale, herunder journaler og manualer m.v.
Stk. 2. Såfremt tilladelsen ophører, jf. stk. 1, er  

 rettighedshaveren forpligtet til at drage omsorg for, at de i stk. 1 nævnte  

 anlæg m.v. er til stede på området og vederlagsfrit kan overdrages til staten  

 i en sådan stand, som forsvarlig vedligeholdelse tilsiger.
Tilsvarende gælder  

 også med hensyn til de i stk. 1 nævnte anlæg m.v., der er under etablering  

 med henblik på indvindingsvirksomhed, dog at rettighedshaveren ikke er  

 forpligtet til at iværksætte yderligere foranstaltninger til færdiggørelse.
 Stk. 3. På tidspunktet for tilladelsens ophør, jf. stk. 1, er  

 rettighedshaveren forpligtet til at drage omsorg for, at anlæg m.v. som nævnt  

 i stk. 1 og 2, der ikke tilhører rettighedshaveren, eller som er behæftet med  

 andre rettigheder for tredjemand, frigøres for tredjemands rettigheder af  

 enhver art, således at vederlagsfri overdragelse til staten kan ske i  

 ubehæftet stand.
 Stk. 4. Rettighedshaveren er i tilfælde af manglende opfyldelse af  

 sine forpligtelser efter stk. 1, 2 og 3, hvad enten der er udvist  

 forsømmelighed eller ej, forpligtet til at erstatte ethvert tab derved,  

 herunder driftstab, samt alle udgifter, som staten må afholde for at blive  

 stillet, som om forpligtelserne var blevet opfyldt efter deres indhold.
Stk. 5. Ved tilladelsens ophør, jf. stk. 1, kan energiministeren  

 pålægge rettighedshaveren inden en af energiministeren fastsat frist helt  

 eller delvis at fjerne alle anlæg, indretninger og installationer, hvad enten  

 de tilhører rettighedshaveren eller andre, og som staten ikke ønsker at  

 overtage efter stk. 1 og 2. Energiministeren kan ligeledes pålægge  

 rettighedshaveren at træffe andre fornødne foranstaltninger, som tilsigter at  

 hindre, at anlæg m.v. frembyder risiko eller ulempe.
Efterkommer  

 rettighedshaveren ikke et af energiministeren givet pålæg, er  

 energiministeren berettiget til uden yderligere varsel at lade det fornødne  

 foretage for rettighedshaverens regning og risiko i enhver henseende.  

 Medfører fjernelsen eller foretagelsen af afværgeforanstaltninger et  

 erstatningskrav fra tredjemand mod staten, er rettighedshaveren pligtig at  

 skadesløsholde staten herfor.
§ 38 Rettighedshaveren skal friholde staten for ethvert krav, der af  

 tredjemand måtte blive rettet mod staten som følge af rettighedshaverens  

 virksomhed.
§ 39 Stk. 1. Tilladelsen er undergivet de til enhver tid i Danmark  

 gældende retsregler, herunder eventuelle fremtidige ændringer i lov om  

 anvendelse af Danmarks undergrund, bekendtgørelser, anordninger og de til  

 enhver tid gældende forpligtelser som følge af Danmarks medlemskab af Det  

 Europæiske Økonomiske Fællesskab.
Tilladelsen medfører således ingen  

 begrænsninger i statens almindelige beskatningsret eller i adgangen til at  

 fastsætte generelle bestemmelser om den nærmere udførelse af efterforsknings-  

 og indvindingsvirksomheden.
 Stk. 2. Tilladelsen fritager ikke rettighedshaveren for at  

 indhente de i medfør af lov om anvendelse af Danmarks undergrund og  

 lovgivningen i øvrigt nødvendige tilladelser og godkendelser.
§ 40 Stk. 1. Alle tvister, der opstår i forbindelse med denne  

 tilladelse eller med rettighedshaverens udøvelse af virksomhed i henhold til  

 tilladelsen, skal afgøres efter de i Danmark gældende retsregler og ved  

 danske domstole.
 Stk. 2. Værneting er København.
 Stk. 3. Stk. 1 og 2 er ikke til hinder for, at energiministeren og  

 rettighedshaveren i det enkelte tilfælde kan vedtage, at en tvist af den i  

 stk. 1 nævnte art afgøres ved voldgift.
