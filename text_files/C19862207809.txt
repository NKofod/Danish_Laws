(Til stats- og privatseminarierne,  

 samtlige amtsråd samt kommunalbestyrelser, skolekommissioner  

 og skolenævn i kommuner med faste kommunale øvelsesskoler) I skrivelse af 24. september 1982 orienterede undervisningsministeriet om  

 den mellem finansministeriet og tjenestemændenes centralorganisationer  

 indgåede aftale af 24. juni 1982 (* 1) om indregning af tid til  

 sikkerhedsarbejde i tjenestetiden for lærere.
Aftalen er optrykt som bilag.
 I tilslutning hertil skal man meddele, at undervisningsministeriet med  

 virkning fra skoleåret 1983/84 for så vidt angår lærere i lønrammerne 18/26  

 og andre praktiklærere, der er knyttet til faste øvelsesskoler for stats- og  

 privatseminarierne (lærerseminarierne), og som er omfattet af  

 undervisningsministeriets cirkulære af 14. maj 1971 om tjenestetiden for  

 tjenestemandsansatte lærere ved statsøvelsesskolerne og praktiklærere ved de  

 faste kommunale øvelsesskoler m.fl., har fastsat den vejledende  

 timereduktion, der tilgodeser det skønnede gennemsnitlige tidsforbrug til  

 varetagelse af sikkerhedsarbejde til 0,17 ugentlig løntime.
 Det understreges, at kun det tidsforbrug, der ligger uden for den  

 skemalagte undervisning, kan medregnes i tjenestetiden, jfr. aftalens § 2,  

 stk. 1.
 Undervisningsministeriet, den 28. april  

 1986.
 P.m.v.
 e.b.
Ruth Jensen fm.
 Bilag.
Bilaget er udeladt her.
Der henvises til F AFT 6250 19820629.
