Landsskatteretsafgørelse Kursusudgifter A klagede for indkomståret 1995 over, at  

 skatteankenævnet ikke havde godkendt fradrag for kursusudgifter, 10.000  

 kr.
 Det fremgik af sagens oplysninger, at klageren, der blev  

 uddannet psykolog i 1990, i perioden fra september 1995 til september 1996  

 havde deltaget i 1. del af et kursus i systemisk metode: Psykoterapi,  

 behandling, rådgivning og supervision for læger og psykologer.  

 Kurset havde en varighed af 160 lektioner.
Klageren deltog i 1995 i 4 gange 2 dages undervisning - ud  

 af i alt 10 gange 2 dages undervisning, der svarede til hele kursets  

 varighed.
Klageren havde modtaget certifikat vedrørende  

 gennemførelsen af kursets 1. del.
Det fremgik af sagens oplysninger, at klageren i september  

 1992 begyndte i et jobtilbud ved B og efterfølgende fik et 3  

 måneders vikariat samme sted.
I november 1993 blev klageren ansat i en  

 uddannelsesstilling med dagpenge ved C.
Klageren startede i marts1995 privat  

 praksis som klinisk psykolog.
Det var oplyst for Landsskatteretten, at klageren  

 efterfølgende havde gennemført 2. og 3. del af forløbet  

 vedrørende systemisk metode, ligesom hun tidligere havde  

 gennemført et tværfagligt,   

 ikke akademisk kursus, ligeledes i systemisk metode.
Disse forløb var  

 tilrettelagt af samme arrangør.
For 1995 havde klageren selvangivet et underskud på  

 6.800 kr. for sin virksomhed.
Det var oplyst, at klageren havde fået  

 supplerende dagpenge i 1995.
 Klageren havde selvangivet følgende  

 indtægter for 1995:
Dagpenge 127.731 kr.
Honorarer 22.760 kr.
Pension (ophævet i utide) 12.946 kr.
 Af programmet fremgik bl.a følgende:
 "Vi har oprettet en 3-årig uddannelse i systemisk  

 metode i relation til psykoterapi, behandling, rådgivning og  

 supervision af psykologer og læger.
 Den systemiske metode baserer sig på system- og  

 kommunikationsteori, moderne biologisk teori, sprogteori,  

 socialvidenskabelige og pragmatiske filosofiske ideer.
Metoden kan anvendes både overfor voksne,  

 børn og unge, og uddannelsen sigter mod ansatte i rådgivninger,  

 forvaltninger, skoler, hospitalsregi, privat praksis, institutionsregi,  

 ambulant og i andre sammenhænge." Om formålet fremgik følgende af  

 programmet:
 "Formålet med uddannelsen er at give psykologer,  

 læger og andre akademiske uddannede med en relevant beskæftigelse  

 en teoretisk og praktisk indføring og træning i systemisk  

 tænkning og metode i relation til psykoterapi, behandling og  

 rådgivning i forhold til forskellige klientgrupper og supervision i  

 forhold til forskellige faggrupper.
 Det er ligeledes formålet at introducere  

 uddannelseskandidaterne til forskellige måder at anvende systemiske  

 metoder ved, at der på de enkelte uddannelsesår vil være  

 forskellige gæstelærere fra forskellige praksisområder og  

 lande.
 Uddannelsen sigter mod, at kursisten selvstændigt  

 kan anvende forskellige systemiske ideer, metoder og teknikker i sit arbejde  

 efter hvert uddannelsesår.
 Da uddannelsen i systemisk metode kan tages enten som et  

 samlet treårigt forløb eller som selvstændige dele, hvor  

 hver enkelt del tages separat, og da systemisk metode kan anvendes på  

 forskellige måder tilpasset den enkeltes personlige og professionelle  

 profil, kan uddannelsen ses som en omfattende specialisering i systemisk  

 tænkning og metode og/eller som en uddannelse, der supplerer anden  

 terapeutisk efter- eller videreuddannelse alt afhængig af, hvordan den  

 enkelte uddannelseskandidat sammensætter sin professionelle efter- og  

 videreuddannelse.
Uddannelsen sigter desuden mod at udvikle og forfine den  

 enkelte kursists personlige professionelle stil." Om adgangskriterierne fremgik følgende af  

 programmet:
 "For at blive optaget på uddannelsen i systemisk  

 psykoterapi skal ansøgeren være:
Hvert år tages som en selvstændig del.
Dog  

 forudsættes, at man for at søge ind på anden eller tredje  

 del, har kvalifikationer svarende til første del." Om indholdet fremgik bl.a. følgende af  

 programmet:
 "Uddannelsen består af  tre dele  a et  

 år.
 Hver del omfatter 10 gange to dages undervisning.
 Undervisningen foregår som eksternat.
 Første del: Terapi, behandling og  

 rådgivning med familier, par og individuelle forløb med  

 voksne.
 Anden del : Terapi, behandlingsarbejde og  

 rådgivning i forhold til børn & unge.
Tredje del: Supervision og konsultation i forhold  

 til egen og andre faggrupper." Om 1. del fremgik bl.a. følgende af programmet:
 "Uddannelsens første år omfatter introduktion  

 til den systemiske tænkning og metodes grundbegreber og principper, og  

 træning  at systemiske metoder og teknikker.
 ..............
Teori ..............
Der vil desuden blive etableret litteraturgrupper  

 (af ca. 4 kursister) på holdene til brug for den enkelte kursists  

 arbejde med teorien.
Det vil være et krav, at litteraturgrupperne  

 mødes mellem de enkelte undervisningsgange, ligesom der på  

 undervisningsgangene vil blive arbejdet med gruppens arbejdsprocesser og  

 samarbejde.
Kursisterne skal mindst én gang gruppevis forberede  

 præsentation af den læste teori.
Der gives feed-back fra  

 underviserne på både den indholdsmæssige og den  

 pædagogisk-formidlingsmæssige del.
 ..............
 Skriftlig opgave.
 Første del afsluttes med en skriftlig opgave  

 på ca. 10 A4 sider, der skal demonstrere kursistens grundlæggende  

 forståelse af centrale systemiske begreber sat i relation til en  

 relevant terapeutisk problemstilling.
Opgaven skal godkendes af underviserne, for at den  

 studerende kan fortsætte på anden eller tredje del.
Opgaven  

 afleveres den ottende undervisningsgang.
 Opgaven bedømmes som godkendt, eller at flere  

 afsnit skal skrives om, eller at hele opgaven skal skrives om.
 Krav:
 For at have gennemført 1. del skal kursisten  

 opfylde følgende krav:
- have deltaget i undervisningen i mindst 16 dage af  

 20, -  have forberedt sig til og gennemført 1 1/2 times  

 fremlæggelse af litteratur mindst en gang sammen med sin  

 litteraturgruppe, - have udført mindst et tilfredsstillende interview  

 med en (eller flere) klient på undervisningsgangene under supervision  

  af underviserne, - have deltaget i øvelser, rollespil og teamarbejde  

 på holdet, - udarbejdet og fået godkendt en skriftlig  

 opgave." Vedrørende kursusafgiften fremgik bl.a.  

 følgende af programmet:
"Undervisningsafgiften er 20.000 kr. for første del  

 incl. kaffe/the og frokost.
Excl. undervisningsmateriale." Om uddannelsens status fremgik følgende af  

 programmet:
"Vi søger at afklare uddannelsens status med Dansk  

 Psykolog Forening og Dansk Psykiatrisk Selskab som en del af en godkendt  

 efter- og videreuddannelse." Skatteankenævnet havde vedrørende posten  

 "overskud virksomhed/udlej.ejd." forhøjet klageren fra 0 kr. til 2.767  

 kr., ligesom man vedrørende posten "underskud af virksomhed" havde  

 nedsat klageren fra 6.800 kr. til 0, idet ankenævnet havde nægtet  

 at godkende fradrag på 10.000 kr. for kursusudgift betalt i 1995.  

 Ankenævnet havde således forhøjet klageren med 9.567  

 kr.
 Ankenævnet havde anført, at der, når  

 hensås til kursets varighed på 4 år, var tale om et  

 længerevarende og omfattende uddannelsesforløb, der var anset  

 for at gå ud over rammerne for blot ajourføring og  

 vedligeholdelse af klagerens faglige viden og uddannelse som cand.psych.
Ankenævnet havde endvidere anført, at  

 udgifterne ikke var anset afholdt i en begrænset periode, men  

 måtte antages afholdt medvirkning over en længere periode,  

 herunder for at skabe grundlag for en fremtidig indtægt som  

 selvstændig psykolog.
Udgifterne kunne således karakteriseres som  

 anlægs- og etableringsudgifter, for hvilke der ikke var fradragsret.
 Klageren havde påstået fradrag på 10.000  

 kr. for kursusudgift betalt i 1995.
Revisor havde oplyst, at klageren blev uddannet cand.  

 psych. i 1990, og havde i den forbindelse anført, at det skulle  

 fastslå, at klageren herefter kunne fortsætte sit nuværende  

 virke uden at videreuddanne sig.
Revisor havde samtidigt bemærket, at  

 der heller ikke var lovkrav om yderligere uddannelse, der kunne bremse  

 klageren i dennes faglige udfoldelser.
 Det var videre anført, at når klageren deltog  

 i faglige kurser, var det alene for at ajourføre sin allerede  

 opnåede viden og ikkefor at videreuddanne sig, idet der ikke var nogen  

 overbygning forklagerens uddannelse.
Revisor havde yderligere anført, at  

 nærværende sag drejede sig om, at klageren var blevet inspireret  

 af de af foreningen arrangerede kurser.
Foreningen spændte over en bred  

 vifte og var ikke en uddannelsesinstitution, men alene en kursusvirksomhed.  

 Det faktum, at foreningen havde valgt at dække hele området inden  

 for Systemisk Metode medførte ikke, at der var tale om en uddannelse.  

 Revisor havde i samme forbindelse anført, at kurset kunne sammenlignes  

 med de skattekurser, der afholdtes for bl.a. revisorer, og for hvilke der var  

 fradragsret.
 Revisor havde anført, at kursusrækken havde  

 været tilrettelagt på en sådan måde, at kursisterne  

 ville komme igennem det enormt store område som psykologiuddannelsen  

 spændte over, og det ville blive på en fornuftig måde,  

 således at kursisterne kunne vælge at gennemgå kurserne i  

 et egentligt forløb, f.eks. over en 4-årig periode, med ca. 30  

 til 60 undervisningstimer om året, eller kursisterne kunne vælge  

 at tage enkelte fag ud eller selv sammensætte kursusforløb,  

 således at kursisterne kunne "plukke" de kurser ud i løbet af  

 året, som vedkommende fandt ville være det mest interessante i  

 forhold til, hvad den enkelte helst ville have opfrisket af sin  

 nuværende viden og blive ajourført med nye teorier og evt. nye  

 tiltag på området.
 Revisor havde anført, at klageren den 1. marts 1995  

 påbegyndte egen virksomhed og senere havde tilmeldt sig en ny  

 kursusrække, der målrettet ajourførte hendes allerede  

 eksisterende uddannelse og viden på området.
 Revisor havde gjort opmærksom på  

 Ligningsvejledningen afsnit E.B.3.4. og havde anført, at det heraf  

 klart fremgik, at selvstændige havde fradragsret for  

 kursusudgifter.
Det var yderligere anført, at  

 skatteankenævnet i sin afgørelse havde lagt vægt på  

 to afgørelser fra Landsskatteretten vedrørende kursusudgifter,  

 og at ankenævnet herefter havde været af den opfattelse, at  

 klageren ikke havde kunnet få fradrag for kursusudgifterne.
Revisor  

 havde videre anført, at der ikke var sammenhæng mellem de to  

 sager og klagerens sag, idet de to Landsskatteretsafgørelser drejede  

 om lånmodtagere, der ikke kunne anses for at være omfattet af  

 begrebet i statsskattelovens § 6 a.
I begge tilfælde var skatteyderen i  

 ansættelsesforhold, og arbejdsgiveren havde ikke krævet, at de  

 skulle tage de nævnte kurser for at beholde deres jobs, hvorfor  

 kurserne ikke kunne anses for nødvendige for at erhverve, sikre og  

 vedligeholde de pågældendes indkomst.
 Revisor havde yderligere anført, at det var en  

 selvstændigs eget valg, hvilke kurser vedkommende ønskede at  

 tage, så længe der var tale om faglige kurser, og da der ikke var  

 tale om videreuddannelse i nærværende sag, var der således  

 fuld fradragsret for klagerens kursusudgifter.
Revisor havde oplyst, at klageren i 1994, hvor hun ikke  

 var selvstændig, ligeledes deltog i et kursus.
Klageren opnåede  

 ikkefradrag herfor, hvilket var forståeligt, idet dette ikke var et led  

 i en erhvervsvirksomhed, men derimod i et ansættelsesforhold eller  

 ansættelseslignende forhold, og kurset kunne ikke dengang anses for at  

 være nødvendigt for at sikre, erhverve og vedligeholde  

 indkomsten i henhold til statsskattelovens § 6 a.
Revisor havde endvidere anført, at da klageren  

 havde tilmeldt sig kursusrækken i forbindelse med sin  

 selvstændige erhvervsvirksomhed, var der fuld fradragsret for  

 kursusudgifter, sålænge kurserne ikke havde  

 videreuddannelsesformål, hvilket ikke kunne siges om de omtalte kurser,  

 idet klageren ikke kunne uddanne sig mere indenfor sit fag.
Revisor havde  

 påpeget, at kurserne ikke varkompetencegivende på nogen  

 måde, ligesom klageren heller ikke opnåede status som terapeut  

 (behandler), hvad hun allerede var i kraft af sin uddannelse som  

 psykolog.
 Revisor havde anført, at det af  

  kurususforløbet for 1995 fremgik, at det drejede sig om deltagelse i  

 4 kurser af 2 dages varighed, og når hensås til hvor mange  

 effektive timer, der blev opnået på disse kurser (fratrukket  

 frokost og pauser m.v.), var der samlet tale om ca. 36 nettotimer, hvilket  

 under ingen omstændigheder kunne kaldes videreuddannelse, navnlig  

 når der hensås til det enorme område som klagerens fag  

 rummede.
Revisor havde endvidere anført, at det i relation  

 til det påklagede år (1995) var 5 år siden at klageren  

 færdiggjorde sin uddannelse.
Dette var imidlertid uden betydning, idet  

 det også var legalt at ønske at afpudse sin viden efter blot at  

 have været færdiguddannet i f.eks. et halvt år.
 Under henvisning til kursets formålsbeskrivelse,  

 hvoraf det bl.a. fremgik, at "Uddannelsen sigter mod at udvikle og forfine  

 den enkelte kursists personlige og professionelle stil" havde revisor   

 fremhævet, at dette forudsatte, at vedkommende allerede havde en viden,  

 som kunne forfines.
Revisor havde påpeget, at man ikke kunne lægge  

 vægt på anvendelsen af ordet "uddannelse", men at man i stedet  

 måtte se på indholdet af kurset og om vedkommende, som det var  

 tilfældet i nærværende sag, havde opnået en eksamen  

 og en faglig viden, som skulle vedligeholdes.
Det faktum, at klageren  

 ønskede at følge med i udviklingen på sit område  

 kunne ikke begrunde nægtelse af fradrag for kursusudgiften.
Revisor  

 havde i den forbindelse henvist til et af klageren udarbejdet cv, hvoraf det  

 fremgik, at hun konstant søgte at udvikle sig og holde sin faglige  

 viden "up to date".
 Vedrørende anvendelsen af ordet "videreuddannelse"  

 havde revisor anført, at dette var uden betydning, idet det alene var  

 udtryk for foreningens salgstalent, og der var således tale om et  

 kursus og ikke en uddannelse.
Revisor havde yderligere henvist til en for  

 Landsskatteretten fremlagt artikel fra Børsen, hvoraf det fremgik, at  

 landsretten i flere tilfælde havde givet klagere medhold i  

 påstande om fradrag for kursus/studierejser i udlandet.
Når der  

 kunne godkendes fradrag i disse sager, var revisor af den opfattelse, at der  

 i hvert fald også burde godkendes fradrag i nærværende sag.
Uanset at det omhandlede kursus havde været fagligt  

 relevant forklageren, fandt Landsskatteretten, at klagerens deltagelse i  

 kurset var et led i et længerevarende og omfattende  

 uddannelsesforløb, der gik ud over rammerne for ajourføring og  

 vedligeholdelse af den tidligere erhvervede uddannelse som psykolog.
Retten  

 havde herved henset til det oplyste om kursets indhold samt længden af  

 det samlede uddannelsesforløb.
Det var derfor Landsskatterettens  

 opfattelse, at klageren ikke var berettiget til fradrag for kursusudgifterne,  

 jf. statsskattelovens § 6, stk. 1, litra a, og den påklagede  

 ansættelse blev stadfæstet.
