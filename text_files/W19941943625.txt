 Kan Holding A-S ved opgørelse af selskabets skattepligtige indkomst  

 fratrække overskudsandele, der udbetales til alle ansatte inden for  

 koncernen på grundlag af det samlede koncernresultat?  

 Ligningsrådet besvarede spørgsmålet benægtende.
 Koncernen består af Holding A/S og et antal danske datterselskaber.  

 Der er ikke etableret sambeskatning mellem selskaberne i koncernen.
Ledelsen overvejer at lade Holding A/S overtage forpligtelsen til  

 udlodning af overskudsandele til medarbejderne i selskabet og dets 100 pct.  

 ejede datterselskabet fra en medarbejderudbyttefond.
Fondens bestyrelse  

 består af tre medlemmer.
Holding A/S udpeger direkte eller indirekte to  

 af bestyrelsens medlemmer, og selskabet har en væsentlig indflydelse  

 på fastsættelse af overskudsandelens størrelse.
Overskudsandele til ansatte Referencer: LV 1994 E.A.2.1, S.C.5.2.3.2, S.D.4 og SL § 6 Fonden har udelukkende til formål at varetage udlodningen af  

 overskudsandele til koncernens medarbejdere.
Hvert år modtager  

 medarbejderne anciennitetsafhængige overskudsandele fra fonden.
Fonden  

 tilvejebringer midlerne ved aktieudbytte samt ved formålsbestemte  

 tilskud fra Holding A/S.
I selskabet er tilskuddet til fonden skattemæssigt blevet behandlet  

 som et ikke-fradragsberettiget tilskud.
Fonden er blevet beskattet af  

 tilskuddet, men har tilsvarende kunnet foretage fradrag for udlodningerne,  

 således at tilskuddet reelt ikke er blevet beskattet i fonden.  

 Medarbejderne er blevet beskattet af udlodningen som B-indkomst.
Der anmodes om bindende forhåndsbesked om, hvorvidt Holding A/S kan  

 opnå fradragsret for overskudsandele, der betales til alle ansatte  

 inden for koncernen på grundlag af det samlede koncernresultat.
Det  

 gøres gældende, at overskudsandelene er sædvanlige  

 fradragsberettigede driftsomkostninger, idet der til støtte herfor  

 anføres, at koncernen ønsker at motivere medarbejderne i  

 Holding A/S og datterselskaberne ved udlodning af overskudsandele opgjort  

 på grundlag af det samlede koncernresultat.
Formålet er alene et  

 led i en tilrettelagt personalepleje, der går ud på at forbedre  

 arbejdsindsatsen og dermed koncernens resultater.
Omkostningen må  

 derfor i overensstemmelse med ordlyden i statsskattelovens § 6 a anses for at  

 være afholdt med det formål at erhverve, sikre og vedligeholde  

 indkomsten for koncernen som helhed helt på linje med de  

 lønudgifter, der afholdes i de enkelte selskaber.
 Man har endvidere henvist til, at der i såvel lovgivning som praksis  

 er eksempler på, at der gives fradrag for ydelser til medarbejdere,  

 afholdt af andre selskaber i koncerner.
Man har alternativt overvejet at lade udlodningerne foretage direkte i de  

 enkelte datterselskaber, idet man er af den opfattelse, at der i  

 sådanne tilfælde vil kunne opnås fradragsret for  

 overskudsandelene i de enkelte selskaber som efterbetalt løn, tantieme  

 eller lignende.
Man anser dog en sådan ordning for behæftet med  

 en række ulemper, idet det vil være omkostnings- og  

 tidskrævende at fastlægge, beslutte og foretage udlodningen fra  

 hvert enkelt selskab, ligesom opfyldelsen af formålet med at  

 støtte og udbygge en fælles koncernidentitet forhindres, da  

 overskudsandelene vil afhænge af resultatet i de enkelte selskaber.
 Det anføres endelig, at uanset Holding A/S får fradragsret  

 for overskudsandelene, vil det samlede skatteprovenu for koncernen som helhed  

 være det samme.
De lokale ligningsmyndigheder har udtalt, at der efter deres opfattelse  

 ikke bør gives moderselskabet tilladelse til at fradrage omkostninger,  

 der rettelig burde afholdes i andre koncernforbundne selskaber.
Man har  

 herved henvist til hovedreglen i dansk ret, hvorefter indtægter skal  

 medregnes af den, der juridisk har erhvervet ret hertil, ligesom udgifter  

 skal fratrækkes af den, der har afholdt udgiften.
 Det er ligningsmyndighedernes opfattelse, at dispensation fra denne  

 hovedregel kræver lovhjemmel, og man henviser til ligningslovens § 10  

 og pensionsbeskatningslovens § 52 sammenholdt med cirkulære nr. 216 af  

 23/12 1991, pkt. 28.
 Ligningsrådet har udtalt, at Holding A/S ikke ved opgørelsen  

 af selskabets skattepligtige indkomst har fradragsret for overskudsandele,  

 der udbetales fra medarbejderudbyttefonden til alle ansatte inden for  

 koncernen på grundlag af det samlede koncernresultat.
