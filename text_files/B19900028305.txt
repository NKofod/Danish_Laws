§ 1 I Socialministeriets bekendtgørelse nr. 885 af 11. december 1986 om  

 magtanvendelse m.v. i døgninstitutioner for børn og unge og i  

 døgnopholdssteder for børn og unge for flere end 4 personer foretages  

 følgende ændringer:
 1. I indledningen, 2. afsnit, 1. pkt., ændres  

 »brevkontrol« til:
 »brev- og telefonkontrol«.
 2. I § 1, stk. 7, indsættes efter »post«:  

 »og af telefonsamtaler« og som 3. pkt. indsættes:
 »Telefoniske henvendelser til offentlige myndigheder må aldrig  

 hindres og medhør aldrig finde sted.«.
 3. I § 1, stk. 8, indsættes som 4. pkt.:  

 »Politiet kan endvidere modsætte sig, at den unge fører  

 telefonsamtaler.«.
 4. I § 3 ændres »Amtskommunen« til:  

 »Amtsrådet« og »§ 14, stk. 2,» ændres til: »§ 14,  

 stk. 5,», og som 4. pkt. indsættes:
 »Socialstyrelsen følger udviklingen inden for anvendelsen af de  

 sikrede afdelinger og aflægger lejlighedsvis besøg på institutionerne.«.
 5. I § 4, stk. 1, ændres »Det sociale  

 udvalg« til :
 »Kommunalbestyrelsen«.
 6. I § 5, stk. 1, stk. 3 og stk. 4, udgår:  

 »(social- og sundhedsudvalget)».
 7. I § 5, stk. 2, og stk. 4, ændres »det sociale  

 udvalg« til:
 »kommunalbestyrelsen«.
 8. I overskriften til kapitel 5 ændres  

 »brevkontrol« til: »brev- og telefonkontrol«.
 9. § 9 affattes således:
»§ 9.  Såfremt forholdet mellem et barn eller en  

 ung og forældrene eller andre er udviklet således, at det af hensyn til  

 barnets eller den unges velfærd findes absolut påkrævet at afbryde eller  

 begrænse samkvemmet med begge forældrene eller med en af dem eller andre, kan  

 den anbringende kommunalbestyrelse undtagelsesvis og for en bestemt periode  

 bestemme, at gensidige besøg ikke må finde sted eller kun i et nærmere  

 bestemt omfang, og at barnet eller den unge ikke må modtage breve,  

 telefonsamtaler eller andet fra de pågældende.
Bestemmelsen skal meddeles  

 barnet eller den unge og den, med hvem samkvem begrænses.
 Stk. 2.  Beslutning om at afbryde eller begrænse barnets  

 eller den unges forbindelse med forældremyndighedens indehaver skal træffes  

 af det særlige udvalg efter den sociale styrelseslovs § 3, jf.
 lovens § 67, stk. 2. En beslutning, der vedrører en periode ud over 3  

 måneder, skal træffes efter reglerne i lovens § 126, jf.
 lovens § 67, stk. 4.
 Stk. 3.  Institutionens leder kan i de i stk. 1 nævnte  

 tilfælde undtagelsesvis træffe foreløbig bestemmelse om fratagelse af  

 besøgsret, indtil den rette myndighed efter stk. 1 eller stk. 2 hurtigst  

 muligt og senest 3 dage efter tager stilling til spørgsmålet.«.
 10. § 10 affattes således:
»§ 10.  Såfremt det i det enkelte tilfælde findes  

 absolut påkrævet af hensyn til barnets eller den unges velfærd at kontrollere  

 ud- eller indgående post og telefonsamtaler, kan institutionens leder efter  

 aftale med kommunalbestyrelsen undtagelsesvis træffe bestemmelse herom.  

 Åbning af udgående og indgående breve kan da kun finde sted med samtykke fra  

 og i overværelse af barnet eller den unge.
Kontrol af telefonsamtaler i form  

 af medhør kan kun finde sted med samtykke fra barnet eller den unge.
Såfremt  

 medhør finder sted, skal den person, med hvem telefonsamtalen føres, gøres  

 opmærksom herpå.
 Stk. 2.  Ønsker barnet eller den unge ikke, at et  

 indgående brev åbnes, kan dette uåbnet returneres til afsenderen med  

 forklarende ledsageskrivelse. Ønsker barnet eller den unge ikke, at der sker  

 medhør ved en indgående telefonsamtale, kan telefonsamtalen afbrydes med en  

 forklaring til den, der har ringet op.
 Stk. 3.  Ønsker barnet eller den unge ikke, at et  

 udgående brev åbnes, tilintetgøres det. Ønsker barnet eller den unge ikke, at  

 der sker medhør ved en udgående telefonsamtale, føres samtalen ikke.«.
 11. I § 11, stk. 1, indsættes efter  

 »brevkontrol«: », telefonkontrol«.
 12. § 11, stk. 2, affattes således:
 »Stk. 2.  Institutionens leder indsender ved  

 månedens udgang med sine kommentarer skemaerne til amtsrådet, der gennemgår  

 skemaerne.«.
 13. § 11, stk. 3, ophæves.
 14. I § 12, stk. 6 og stk. 8, ændres »det sociale  

 udvalg« til:
 »kommunalbestyrelsen«.
 15. § 12, stk. 9, affattes således:
 »Stk. 9.  Amtsrådet træffer afgørelse i sagen inden  

 6 uger.«.
 16. § 17 affattes således:
 »§ 17.  En beslutning efter § 9, stk. 2, der  

 vedrører en periode på indtil 3 måneder, kan efter lovens § 67, stk. 3,  

 indbringes for Socialstyrelsen og i sidste instans for Socialministeriet.
 Stk. 2.  En beslutning efter § 9, stk. 2, der vedrører  

 en periode udover 3 måneder, kan indbringes for amtsankenævnet, i Københavns  

 og Frederiksberg kommuner for den sociale ankestyrelse, jf.
 lovens § 15.«.
 17. § 19 ophæves.
 18. I § 25 udgår: »§ 19«, og »social-  

 og sundhedsudvalget i amtskommunen« ændres til: »amtsrådet«.
 19. I § 26, stk. 2, ændres »det sociale  

 udvalg« til:
 »kommunalbestyrelsen«.
§ 2 Bekendtgørelsen træder i kraft den 1. juli 1990.
