(Sløjdhøjskolen i Esbjerg,  

 håndarbejdsseminarierne, pædagogseminarierne) Undervisningsministeriet delegerer herved kompetencen til  

 seminariernes/sløjdhøjskolens ledelse til at fastsætte godtgørelse for  

 merarbejde til Delegationen begrænses indtil videre i tilfælde af betaling til et beløb  

 på maksimalt 45.000 kr. årligt for den enkelte ansatte.
 Betaling af højere beløb kræver forelæggelse for ministeriet.
 Delegationen har virkning for merarbejde, der er pålagt og godkendt efter  

 den 1. august 1992.
 Afgørelse om merarbejdsgodtgørelse til rektor, afdelingsleder, forstander  

 og souschef træffes af bestyrelsen.
I følge Økonomi- og Budgetministeriets cirkulære nr. 206 af 10. november  

 1971 om godtgørelse for merarbejde til tjenestemænd i staten, for hvem der  

 ikke gælder en højeste tjenestetid, kan der kun ydes godtgørelse for  

 overarbejde, hvis merarbejdet - er midlertidigt, men strækker sig over en periode på over 4 uger - har et omfang, der væsentligt overstiger 140 timer på årsbasis - er pålagt, eller har været en forudsætning for tjenestens forsvarlige  

 udførelse Godtgørelse for merarbejde ydes så vidt muligt i form af afspadsering.
 Hvis afspadsering ikke lader sig gøre, godtgøres merarbejdet med betaling.
 Vurderingen af, om der foreligger merarbejde, omfanget og honoreringens  

 størrelse indeholder et større element af skønsudøvelse, der skal ses i  

 sammenhæng med stillingernes selvstændighed og placering.
 Finansministeriet har vejledende udtalt, at godtgørelse for merarbejde kan  

 ydes med et tillæg på 50%. I tilfælde af betaling kan beregningen tage  

 udgangspunkt i timelønnen beregnet som 1/1924 af årslønnen, defineret som den  

 udbetalte løn incl. evt. egetbidrag til pension og incl. generelle tillæg.
 Se i øvrigt PAV kapitel 21.
Afgørelse om merarbejdsgodtgørelse til lærere ved Sløjdhøjskolen i Esbjerg  

 træffes af bestyrelsen.
Bestyrelsen kan delegere afgørelsen til forstander.
I følge AC-overenskomstens § 11 stk. 2 - 7, jf.
Finansministeriets  

 cirkulære af 24. juni 1991 om overenskomst for akademikere i staten, kan der  

 kun ydes godtgørelse for overarbejde, hvis merarbejdet - er midlertidig, men strækker sig over en periode på over 4 uger - har været af større omfang - er pålagt, eller har været en forudsætning for tjenestens forsvarlige  

 udførelse.
 Det er en afgørende forudsætning for at kunne yde godtgørelse for  

 merarbejde, at både det normale arbejdes omfang og merarbejdets omfang er  

 kontrollabelt.
 Det vil sige, ledelsen skal tilrettelægger den enkelte lærers  

 arbejdsopgaver og tiden hertil, f.eks. via mødelister, tjenestelister eller  

 fordeling af tid til opgaver.
 Endvidere skal læreren ved merarbejdets ophør eller mindst hvert kvartal,  

 hvis merarbejdet strækker sig over længere tid, give en skriftlig redegørelse  

 for merarbejdet og omfanget heraf.
 Hvis arbejdstiden ikke er jævnt fordelt over året, kan der lokalt træffes  

 aftale mellem tillidsrepræsentant og ledelse om anden normperiode for  

 merarbejdsopgørelsen.
 Godtgørelse for merarbejde ydes så vidt muligt i form af afspadsering.
 Afspadsering bør normalt være tildelt den ansatte inden udløbet af  

 normperioden, der ligger umiddelbart efter det tidspunkt, hvor merarbejdets  

 omfang er opgjort.
 Hvis afspadsering ikke kan lade sig gøre, godtgøres merarbejdet med  

 betaling, hvis størrelse fastsættes under hensyn til merarbejdets omfang og  

 den ansattes lønmæssige placering.
 Finansministeriet har vejledende udtalt, at merarbejde af større omfang  

 kan godtgøres med erstatningsfrihed af samme varighed som merarbejdet med et  

 tillæg på 50 %. Godtgørelse i form af betaling kan beregnes på grundlag af  

 timelønnen med et tillæg på 50 %. Timelønne beregnes som 1/1924 af lærerens  

 bruttoløn, defineret som den udbetalte løn incl. egetbidrag til pension og  

 incl. faste løbende tillæg.
 Afgørelse om merarbejdsgodtgørelse til pedeller træffes af bestyrelsen.  

 Bestyrelsen kan delegere afgørelsen til forstander, rektor eller  

 afdelingsleder.
 Til pedeller uden rådighedstillæg kan der ydes godtgørelse for  

 overarbejde, hvis merarbejdet væsentligt overskrider 1924 timer årligt incl.  

 ferie og søgnehelligdage.
Godtgørelse for merarbejde sker efter gældende merarbejdsregler.
Der kan  

 ikke ydes godtgørelse for merarbejde for særlige arbejdsopgaver, som særskilt  

 godtgøres i henhold til § 4 i aftalen om arbejdsforholdene for pedeller.
 Til pedeller med rådighedstillæg vil der kun kunne ydes  

 merarbejdsgodtgørelse, hvis merarbejdet er af en sådan ekstraordinær art  

 eller omfang, at det ligger uden for forudsætningerne for ydelsen af  

 rådighedstillæget, idet rådighedstillægget samt den særskilte godtgørelse for  

 særlige opgaver indeholder vederlæggelse af bl.a. merarbejde.
