 En gift kvinde, hvis ægtefælle fik efterløn på 70% sats, søgte  

 førtidspension i november 1985 som 57-årig.
 Revaliderings- og pensionsnævnet tilkendte ansøgeren førtidspension  

 efter lov om social pension § 14, stk. 3, nr. 3, fra den 1. januar 1988, hvor  

 ansøgeren var fyldt 60 år.
 Ankestyrelsen ændrede tilkendelsestidspunktet til 1. januar 1987.
 Ankestyrelsen lagde vægt på, at ægtefællens indtægt ikke skønnedes at  

 udgøre et passende forsørgelsesgrundlag, og at ansøgeren under hensyn til sin  

 alder opfyldte betingelserne for behovsbestemt førtidspension fra den 1.  

 januar 1987, hvor Socialministeriets bekendtgørelse af 7.
 november 1987 trådte i kraft.
 REDEGØRELSE FOR SAGEN:
 En gift kvinde søgte i november 1985 førtidspension som 57-årig.
Hendes ægtefælle fik på dette tidspunkt udbetalt efterløn efter 70%  

 satsen.
Fra den 1. november 1986 fik ægtefællen tilkendt behovsbestemt  

 førtidspension.
 Ansøgeren, som ikke havde haft erhvervsarbejde i en årrække, havde ingen  

 alvorligere helbredsklager.
 AFGØRELSEN, DER KLAGES OVER:
 Revaliderings- og pensionsnævnet tilkendte ansøgeren almindelig  

 førtidspension efter lov om social pension § 14, stk. 3, nr. 3, med virkning  

 fra den 1. januar 1988, hvor ansøgeren var fyldt 60 år.
 KLAGEN TIL ANKESTYRELSEN:
 Afgørelsen var indanket af det sociale udvalg med henblik på tilkendelse  

 af førtidspension fra samme tidspunkt som ægtefællen, den 1. november 1986.
 LOVGRUNDLAG:
 Lov om social pension § 14, stk. 3, og § 15.
 Socialministeriets bekendtgørelser af 5. september 1984 og 7. november  

 1986.
 ANKESTYRELSENS AFGØRELSE:
 Efter de foreliggende oplysninger finder Ankestyrelsen, at ansøgeren  

 opfylder betingelserne for at få tilkendt forhøjet almindelig førtidspension  

 med virkning fra den 1. januar 1987. Der henvises til lovens § 14, stk. 3,  

 nr. 3.
 Ankestyrelsen har ved sin afgørelse lagt vægt på, at ansøgeren på grund af  

 helbredsmæssige forhold ikke opfylder betingelserne for at få førtidspension.
 Ankestyrelsen har endvidere lagt vægt på, at ansøgerens ægtefælles indtægt  

 ikke skønnes at udgøre et passende forsørgelsesgrundlag, og at hun under  

 hensyn til sin alder opfylder betingelserne for behovsbestemt førtidspension  

 fra den ny bekendtgørelses ikrafttræden pr. 1. januar 1987.
 Ankestyrelsen ændrer derfor revaliderings- og pensionsnævnets afgørelse.
