Cirkulæreskrivelse om anmeldelse til  

 Datatilsynet A.  Anmeldelse til Datatilsynet m.v.
1. Persondataloven Den 1. juli 2000 trådte lov nr. 429 af 31. maj 2000 om behandling af  

 personoplysninger (persondataloven) i kraft.
Samtidig blev lov om offentlige  

 myndigheders registre (registerloven) ophævet, og alle forskrifter  

 udstedt i medfør af registerloven bortfaldt.
 Persondataloven gælder for behandling af personoplysninger, som  

 foretages ved hjælp af elektronisk databehandling (edb-registre) og for  

 ikke-elektronisk behandling af personoplysninger, der er eller vil blive  

 indeholdt i et register (manuelle registre).
2. Egenudviklede registre I cirkulæreskrivelse af 17. oktober 2000 blev der givet en  

 orientering om, hvorledes politikredsene og Rigspolitichefens afdelinger  

 skulle forholde sig for så vidt angår anmeldelse til Datatilsynet  

 af egenudviklede registre, der var taget i brug den 24. oktober 1998  

 eller senere.
 Rigspolitiet skal henlede politikredsenes og  

 Rigspolitichefens afdelinger på persondatalovens § 77, stk. 2, der har  

 følgende ordlyd:
"Stk. 2. For behandlinger, der foretages for  

 offentlige myndigheder, og som er iværksat før den 24. oktober  

 1998, skal reglerne i kapitel 12 og 14 være opfyldt senest den 1. april  

 2001." Hvis politikredsene og Rigspolitichefens afdelinger  

 således har iværksat behandlinger, f. eks. taget  

egenudviklede registre i brug før den 24. oktober 1998,  

 skal politikredsene eller den af Rigspolitichefens afdelinger, der er  

 ansvarlig for det pågældende register, foretage anmeldelse herom  

 til Datatilsynet senest den 1. april 2001.
 Den praktiske håndtering af anmeldelse og  

 indhentelse af udtalelse fra Datatilsynet er nærmere beskrevet i  

 cirkulæreskrivelsen af 17. oktober 2000.
3. Registre oprettet i medfør af  

 rammeforskrifter Dataafdelingen har drøftet spørgsmålet  

 om håndtering af anmeldelse af registre oprettet i medfør af  

 rammeforskrifter, f. eks.
Politiets Decentrale Efterforskningsregister  

 (P-DER),   Politiets Decentrale Bevillingsregister m.v., med  

 Datatilsynet.
 Det fremgår således af Datatilsynets  

 "Vejledning om anmeldelse i henhold til kapitel 12 i lov om behandling  

 af personoplysninger", at i de tilfælde, hvor en behandling af  

 ensartede oplysninger finder sted hos flere sideordnede dataansvarlige  

 myndigheder   i dette tilfælde i flere politikredse   kan anmeldelse  

 ske som en fællesanmeldelse, der beskriver behandlingens  

 retningslinier.
 De myndigheder (politikredse), der tager behandling i  

 anvendelse, kan tilslutte sig via "Meddelelse om tilslutning af en  

 fællesanmeldelse".
 Dataafdelingen har på denne baggrund  

 udfærdiget fællesanmeldelser for følgende decentrale  

 registre:
 Der er i alle tilfælde tale om behandlinger  

 (registre), som er udviklet før 24. oktober 1998.
Det er aftalt med Datatilsynet, at hver enkelt  

 politikreds, der har taget (eller forventer at tage) et eller flere af  

 ovennævnte registre i brug, tilslutter sig fællesanmeldelsen via  

 "Meddelelse om tilslutning til fællesanmeldelse". Blanketten  

 er tilgængelig på Datatilsynets hjemmeside på Internettet.  

 Adressen er www.datatilsynet.dk.
Blanketten kan endvidere udskrives fra  

 Politiets Intranet.
Datatilsynet har henledt opmærksomheden på, at  

 når en politikreds tilslutter sig en fællesanmeldelse, skal  

 politikredsen ikke anvende Datatilsynets elektroniske  

 anmeldelsessystem.
Blanketten udfyldes, udskrives og indsendes til  

 Datatilsynet.
Fællesanmeldelse og tilslutning til  

 fællesanmeldelse offentliggøres på Datatilsynets  

 hjemmeside på Internettet.
Når tilslutning til fællesanmeldelse har  

 fundet sted, er meddelelsen gældende, indtil politikredsen beslutter,  

 at en given type behandling ikke længere skal finde sted.
Dette  

 indebærer f. eks., at den enkelte politikreds ikke fremover skal  

 foretage (ny) anmeldelse, hver gang kredsen tager Politiet Decentrale  

 Efterforskningsregister i brug i forbindelse med efterforskningen af en ny  

 straffesag.
4. Centrale landsdækkende registre og andre registre  

 i Rigspolitiets afdelinger Dataafdelingen vil foretage anmeldelse af følgende  

 centrale registre:
Anmeldelse af andre registre, f. eks.
Rigspolitichefens  

 centrale Fingeraftryksregister, foretages af den af Rigspolitichefens  

 afdelinger, der er ansvarlig for det pågældende register.
Dataafdelingen har udfærdiget en skematisk oversigt  

 over registrene med angivelse af Dataafdelingens vurdering af  

 spørgsmålet om anmeldelse m.v.
Oversigten vil blive sendt til  

 Rigspolitichefens afdelinger.
5. Anmeldelse af manuelle behandlinger Som anført under pkt. 1 gælder loven  

 også for ikke-elektronisk behandling af personoplysninger, der er eller  

 vil blive indeholdt i et register (manuelle registre). I det omfang, der i  

 politikredsene eller i Rigspolitichefens afdelinger foretages behandlinger af  

 denne karakter, skal bestemmelserne i Persondatalovens kapitel 12 iagttages.
 For så vidt angår den praktiske  

 håndtering af anmeldelse og indhentelse af udtalelse fra Datatilsynet  

 henvises til cirkulæreskrivelsen af 17. oktober 2000.
 Det bemærkes, at behandlinger, der omfatter  

 såvel elektronisk databehandling som manuel registrering, skal anmeldes  

 samlet, jf. anmeldelsesblankettens pkt. 3.
6. Fortegnelse over behandlinger Opmærksomheden henledes på persondatalovens §  

 54, stk. 2, hvorefter en dataansvarlig skal stille de i § 43, stk. 2, nr. 1,  

 2 og 4-6, nævnte oplysninger om alle de behandlinger, som  

 udføres for vedkommende, til rådighed for enhver, som anmoder  

 derom.
Politikredsene og Rigspolitichefens afdelinger skal  

 således kunne redegøre for, hvilke behandlinger der aktuelt  

 foretages i kredsen/afdelingen.
Dette gælder også behandlinger,  

 der er undtaget fra anmeldelseskravet.
 Det kan således være hensigtsmæssigt, at  

 der i den enkelte politikreds eller afdeling føres en liste over de  

 behandlinger af personoplysninger, som helt eller delvis foretages ved  

 hjælp af elektronisk databehandling (edb-registre), og ikke-elektronisk  

 behandling af personoplysninger, der er eller vil blive indeholdt i et  

 register (manuelle registre).
B.
Håndtering af navne- og adressebeskyttelse Politiets edb-systemer er generelt opbygget således,  

 at navne- og adresseoplysninger indhentes eller ajourføres direkte fra  

 CPR.
Ved lov nr. 426 af 31. maj 2000 om Det Centrale  

 Personregister blev reglerne om adressebeskyttelse udvidet.
Den beskyttelse,  

 som borgeren nu kan opnå ved henvendelse til bopælskommunen,  

 omfatter således efter loven både navne- og  

 adressebeskyttelse.
Politiets centrale systemer er ændret i  

 overensstemmelse hermed.
Når der indhentes oplysninger  

 vedrørende personer med navne- og adressebeskyttelse, registreres  

 navne- og adressebeskyttelsen i politiets registre, og beskyttelsen  

 fremgår tillige af skærmbilleder og udskrifter.
 Det nødvendige udviklingsarbejde vedrørende  

 POLSAS er sat i gang, således at den eksisterende mulighed for at  

 udelade adresse udvides til også at omfatte navn. Ændringen  

 forventes distribueret til politikredsene medio 2001.
 Indtil ændringen gennemføres, skal  

 Rigspolitiet henlede opmærksomheden på, at personer, der i POLSAS  

 optræder med adressebeskyttelse, skal behandles som om der var tale om  

 både navne- og adressebeskyttelse.
 I tilfælde hvor udskrift vedrørende en navne-  

 og adressebeskyttet person sker uden adresse, skal der således i  

 nødvendigt omfang foretages en manuel sletning af navnet i udskriften.
