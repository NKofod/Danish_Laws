 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til møller.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Bager-, Konditor-, Møller- og Sukkervarefagenes  

 Fællesudvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) samt de regler, som  

 Undervisnings- og Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som møller.
 Uddannelsens varighed og struktur m.v.
 § 4.  Uddannelsen varer i alt 2 år og 11 måneder.
 Stk. 2.  Uddannelsen indledes i praktikvirksomheden  

 eller med 2. skoleperiode.
 § 5.  Skoleundervisningen varer 40 uger.  

 Skoleundervisning veksler med praktikuddannelse som anført nedenfor:
 Stk. 2.  Efter afslutningen af 6. skoleperiode afholdes  

 svendeprøve, jf. § 26.
Fritagelse for dele af uddannelsen § 6.  Fritagelse for dele af uddannelsen kan ske efter  

 §§ 8 og 9 i hovedbekendtgørelsen.
Uddannelsens mål og indhold § 7.  Den uddannede møller skal have et bredt kendskab  

 til separerings-, forarbejdnings-, transport- og lagringsmetoder og skal  

 selvstændigt efter instruktion kunne udføre de normalt forekommende opgaver i  

 møllerindustriens produktionsanlæg.
Endvidere skal den uddannede møller kunne  

 arbejde under hensyn til gældende regler og bestemmelser om kvalitet,  

 hygiejne, miljø og sikkerhed.
Den uddannede møller skal kunne forstå  

 betydningen af udbytte-, drifts- og hygiejnekontrol med hensyn til rentabel  

 produktion, herunder have forståelse af råvarekvalitetens betydning for  

 produktionsresultatet.
Skoleundervisningen § 8.  Undervisningen, der under hele forløbet på en  

 helhedsorienteret måde skal omfatte både praktisk og teoretisk undervisning,  

 har som mål at give eleven de fornødne generelle og specielle  

 kvalifikationer, herunder forudsætning for at varetage de funktioner,  

 uddannelsen sigter imod.
Undervisningen skal give eleven bred indsigt i  

 produkternes fremstillingsteknologi, indføring i opbygning og styring af det  

 udstyr, der anvendes i møllerindustrien, og forståelse af rengøringens og  

 hygiejnens betydning.
Desuden skal eleven opnå forståelse af de kemiske,  

 fysiske og biologiske forhold, som har betydning ved produktfremstillingen.
Grundfag § 9.  Undervisningen omfatter følgende grundfag:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
 Stk. 3.  Grundfagene har tilsammen et omfang svarende  

 til 13,4 uger.
Områdefag § 10.  Undervisningen i områdefag har følgende mål,  

 vejledende uddannelsestid og øvrige rammer for indholdet:
Eleven skal opnå indgående kendskab til forskellige korn- og frøsorter,  

 deres oprindelse, sammensætning, egenskaber og anvendelse.
Endvidere skal  

 eleven opnå grundlæggende kendskab til transport, håndtering og opbevaring af  

 rå- og færdigvarer.
 Vejledende uddannelsestid: 1,6 uger.
Eleven skal opnå indgående kendskab til prøveudtagning og råvareanalyser,  

 forureninger og deres frarensning samt opnåelse af produktmål med dels  

 melsammensætning, dels for- og færdigbehandling af øvrige cerealier, herunder  

 prøvebagninger og organoleptiske analyser.
Eleven skal lære at anvende  

 relevant analyseudstyr og få forståelse af sammenhængen mellem  

 analyseresultatet og produktkvaliteten.
 Vejledende uddannelsestid: 1,6 uger.
Eleven skal opnå kendskab til ernæringsrigtig kost i henhold til  

 kostanbefalinger, til kostens betydning for den personlige sundhed og trivsel  

 og til bevaring af næringsstoffer i forbindelse med tilberedning, opbevaring  

 og servering.
Der skal lægges vægt på oplysninger og anbefalinger vedrørende  

 den ernæringsmæssige betydning af cerealier og fibre.
 Vejledende uddannelsestid: 1,1 uger.
Eleven skal forstå nødvendigheden af en høj hygiejnisk standard i  

 produktionslokaler, maskiner, lagre og siloer.
Eleven skal desuden opnå  

 kendskab til rationel rengøring i en møllerivirksomhed og til betydningen af  

 personlig hygiejne.
Herudover skal eleven lære skadedyrsbekæmpelse og kende  

 lovgivningen herom.
 Vejledende uddannelsestid: 1,1 uger.
Eleven skal opnå indgående kendskab til råvarernes kemiske sammensætning  

 og betydningen heraf for de lagringsmæssige forhold.
Eleven skal lære at  

 benytte relevant analyseapparatur, metoder og udstyr til prøvebagning og  

 desuden kunne foretage prøvebagning i praksis.
 Vejledende uddannelsestid: 2,2 uger.
Eleven skal opnå indsigt i cerealiers betydning for verdens befolkning,  

 herunder få kendskab til kornsorternes udvikling gennem tiderne,  

 dyrkningssteder og -metoder samt anvendelsesområder.
Eleven skal få  

 forståelse af kostvaner i forskellige lande, ernæringspolitik, 3. verdens  

 ernæringsproblemer, dyrkningsoverskud/-underskud, toldmure/importregulering  

 m.v. samt forhold af miljø- og sundhedsmæssig betydning, såsom forurening og  

 dannelse af toxiner.
 Vejledende uddannelsestid: 4,8 uger.
Eleven skal opnå kendskab til forebyggelse og bekæmpelse af brand i  

 møllerivirksomhedens bygninger, siloer og procesapparatur.
Endvidere skal  

 eleven opnå kendskab til risici for udvikling af røg, gas, eksplosioner og  

 giftige luftarter ved en eventuel brand.
Eleven skal instrueres i tilsyn med  

 brandmateriel, brugen af dette, personlig sikkerhed, sikkerhedsforskrifter  

 for maskiner, motorer og elektriske installationer samt lovgivning for  

 området.
 Vejledende uddannelsestid: 1,1 uger.
Specialefag § 11.  Undervisningen i specialefag har følgende mål,  

 vejledende uddannelsestid og øvrige rammer for indholdet:
 Eleven skal opnå et sådant kendskab til signaturer og teknisk tegning over  

 hvederenserier og formalingsprocesser, at vedkommende selvstændigt kan  

 skitsere såvel procesdiagrammer over produktionsforløb som en skalamodel af  

 et mølleri eller anden cerealievirksomhed.
 Vejledende uddannelsestid: 0,7 uger.
Eleven skal opnå kendskab til transportområder og -systemer og indsigt i  

 elektrisk styring, kontrol og anvendelse af pneumatiske og hydrauliske pumper  

 i mølleri og morgenmadsproduktion.
Eleven skal opnå kendskab til  

 transportsystemernes påvirkning af cerealierne og skal selvstændigt kunne  

 styre den interne transport i proceslinien på en hensigtsmæsig måde.
 Vejledende uddannelsestid: 0,5 uger.
 Eleven skal opnå indgående kendskab til den teknologiske udvikling inden  

 for cerealieindustrien, herunder formalingsteknikker inden for valsemølleri,  

 havremølleri, flakesproduktion, extruderede og puffede produkter, sådan at  

 eleven er i stand til at beskrive produktionsforløbet for disse.
 Vejledende uddannelsestid: 1,1 uger.
Eleven skal ved hjælp af modelstyretavler kende grundprincipperne for  

 elektrisk styring og kontrol af pumper, ventiler m.m. i produktionen,  

 herunder igangsætter- og stopanordninger, tom- og fuldmeldere i korn- og  

 melsiloer.
Eleven skal således kunne forstå kontrol- og styrepanelers  

 funktion og opbygning.
 Vejledende uddannelsestid: 0,5 uger.
Eleven skal opnå kendskab til valsemølleriers maskiner og produktformåen,  

 herunder forskellige formalingstyper.
Endvidere skal eleven have kendskab til  

 de maskiner, der anvendes til mel og grynfremstilling, og til, hvordan disse  

 påvirker råvarerne.
Eleven skal således selvstændigt og på en hensigtsmæssig  

 måde kunne fremstille mel og grynprodukter.
 Vejledende uddannelsestid: 1,6 uger.
Eleven skal have kendskab til havre- og bygmølleri, herunder kendskab til  

 præparering af havre og byg inden formaling samt færdigvarebehandling.
Eleven  

 skal desuden kende forarbejdning af majs og ris til flakes og puffede  

 produkter, fremstillingsprocessen fra grits over kogning samt tilsætning af  

 hjælpestoffer til slutbehandling i risteovne og trykovne/extruders.
Eleven  

 skal have kendskab til basisprodukter til coating og de anvendte maskiner,  

 sådan at eleven er fortrolig med alle aspekter inden for coating.
Endelig  

 skal eleven kende råvarer, hjælpestoffer, metoder og principper ved  

 extrudering.
 Vejledende uddannelsestid: 1,6 uger.
 Eleven skal opnå kendskab til receptopbygning og til bagehjælpemidlers  

 anvendelse i forbindelse med færdige mel- og cerealieblandinger, således at  

 vedkommende selvstændigt kan fremstille disse.
 Vejledende uddannelsestid: 0,6 uger.
Valgfag § 12.  Undervisningen i valgfag følger reglerne i § 14  

 i hovedbekendtgørelsen og har et omfang svarende til en vejledende  

 uddannelsestid på 6,5 uger.
Undervisningsplan § 13.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 14.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
§ 15.  Det bør tilstræbes, at eleven så vidt muligt  

 beskæftiges ved alle de delprocesser, der indgår i den produktion, som er  

 kendetegnende for møllerindustrien.
Målet med praktikuddannelsen er, at  

 eleven selvstændigt eller efter instruktion kan udføre de normalt  

 forekommende arbejdsopgaver under drift, inspektion, overvågning, justering,  

 rensning og start af produktionsanlæg.
Målet er endvidere at bibringe eleven  

 et bredt kendskab til separerings-, forarbejdnings-, transport- og  

 lagringsmetoder.
Eleven skal opnå forudsætninger for at arbejde  

 ansvarsbevidst under hensyn til gældende regler og bestemmelser vedrørende  

 kvalitet, hygiejne, miljø og sikkerhed.
Desuden skal eleven opnå forståelse  

 af udbytte-, drifts- og hygiejnekontrol med henblik på rentabel produktion og  

 opnå forståelse af råvarekvalitetens betydning for produktionsresultatet.
 § 16.  Ved praktikuddannelsens gennemførelse skal der  

 sikres eleven beskæftigelse med og opnåelse af færdigheder i de  

 arbejdsfunktioner m.v., der har været omfattet af de foregående skoleophold,  

 og som vil blive omfattet af efterfølgende skoleophold i overensstemmelse med  

 skolens undervisningsplan på en sådan måde, at skoleundervisning og  

 praktikuddannelse understøtter og supplerer hinanden.
 § 17.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 18.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 19.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som møller, jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 20, og afsluttende praktikerklæring er udstedt, jf. § 18, stk.  

 2, og når svendeprøve er bestået, jf. § 29, stk. 3.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, samt oplysning om den opnåede karakter ved  

 svendeprøven, jf. § 29, stk. 4.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 20.  Når alle skoleperioder i uddannelsen er  

 gennemført, og betingelsen i stk. 2 er opfyldt, udsteder skolen et skolebevis  

 til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelse skal være opfyldt for at  

 udstede skolebevis, jf. dog stk. 4:
 Eleven har opnået mindst karakteren 6 i gennemsnit af alle afgivne  

 karakterer i specialefag, jf. § 25, stk. 4.
 Stk. 3.  Skolebeviset skal indeholde:
 Stk. 4.  Hvis betingelsen for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 23,  

 stk. 3.
 Stk. 5.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
 § 21.  Senest ved afslutningen af sidste skoleperiode  

 udsteder skolen eksamensbeviser for de grundfag eller valgfag, som er  

 afsluttet med eksamen.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 22.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 20.
Skolevejledning § 23.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelsen for udstedelse af  

 skolebevis, jf. § 20, stk. 2, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 24.  Ved karaktergivning anvendes 13-skalaen, jf. §  

 17 i eksamensbekendtgørelsen.
Afsluttende bedømmelse § 25.  Skolen afholder eksamen i følgende grundfag:
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I hvert enkelt områdefag og specialefag giver  

 skolen ved afslutningen af den sidste skoleperiode en standpunktskarakter i  

 forhold til målene for undervisningen i disse fag, jf. §§ 10 og 11.
 Stk. 4.  Skolen beregner en gennemsnitskarakter på  

 grundlag af alle afgivne karakterer i specialefag.
 Stk. 5.  For valgfag foretages bedømmelse efter reglerne  

 om disse fag.
Svendeprøve § 26.  Efter sidste skoleperiode afholder Bager-,  

 Konditor-, Møller- og Sukkervarefagenes Fællesudvalg en svendeprøve.
Prøven  

 varer 1 dag.
Stk. 2.  Skuemestre udpeges af det faglige udvalg efter  

 indstilling fra Danske Handelsmøllers Arbejdsgiverforening og Nærings- og  

 Nydelsesmiddelarbejderforbundet.
Skuemestrene udvælges for et tidsrum af 4  

 år.
Skuemestrene skal opfylde habilitetskravene i henhold til  

 eksamensbekendtgørelsen.
Der udpeges 2 skuemestre, 1 fra arbejdsgiversiden og  

 1 fra arbejdstagersiden.
Det faglige udvalg udarbejder en vejledning for  

 skuemestrene om svendeprøvens forløb og udførelse.
Vejledningen findes på  

 skolerne, hvor den skal være tilgængelig for eleverne.
Stk. 3.  Ved begyndelsen af sidste skoleperiode sender  

 praktikvirksomheden en indstilling til det faglige udvalg om elevens  

 deltagelse i svendeprøve.
Indstillingen foretages på en blanket udarbejdet af  

 det faglige udvalg.
Samtidig indbetaler virksomheden et gebyr til dækning af  

 udgifterne ved prøvens afholdelse.
 Stk. 4.  Eleven kan kun deltage i svendeprøven, hvis der  

 ved afslutningen af sidste skoleperiode er opnået en gennemsnitskarakter på 6  

 eller derover, jf. § 25, stk. 4.
Stk. 5.  Opgaverne til prøverne sendes forseglet til  

 skolerne, der opbevarer prøverne på forsvarlig vis.
Umiddelbart inden prøvens  

 påbegyndelse brydes seglet i overværelse af en repræsentant for skolens  

 administration, en elevrepræsentant og de 2 skuemestre.
 § 27.  Svendeprøven består af en praktisk prøve og en  

 teoretisk prøve.
 Stk. 2.  Den praktiske prøve består af spørgsmål  

 inden for et af følgende emner, idet eleven foretager lodtrækning blandt  

 disse:
 § 28.  Den teoretiske prøve består af spørgsmål  

 inden for emnerne sikkerhedslære, hygiejne, råvarekemi, råvarekendskab,  

 -håndtering og -opbevaring, mel- og grynmølleri og cerealiefremstilling.
 § 29.  Kriterierne, som lægges til grund for  

 svendeprøvebedømmelsen, er de mål for uddannelsen, der er nævnt i § 7.
 Stk. 2.  Hver skuemester giver 1 karakter for den  

 praktiske prøve og 3 karakterer for den teoretiske prøve (1 karakter i  

 sikkerhedslære, 1 karakter i hygiejne og 1 karakter i mel- og grynmølleri og  

 cerealiefremstilling). Karakteren for den teoretiske prøve fremkommer som et  

 gennemsnit af alle afgivne karakterer for prøven.
Stk. 3.  Svendeprøvekarakteren fremkommer som et  

 gennemsnit af karakteren i den praktiske prøve og karakteren i den teoretiske  

 prøve.
Fastsættelsen af den endelige karakter til et helt tal sker efter  

 almindelige afrundingsregler.
For at bestå skal eleven opnå en gennemsnitlig  

 karakter på minimum 6.
 Stk. 4.  Hvis eleven har opnået karakteren 6, 7 eller 8,  

 anføres »Bestået« på uddannelsesbeviset.
 Hvis eleven har opnået karakteren 9, anføres »Bestået med ros«  

 på uddannelsesbeviset.
 Hvis eleven har opnået karakteren 10, anføres »Bronzemedalje« på  

 uddannelsesbeviset.
 Hvis eleven har opnået karakteren 11 eller 13, anføres  

 »Sølvmedalje« på uddannelsesbeviset.
 Stk. 5.  Karakteren for den praktiske og den teoretiske  

 prøve meddeles eleven umiddelbart efter prøvens afslutning.
 § 30.  Det faglige udvalg skal tilbyde elever, der  

 ikke består svendeprøven, en ny prøve, eventuelt efter supplerende  

 praktikuddannelse eller skoleundervisning.
 Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Ikrafttrædelses- og overgangsbestemmelser § 31.  Bekendtgørelsen træder i kraft den 1. januar  

 1991.
 § 32.  Elever, der har gennemgået efg-basisuddannelsen  

 inden for levnedsmiddelområdet, er fritaget for 2. skoleperiode.
