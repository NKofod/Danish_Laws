 I medfør af § 19, stk. 4; § 20, stk. 4, og § 33, stk. 3, i lov nr. 195 af  

 26. maj 1965 om saltvandsfiskeri, således som denne er ændret senest ved lov  

 nr. 209 af 16. maj 1978, fastsættes herved som gældende indtil videre:
 § 1.  Intet fiskeri må finde sted nærmere end 500  

 meter fra udløbet af følgende åer: 1) Blykobbe å. 2) Læså. 3) Øleå.
 Stk. 2.  I tiden fra 16. september til 15. januar må  

 intet fiskeri finde sted nærmere end 500 meter fra udløbet af følgende bække  

 og åer: 1) Kæmpeå. 2) Bagå. 3) Lilleå. 4) Grødby å. 5) Henrikebæk. 6)  

 Skovsholm bæk. 7) Vaså. 8) Gyldenså. 9) Sølyst bæk.
 § 2.  I lige retning ud for de i § 1 nævnte vandløbs  

 udmundinger skal der altid være uhindret gennemgang til de fastlagte  

 fredningsbælter på en strækning, der har en bredde af mindst 500 meter og en  

 længde af mindst 100 meter.
 § 3.  Ud over de i § 1 nævnte fredningsbælter findes  

 der i farvandet omkring Bornholm ikke fredningsbælter i henhold til lov om  

 saltvandsfiskeri.
 § 4.  Overtrædelse af bestemmelserne i denne  

 bekendtgørelses § 1 og § 2 straffes med bøde.
 § 5.  Bekendtgørelse nr. 247 af 21. juni 1965 om  

 fredning af farvet laks og havørred i farvandet omkring Bornholm ophæves ved  

 nærværende bekendtgørelses ikrafttræden.
