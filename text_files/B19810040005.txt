 I medfør af § 16, stk. 10, i lov om kommunale valg, jfr. lovbekendtgørelse  

 nr. 196 af 22. april 1981, fastsættes:
§ 1.  Stemmesedlerne skal være af karton eller svært  

 papir.
Stemmesedlerne til kommunalbestyrelsesvalg skal være trykt på hvidt  

 materiale.
Stemmesedlerne til amtsrådsvalg skal være trykt på gult materiale.
§ 2.  Foroven på stemmesedlen anføres med store typer  

 ordet »Borgerrepræsentantvalget«,  

 »Kommunalbestyrelsesvalget«, »Byrådsvalget« eller  

 »Amtsrådsvalget« og årstallet for valget.
Umiddelbart herunder  

 anføres kommunens eller amtskommunens navn.
§ 3.  På stemmesedlen skal der for hver kandidatliste  

 indrettes et særligt felt.
Felterne for de enkelte kandidatlister anbringes  

 under hinanden i alfabetisk rækkefølge efter kandidatlisternes  

 bogstavbetegnelse.
Felterne skal adskilles fra hinanden ved en vandret, tyk  

 streg.
Det øverste og nederste felt på stemmesedlen skal henholdsvis begyndes  

 og afsluttes ligeledes med en vandret, tyk streg.
§ 4.  Øverst i hvert felt anføres med fede typer  

 kanidatlistens bogstavbetegnelse efterfulgt af et punktum.
Bogstavbetegnelsen  

 skal anbringes umiddelbart inden for stemmesidlens venstre kant.
Til højre  

 for bogstavbetegnelsen anføres i en parentes kandidatlistens listebetegnelse,  

 såfremt en sådan er anmeldt.
Såfremt flere lister er tildelt samme  

 bogstavbetegnelse, skal det nummer, som valgbestyrelsen skal føje til  

 bogstavbetegnelsen, anføres med arabertal.
Der skal mellem listebetegnelsen  

 og stemmesedlens højre kant være rigelig plads til at sætte et kryds.
 § 5.  Under bogstav- og listebetegnelsen, jfr. § 4,  

 anføres adskilt ved en falvfed streg navnene på samtlige listens kandidater.  

 Navnene trykkes med almindelige typer og adskiller fra hinanden med tynde,  

 vandrette streger.
Stk. 2.  Kandidaternes navne opføres i den rækkefølge,  

 som er angivet i kandidatlisten.
Umiddelbart til ventre for anvnene og lige  

 inden for stemmesedlens venstre kant anføres med arabertal efterfulgt af et  

 punktum det nummer, som kanidaten er mærket med på kanidatlisten.
Der skal  

 mellem kanidaternes navne samt en eventuel betegnelse for stilling eller  

 bopæl, jfr. § 6, og stemmesedlens højre kant være rigelig plads til at sætte  

 et kryds.
 Stk. 3.  Kandidaternes navne anføres med fornavne eller  

 forbogstaver først.
Stk. 4.  Kandidaterne skal opføres på stemmesedlerne med  

 deres fulde navn, medmindre de på kandidatlisten har angivet en særlig måde,  

 på hvilken navnet ønskes anført.
Kandidatens efternavn samt mindst et  

 fornavn, mellemnavn eller forbogstav skal dog altid anføres.
Er en kandidat i  

 videre kredse kendt under et navn, der ikke er optaget på dåbs- eller  

 fødselsattest, eller som der ikke er opnået tilladelse til at føre, kan dette  

 navn opføres på stemmesedler og opslag i en parentes efter kandidatens  

 fornavn, mellemnavn efter efternavn.
§ 6.  I tilfælde, hvor valgbestyrelsen skønner, at der  

 kan ske forveksling af kandidaternes navne, skal der i forlængelse af navnene  

 trykkes en kortfattet betegnelse på enten stilling eller bopæl for de  

 pågældende kandidater.
I andre tilfælde må kandidaternes stilling eller bopæl  

 ikke anføres.
På stemmesedlerne til amtsrådsvalg kan der dog i forlængelse af  

 kandidaternes navne trykkes betegnelsen for den geografiske lokalitet inden  

 for amtskommunen, hvor vedkommende kandidat har sin bopæl.
 § 7.  Såfremt der til valget er opstillet et så stort  

 antal kandidater, at stemmesedlen efter foranstående regler ville blive  

 uforholdsmæssig lang, kan valgbestyrelsen beslutte at opføre kandidaternes  

 navne i 2 eller om fornødent flere kolonner.
Stk. 2.  Hvis det besluttes at opføre kandidaternes  

 navne i 2 eller flere kolonner, skal navnene på samtlige kandidater fordeles  

 ligeligt mellem kolonnerne, der skal adskilles fra hinanden med lodrette,  

 halvfede streger.
De rubrikker til kandidaternes navne, der således dannes,  

 skal alle være lige store.
En beslutning om at opføre kandidaternes navne i 2  

 eller flere kolonner skal omfatte kandidaterne for samtlige kandidatlister på  

 stemmesedlen.
I de enkelte kolonner skal kandidaternes navne opføres under  

 hinanden i kandidatlistens rækkefølge og med angivelse af kandidatens nummer  

 på kandidatlisten til venstre for navnet.
Kolonnerne skal have en sådan  

 bredde, at der til højre for kandidaternes navne samt en eventuel betegnelse  

 for stilling eller bopæl i de enkelte rubrikker er rigelig plads til at sætte  

 et kryds.
 § 8.  Alle de vandrette streger, som er nævnt foran,  

 skal gå tværs over stemmesedlen fra kant til kant.
 § 9.  Stemmesedlerne skal ved anbragte knæk være til  

 at sammenfolde, således at hver stemmeseddel kan afleveres af vælgerne, uden  

 at det kan ses, hvorledes der er stemt.
 § 10.  Udover det i det foregående nævnte, må intet  

 ord eller bogstav og intet navn, tal eller tegn være påført nogen  

 stemmeseddel ved tryk eller ved skrift eller på anden måde.
 § 11.  Bekendtgørelsen træder i kraft den 1. oktober  

 1981.
