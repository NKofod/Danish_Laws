Bekendtgørelse om Diplomuddannelsen i  

 Dansk Teknisk Kommunikation I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) m.v., som ændret ved lov nr. 1050 af 23. december  

 1998 og ved lov nr. 1122 af 29. december 1999, og § 2, stk. 1, og  

 § 11, stk. 2, i lov om universiteter m.fl. (Universitetsloven), jf.  

 lovbekendtgørelse nr. 1177 af 22. december 1999, fastsættes:
Kapitel 1 Uddannelsens formål og struktur § 1. Formålet med diplomuddannelsen i dansk  

 teknisk kommunikation er at give studerende med praktisk erhvervserfaring en  

 videregående uddannelse i skriftlig formidling på dansk af  

 tekniske budskaber for derved at kvalificere dem til at varetage funktioner  

 som tekniske dokumentalister eller technical writers i virksomheden samt at  

 forestå sprogrevisionsopgaver i forbindelse med udførelsen af  

 virksomhedens tekniske dokumentationsopgaver.
Stk. 2. Uddannelsen skal sætte de studerende i stand til  

 at 1)	beskrive og kritisk vurdere egen og andres produktion af  

 dansksproget teknisk dokumentation, 2)	kommunikere effektivt om tekniske emner på dansk, 3)	producere dansksproget teknisk dokumentation, såvel online som  

 ved hjælp af papirmediet og 4)	anvende multimedieteknik inden for teknisk dokumentation.
 § 2. Uddannelsen udbydes af Aalborg  

 Universitet.
 Stk. 2. Undervisningsministeriet kan godkende, at uddannelsen  

 udbydes af andre institutioner.
§ 3. Uddannelsen er normeret til 1  

 studenterårsværk.
Et studenterårsværk er en  

 fuldtidsstuderendes arbejde i 1 år og svarer til 60 point i European  

 Credit Transfer System (ECTS-point).
 Stk. 2. Uddannelsen kan tilrettelægges som  

 heltidsundervisning inden for en tidsramme på op til et år, jf.  

 lov om åben uddannelse.
Stk. 3. Uddannelsen skal være afsluttet senest 6  

 år efter studiestart.
Institutionen kan, hvor der foreligger  

 usædvanlige forhold, dispensere herfra.
§ 4. Den, der har gennemført  

 Diplomuddannelsen i Dansk Teknisk Kommunikation, har ret til at betegne sig  

 TKD.
På engelsk anvendes betegnelsen Diploma of Technical Communication  

 in Danish.
Kapitel 2 Adgangsbetingelser m.v.
 § 5. Adgang til uddannelsen forudsætter, at  

 ansøgeren har gennemført en af følgende  

 uddannelser:
 1)	Maskinmesteruddannelsen.
 2)	En diplom- eller civilingeniøruddannelse.
 3)	Den erhvervssproglige korrespondentuddannelse.
 Stk. 2. Institutionen kan efter regler i studieordningen  

 godkende, at andre korte videregående uddannelser eller  

 videregående voksenuddannelser inden for områder, der er  

 relevante for diplomuddannelsen i Dansk Teknisk Kommunikation, giver adgang  

 til uddannelsen.
 Stk. 3. Ansøgere til uddannelsen skal ud over at  

 opfylde adgangskravene efter stk. 1 eller stk. 2 have mindst 2 års  

 erhvervserfaring inden for skriftlig teknisk kommunikation på  

 dansk.
Stk. 4. Institutionen kan på grundlag af en  

 individuel vurdering give adgang til uddannelsen for ansøgere, der  

 ikke opfylder betingelserne i stk. 1 eller stk. 2, men som på andet  

 grundlag skønnes at have de nødvendige forudsætninger for  

 at kunne gennemføre uddannelsen.
Kravet om erhvervserfaring kan dog  

 ikke fraviges.
Kapitel 3 Uddannelsens tilrettelæggelse og indhold § 6. For hvert semester er fastsat et bestemt  

 tema.
Undervisningen består af en kombination af kernekurser,  

 redskabskurser, forelæsninger og workshops i relation til det enkelte  

 tema.
Det enkelte semester afsluttes med en hjemmeopgave eller  

 projektrapport.
Kurserne gennemføres som fjernundervisning.
 § 7. Uddannelsen omfatter følgende faglige  

 hovedområder:
 1)	Kommunikation, herunder organisationsteori samt diskurs- og  

 genreanalyse, svarende til mindst 10 ECTS-point.
 2)	Sprogteori, herunder grammatik samt tekstanalyse og sprogrevision,  

 svarende til mindst 15 ECTS-point.
 3)	Teknisk kendskab, herunder teknisk videnformidling samt  

 tegningslæsning, svarende til mindst 5 ECTS-point.
 Stk. 2. I undervisningen indgår, i det omfang det  

 er relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
 § 8. Uddannelsen afsluttes med et afgangsprojekt.  

 Projektet skal mindst have et omfang svarende til 15 ECTS-point.
Kapitel 4 Eksamen m.v.
 § 9. For eksamen, herunder prøveformer,  

 bedømmelse, eksamensbevis, klage over eksamen m.v. gælder i  

 øvrigt reglerne i bekendtgørelse om eksamen ved visse  

 videregående uddannelser under Undervisningsministeriet  

 (Eksamensbekendtgørelsen), bekendtgørelse om karakterskala og  

 anden bedømmelse samt bekendtgørelse om censorinstitutionen for  

 visse videregående uddannelser under Undervisningsministeriet  

 (Censorbekendtgørelsen).
Kapitel 5 Andre regler § 10. Universitetet fastsætter inden for  

 bekendtgørelsens rammer regler om uddannelsen i en studieordning.
 Stk. 2. Studieordningen skal indeholde:
 1)	Præsentation af fag- og emneområder i uddannelsen.
 2)	Mål, indhold og tidsmæssigt omfang af de enkelte fag- og  

 emneområder i uddannelsen.
 3)	Undervisnings- og studieformer.
 4)	Antallet af prøver og disses placering i  

 studieforløbet.
 5)	Eventuelle særlige krav til undervisnings- og  

 eksamensfordringer, herunder eventuelle bundne forudsætninger i  

 studieforløbet.
 Stk. 3. Det skal af studieordningen fremgå, at  

 institutionen, hvor det er begrundet i usædvanlige forhold, kan  

 dispensere fra de regler i studieordningen, som alene er fastsat af  

 institutionen.
Stk. 4. Inden en studieordning fastsættes og ved  

 væsentlige ændringer af studieordningen, tager institutionen  

 kontakt til aftagerrepræsentanter.
Derudover indhentes en udtalelse fra  

 censorformandskabet, jf.
Censorbekendtgørelsen.
Institutioner, der,  

 jf. § 2, stk. 2, udbyder uddannelse, der er omfattet af denne  

 bekendtgørelse, orienteres med henblik på koordinering af  

 uddannelsen.
 Stk. 5. Studieordninger og væsentlige ændringer  

 heraf træder i kraft ved et studieårs begyndelse.
 Stk. 6. Ved udstedelse af en ny studieordning og ved  

 væsentlige ændringer heraf fastsættes overgangsregler i  

 studieordningen.
 § 11. Beståede uddannelseselementer ved en  

 institution, der udbyder uddannelsen efter denne bekendtgørelse,  

 ækvivalerer de tilsvarende uddannelseselementer, jf. § 7, ved  

 andre institutioner, der udbyder uddannelsen, jf. § 2, stk. 2.
 Stk. 2. Institutionen kan i hvert enkelt tilfælde eller  

 ved regler i studieordningen godkende, at gennemførte  

 uddannelseselementer fra en anden dansk eller udenlandsk videregående  

 uddannelse træder i stedet for uddannelseselementer, der er omfattet af  

 denne bekendtgørelse.
 Stk. 3. Ved godkendelse efter stk. 1 og 2 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
§ 12. Undervisningsministeriet kan tillade  

 fravigelser af bekendtgørelsen som led i forsøg.
Samtidig  

 fastsættes forsøgets varighed og rapporteringsform.
 Stk. 2. Ministeriet træffer afgørelse om at  

 dispensere fra bekendtgørelsen, når det findes begrundet i  

 usædvanlige forhold, bortset fra de tilfælde der er nævnt i  

 § 3, stk. 3, 5, stk. 4, og § 11, stk. 2.
§ 13. Institutionens afgørelser i henhold  

 til bekendtgørelsen kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af 1 uge.
Institutionen sender  

 klagen vedlagt udtalelsen med klagerens eventuelle kommentar til  

 ministeriet.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
 § 14. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 6 Ikrafttræden § 15. Bekendtgørelsen træder i kraft den 1.  

 september 2000.
