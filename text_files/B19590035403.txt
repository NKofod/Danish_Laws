 VI FREDERIK DEN NIENDE, af Guds Nåde Konge til Danmark, de Venders og  

 Goters, Hertug til Slesvig, Holsten, Stormarn, Ditmarsken, Lauenborg og  

 Oldenborg, gør vitterligt:
 I medfør af § 4, stk. 5, i bogføringslov nr. 178 af 5. juni 1959 vil Vi  

 herved have anordnet følgende:
 For virksomheder, der ikke er bogføringspligtige i henhold til den før  

 bogføringslov nr. 178 af 5. juni 1959 gældende lovgivning, men som omfattes  

 af nævnte lov, intræder bogføringspligten den 1. juni 1960 eller, såfremt  

 dette tidspunkt falder i en regnskabsperiode, ved næste regnskabsperiodes  

 begyndelse.
 For landbrugsejendomme, for hvilke grundbeløbet ved udmålingen af  

 grundværdistigningen i henhold til §§ 53-55 i lov om vurdering og beskatning  

 til staten af faste ejendomme, jfr. lovbekendtgørelse nr. 237 af 9. juli  

 1958, udgør 30000 kr. eller derover, men under 35000 kr., indtræder  

 bogføringspligten dog først den 1. juni 1962.
 Givet på Amalienborg, den 22. december  

 1959.
 Under Vor Kongelige Hånd og Segl.
 FREDERIK R.
 Kjeld Philip.
