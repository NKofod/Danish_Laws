Tillægsbetænkning afgivet af Boligudvalget den 15. juni 2005 Tillægsbetænkning over Forslag til lov om ændring af lov om  

 andelsboligforeninger og andre  

  

 boligfællesskaber (Salg af private andelsboligforeningsejendomme) [af  

 økonomi‑ og erhvervsministeren (Bendt Bendtsen)] 1. Ændringsforslag Socialdemokratiets medlemmer af udvalget har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 1. juni 2005 og var til 1.  

 behandling den 3. juni 2005. Lovforslaget blev efter 1. behandling henvist  

 til  

 behandling i Boligudvalget.
Udvalget afgav betænkning den 10. juni 2005.  

 Lovforslaget var til 2. behandling den 14. juni 2005, hvorefter det blev  

 henvist til fornyet behandling i Boligudvalget.
Møder Udvalget har, efter lovforslaget blev henvist til fornyet  

 udvalgsbehandling, behandlet dette i 1 møde.
Dispensation  

 fra bestemmelserne i §  

 8 a, stk. 2, og § 13, stk. 1, i Forretningsorden  

 for Folketinget Udvalget indstiller, at  

 der dispenseres fra bestemmelsen i Folketingets Forretningsordens §  

 8 a, stk. 2, om, at der skal gå 2 dage fra  

 omdelingen af tillægsbetænkningen, til lovforslaget behandles 3. gang i  

 Tinget.
 Udvalget indstiller, at  

 der dispenseres fra bestemmelsen i § 13, stk.  1,  

 således at  

 lovforslaget kan komme til 3. behandling tidligere end 30 dage efter  

 lovforslagets fremsættelse.
Spørgsmål Udvalget har under den fornyede behandling af lovforslaget  

 stillet 2 spørgsmål til økonomi- og erhvervsministeren til skriftlig  

 besvarelse, som denne har besvaret.
Et af ministerens spørgsmål og  

 ministerens  

 svar herpå er optrykt som bilag 2 til tillægsbetænkningen.
 Udvalget har noteret sig økonomi- og erhvervsministerens  

 besvarelse af spørgsmål 52, hvori han lover 1 år efter lovens ikrafttræden at  

 oversende en evaluering til Folketingets Boligudvalg vedrørende salg af  

 private  

 andelsboligforeningsejendomme.
Samråd Udvalget har stillet et spørgsmål til økonomi- og  

 erhvervsministeren og justitsministeren til mundtlig besvarelse, som de har  

 besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse  

  

 i den affattelse, hvori det foreligger efter 2.  

 behandling.
 Det Radikale Venstres medlem af udvalget kan ikke støtte  

 ændringsforslaget, der pålægger andelsboligforeningerne at sikre, at der kun  

 kan ske salg af den samlede andelsboligforenings ejendom, hvis 75 pct. af de  

 stemmeberettigede i foreningen stemmer for.
Det Radikale Venstres udgangspunkt er andelsboligforeningernes  

 frihed til demokratisk at vedtage deres egne vedtægter.
Det er et  

 grundlæggende  

 element i andelstanken.
Hvis Det Radikale Venstre skal være med til at  

 fravige  

 dette grundprincip, skal vi være sikre på, at der foreligger et reelt  

 problem,  

 som et sådant tiltag vil løse.
Det er ikke tilfældet i denne sag.
Det Radikale Venstre vil nøje følge udviklingen på  

 andelsboligmarkedet og ser frem til økonomi- og erhvervsministerens lovede  

 statusmelding et år efter lovens ikrafttrædelse.
For Det Radikale Venstre er  

 målet fortsat at sikre andelsboligen som boligform også fremover, og Det  

 Radikale Venstre er naturligvis parat til at gribe ind, hvis det skulle vise  

 sig nødvendigt for at sikre dette mål.
 Et  

  

 mindretal  

  

 i  

 udvalget (S, SF og EL) indstiller lovforslaget til  

  

 vedtagelse  

  

 med det stillede ændringsforslag.
 Socialdemokratiets, Socialistisk Folkepartis og Enhedslistens  

 medlemmer af udvalget stemmer efter debatten ved  

 2. behandling og efter at have haft henholdsvis  

 økonomi- og erhvervsministeren og justitsministeren i samråd mellem 2. og 3.  

 behandling for L 173, idet lovforslaget alt i alt er et skridt i den rigtige  

 retning.
Mindretallet havde gerne set ændringsforslaget vedrørende  

 indførelse af maksimalpriser ved salg at hele andelsejendomme vedtaget   

 et  

 princip, der også gælder, når en enkelt andelsbolig sælges fra en andelshaver  

 til en anden. Ændringsforslaget havde efter mindretallets opfattelse gjort  

 lovforslaget mere helstøbt og effektivt.
Mindretallet mener stadig ikke, at  

 de  

 forklaringer, Justitsministeriet har givet vedrørende ændringsforslagets  

 ekspropriative karakter, jf. grundlovens § 73, virker tilstrækkeligt  

 overbevisende, men mindretallet vælger at tage dem til efterretning.
Mindretallet har positivt noteret sig det tilsagn, økonomi- og  

 erhvervsministeren giver i sit svar på spørgsmål 52. Her forpligter økonomi-  

 og  

 erhvervsministeren sig til at følge udviklingen inden for salg/spekulation på  

 andelsboligområdet meget tæt og til at evaluere den.
Endvidere har  

 mindretallet  

 noteret sig det mundtlige tilsagn, økonomi- og erhvervsministeren gav i  

 samrådet,  

 hvor han forpligter sig til at gribe ind med lovgivning, hvis der kommer et  

 stigende antal likvideringer af andelsboligforeninger.
 Mindretallet ønsker endvidere at bemærke, at der ingen tvivl er  

 om, at de meget høje priser, som private investorer tilbyder andelshavere ved  

 køb af en andelsboligforening, hænger nøje sammen med muligheden for at  

 foretage en modernisering af ejendommen ved hjælp af boligreguleringsloven §  

 5,  

 stk. 2, med henblik på at udleje boligerne til en »markedslignende« leje.
Mindretallet deler ønsket om, at vores boligmasse bliver  

 moderniseret, men mindretallet er omvendt optaget af fortsat at bevare  

 andelsboligen som en god unik boligform,  

 ligesom mindretallet er imod meningsløse  

 moderniseringer.
Brugen af boligreguleringslovens § 5 stk. 2, bør derfor  

 tages  

 op til revision, både hvad angår regulering af den beløbsmæssige grænse for  

 at  

 opfylde kravet til at anvende »markedslignende« leje, og hvad angår at sikre,  

 at det kun er reelle brugsværdiforøgende investeringer, der kan indregnes.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
4. Ændringsforslag med bemærkninger Ændringsforslag Til § 1 Af  

 	  

  

 et mindretal  

  

 (S), tiltrådt af et  

  

 mindretal  

  

 (SF og EL):
 1)  

  

 Efter nr. 3 indsættes som nyt  

 nummer:
 »01.  

  

 I  

  

 § 7  

  

 indsættes som nyt  

  

 stk. 1:
»
.  


  

 Til beslutninger om foreningens opløsning og om salg af foreningens  

 ejendom kræves, at 75 pct. af de stemmeberettigede medlemmer af  

 andelsboligforeningen stemmer herfor på en efter vedtægterne lovligt  

 indvarslet  

 generalforsamling.
Hvis forslaget uden at være vedtaget efter denne regel har  

 opnået tilslutning fra mindst 75 pct. af de repræsenterede medlemmer,  

 afholdes en  

 urafstemning inden 8 uger, og her kan forslaget vedtages med 75 pct. af de  

 afgivne stemmer.«« Stk. 1 bliver herefter stk. 2.
[Salg af andelsboligforeningsejendomme kræver, at 75 pct.  

 stemmer for] Bemærkninger Til nr. 1 Med ændringsforslaget ønsker forslagsstillerne at sikre, at der  

 kun kan ske salg af den samlede andelsboligforenings ejendom, hvis 75 pct. af  

 de stemmeberettigede i foreningen stemmer for dette.
Inge‑Lene Ebdrup (V)   

 Michael Aastrup Jensen (V)   

 Kurt Kirkegaard Jensen (V)   

 Marion Pedersen (V)   

 Søren Pind (V)   

 Anita Knakkergaard (DF)   

 Henrik Brodersen (DF)   

 Jakob Axel Nielsen (KF)  

  

  nfmd.  

  

 Allan Niebuhr (KF)   

 René Skau Björnsson (S)   

 Hüseyin Arac (S)   

 Jytte Andersen (S)   

 Lissa Mathiasen (S)  

  

  fmd.  

  

 Rasmus Prehn (S)   

 Charlotte Fischer (RV)   

 Holger K.
Nielsen (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 173 efter  

 afgivelse af betænkning Bilagsnr.
Titel 12 2. udkast til  

 betænkning 13 Artiklen »Priser  

 på private udlejningsejendomme eksploderet« af 9/6-05 fra Ritzaus Bureau 14 Supplerende  

 høringssvar, fra økonomi- og erhvervsministeren 15 Betænkning afgivet  

 den 10/6-05 16 1. udkast til tillægsbetænkning Oversigt over spørgsmål og svar vedrørende L 173 efter  

 afgivelse af betænkning 52 Spm. om fremsendelse af evaluering af loven 1 år efter  

 lovens ikrafttrædelse, til økonomi- og erhvervsministeren, og ministerens  

 svar herpå 53 Spm. om oversendelse af talepapir fra samrådet den  

 15/6-05, til økonomi- og erhvervsministeren og justitsministeren, og  

 ministerens svar herpå Oversigt over samrådsspørgsmål vedrørende L 173 efter  

 afgivelse af betænkning Samråds-spm.nr.
Titel B Samrådsspm. om uddybning af svar på spm. 47, til økonomi-  

 og erhvervsministeren og justitsministeren Bilag 2 Et af udvalgets spørgsmål til økonomi- og  

 erhvervsministeren og dennes svar herpå Spørgsmål og økonomi- og erhvervsministerens svar herpå er  

 optrykt efter ønske fra udvalget.
 Spørgsmål 52:
Vil ministeren  

 fremsende en evaluering af loven til Folketingets Boligudvalg et år efter  

 lovens ikrafttrædelse? Svar:
 Som det fremgår af besvarelsen af  

 spørgsmål nr. 51, vil jeg et år efter lovens ikrafttræden oversende en  

 evaluering til Folketingets Boligudvalg vedrørende salg af private  

 andelsboligforeningsejendomme.
