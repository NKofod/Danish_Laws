Klage over manglende information i forbindelse med operation samt behandling Nævnet fandt grundlag for at kritisere operatøren for sin indhentelse af informeret samtykke fra patienten, idet han ikke havde informeret om risikoen for anlæggelse af en stomi forud for foretagelse af koloskopien og for, at operatøren ikke havde informeret om risikoen for akut operation, men valgte at give denne information til en patient, der var under påvirkning af bedøvelse.
 Nævnet fandt ikke grundlag for at kritisere den praktiserende læge for hendes behandling af patienten, da der ikke på grundlag af sygehistorie eller en objektiv undersøgelse var grundlag for at mistænke, at der var tale om tarmslyng.
