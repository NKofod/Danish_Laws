 Resumé  


  

 Landsskatteretten modtog den 23. april 1992 en klage fra en kvinde over  

 Skatteankenævnets afgørelse af 7. februar 1992 om ansættelse for indkomståret  

 1985. Den 3. januar 1995 klagede kvinden til ombudsmanden over den tid der  

 indtil da var gået i Landsskatteretten til behandlingen af hendes klage.
 Ombudsmanden udtalte at han ud over at måtte kritisere de enkelte  

 sagsbehandlingsperioder, måtte anse den samlede sagsbehandlingstid i  

 Landsskatteretten for særdeles kritisabel.
 Ombudsmanden kritiserede endvidere Landsskatteretten for ikke at  

 have forholdt sig i overensstemmelse med de regler om god forvaltningsskik  

 der  

 er indeholdt i pkt. 206 og 207 i Justitsministeriets vejledning om  

 forvaltningsloven.
 Ombudsmanden anmodede Landsskatteretten om underretning om  

 hvorvidt sagen gav retten anledning til iværksættelse af foranstaltninger der  

 kunne forebygge lignende tilfælde.
 Landsskatteretten oplyste senere ombudsmanden om de  

 foranstaltninger der var iværksat.
 Ombudsmanden meddelte Landsskatteretten at han havde taget det  

 oplyste til efterretning, og at han herefter ikke foretog sig videre. (J. nr.  

 1995-13-200).
Sagsbehandlingstid i Landsskatteretten Den 23. april 1992 modtog  

 Landsskatteretten en klage fra en kvinde (A) over en afgørelse som  

 Skatteankenævnet i en kommune havde truffet den 7. februar 1992 om  

 ansættelsen  

 for indkomståret 1985. Klagen vedrørte spørgsmålet om fradrag for en  

 renteudgift på 194.026,31 kr.
Skatteankenævnet havde nægtet fradrag fordi der  

 ikke mellem A og hendes kreditor kunne antages at være sådanne  

 forretningsmæssige relationer at fradrag for udgiften var berettiget.
 Den 3. januar 1995 klagede A  

 til mig over Landsskatterettens sagsbehandlingstid.
I anledning af klagen  

 indhentede jeg en udtalelse af 13. januar 1995 fra Landsskatteretten.
Jeg  

 modtog endvidere sagens akter og en datoliste over de ekspeditioner der var  

 foretaget indtil da.
Det fremgik at retten bekræftede modtagelsen af A's  

 klage  

 i et brev af 23. april 1992 til A's revisor.
Den samme dag bad  

 Landsskatteretten  

 Skatteankenævnet om at sende det materiale der havde dannet grundlag for  

 afgørelsen.
 Den 6. maj 1992 modtog  

 Landsskatteretten sagens akter og en udtalelse fra Skatteankenævnet.
 Den 22. december 1992 blev  

 sagen fordelt til en sagsbehandler i rettens 5. kontor.
Ifølge et telefonnotat af 16.  

 marts 1994 modtog Landsskatteretten meddelelse om at A's revisor var død.
Af  

 notatet fremgik det at Landsskatteretten da lovede "at behandle sagen  

 inden for de næste par måneder".
 Sagen blev omfordelt til en anden  

 sagsbehandler i rettens 5. kontor den 29. august 1994.
I brev af 20. oktober 1994  

 bad Landsskatteretten A om at kontakte retten for at aftale et tidspunkt for  

 den mundtlige forhandling.
I brevet skrev retten at henvendelsen skete  

 direkte  

 til A da det ikke havde været muligt at træffe den oprindelige repræsentant  

 på  

 sagen, A's revisor.
Med brevet fulgte Skatteankenævnets bemærkninger til  

 sagen.
Den 22. oktober 1994 skrev A  

 til Landsskatteretten at hun imødeså et snarligt møde og en endelig  

 afslutning af  

 den meget gamle sag.
A fremsatte samtidig nogle bemærkninger til sagen.
Den 26. oktober 1994  

 erklærede A sig telefonisk over for Landsskatteretten enig i at sagen  

 vedrørende  

 indkomståret 1985 blev forhandlet samtidig med sagen vedrørende indkomstårene  

 1990  

 og 1991 der også var blevet indbragt for Landsskatteretten.
Til drøftelse af  

 de  

 sidstnævnte indkomstår var A indkaldt til et møde den 27. oktober 1994.
 Den 26. oktober 1994 blev  

 sagen omjournaliseret til rettens 3. kontor som behandlede sagen vedrørende  

 A's  

 ansættelser for indkomstårene 1990 og 1991. Sagen blev den samme dag fordelt  

 til en sagsbehandler på rettens 3. kontor.
 Den 27. oktober 1994 blev der  

 afholdt mundtlig forhandling i Landsskatteretten, og den næste dag fik A  

 tilsendt en kopi af forhandlingsreferatet.
 I brev af 9. november 1994  

 fremsatte A bemærkninger til referatet.
I en udtalelse til mig i  

 anledning af klagen beklagede Landsskatteretten den lange sagsbehandlingstid  

 og  

 angav som forklaring en stor sagsbeholdning i rettens 5. kontor i perioden  

 1992-94. Samtidig beklagede Landsskatteretten at A ikke havde været  

 underrettet  

 om at sagsbehandlingstiden trak ud.
Landsskatteretten oplyste endvidere over  

 for mig at sagen den 12. januar 1995 var sendt til votering, og at kendelse  

 kunne forventes at foreligge inden for en - to måneder.
 I en skrivelse til A udtalte  

 jeg:
"Til Landsskatterettens  

 behandling af Deres klage - fra retten modtog klagen, og indtil De klagede  

 til  

 mig - er der gået mere end to år og otte måneder.
En samlet  

 sagsbehandlingstid  

 af en sådan længde forekommer klart urimelig.
En nærmere vurdering må dog  

 foretages på baggrund af oplysningerne om de enkelte ekspeditioner i sagen.
 I de første to uger afventede  

 sagen ikke Landsskatterettens behandling.
Fra Landsskatteretten modtog  

 Skatteankenævnets udtalelse og sagens akter den 6. maj 1992, og indtil sagen  

 blev fordelt til en sagsbehandler den 22. december 1992, gik der mere end syv  

 måneder.
Dette anser jeg for kritisabelt.
Efter den 22. december 1992  

 blev der ikke foretaget nogen som helst ekspedition i sagen før en bekendt af  

 Dem ringede til Landsskatteretten den 16. marts 1994, og der blev lavet et  

 notat om samtalen.
I næsten 15 måneder blev der således ikke foretaget nogen  

 sagsbehandling.
Det anser jeg for særdeles kritisabelt.
Fra den 16. marts 1994 og  

 indtil sagen den 29. august 1994 blev omfordelt til en anden sagsbehandler,  

 gik  

 der næsten fem en halv måned - stadig uden nogen som helst ekspedition.
Jeg  

 anser forholdet for særdeles kritisabelt.
Ud over længden af denne  

 tidsperiode  

 har jeg herved lagt vægt på dels at De under samtalen den 16. marts 1994 fik  

 løfte om at sagen ville blive behandlet "inden for de næste par  

 måneder", dels det forhold at sagen allerede da havde været uden  

 ekspedition i alt for lang tid.
Efter omfordelingen den 29.  

 august 1994 og indtil Landsskatteretten skrev til Dem den 20. oktober 1994,  

 gik  

 der ca. en måned og tre uger.
I lyset af sagens hidtidige behandling havde  

 det  

 været ønskeligt om Landsskatteretten havde skrevet til Dem på et lidt  

 tidligere  

 tidspunkt.
Sagen har herefter ikke  

 afventet Landsskatterettens behandling i det tidsrum da retten sendte  

 forhandlingsreferatet til Dem, og indtil retten modtog Deres bemærkninger til  

 sagen.
Det drejer sig om to uger.
Fra Landsskatteretten modtog  

 Deres bemærkninger den 10. november 1994, og indtil De klagede til mig den 3.  

 januar 1995, gik der ca. en måned og tre uger.
Som det fremgår af  

 Landsskatterettens udtalelse til mig, er sagen sendt til votering den 12.  

 januar 1995. Der har således efter den 10. november 1994 ikke været foretaget  

 ekspedition i sagen i lidt mere end to måneder.
I lyset af den tid der hidtil  

 var anvendt i Landsskatteretten til sagens behandling, havde det været  

 ønskeligt om den seneste ekspedition havde været fremskyndet til et tidligere  

 tidspunkt end den 12. januar 1995.
 Ud over at måtte kritisere de  

 enkelte tidsperioder må jeg sammenfattende anse den samlede  

 sagsbehandlingstid  

 i Landsskatteretten for særdeles kritisabel.
 Jeg har gjort  

 Landsskatteretten bekendt med min opfattelse, og jeg har henstillet til  

 retten  

 at fremskynde behandlingen af sagen mest muligt.
 Jeg har anmodet  

 Landsskatteretten om at underrette mig om hvorvidt sagen giver retten  

 anledning  

 til iværksættelse af foranstaltninger der kan forebygge lignende tilfælde.
Justitsministeriets  

 vejledning om forvaltningsloven indeholder i pkt. 206 og 207 regler om god  

 forvaltningsskik.
Punkterne har denne ordlyd:
 Punkt 206:
"Hvis en  

 forvaltningsmyndighed som følge af sagens karakter eller den almindelige  

 sagsbehandlingstid for den pågældende myndighed ikke kan træffe afgørelse  

 inden  

 kortere tid efter sagens modtagelse, bør myndigheden give den, der er part i  

 sagen, underretning om, hvorpå sagen beror og så vidt muligt oplysning om,  

 hvornår myndigheden regner med, at afgørelsen kan foreligge." Punkt 207:
"Myndigheden bør  

 endvidere give den, der er part i sagen, underretning, når behandlingen af  

 den  

 konkrete sag på grund af særlige omstændigheder vil tage længere tid end  

 sædvanligt." Som det fremgår af  

 Landsskatterettens udtalelse til mig, er De ikke blevet underrettet om at  

 sagsbehandlingstiden trak ud.
 Landsskatteretten har over  

 for Dem på intet tidspunkt forholdt sig i overensstemmelse med de angivne  

 regler om god forvaltningsskik - heller ikke efter at have afgivet løfte den  

 16. marts 1994 om at behandle sagen "inden for de næste par  

 måneder".  

 Den manglende overholdelse af de nævnte regler om god forvaltningsskik finder  

 jeg særdeles kritisabel.
Jeg har samtidig hermed gjort  

 Landsskatteretten bekendt med min opfattelse.
Også i den forbindelse har jeg  

 anmodet Landsskatteretten om at underrette mig om hvorvidt sagen giver retten  

 anledning til iværksættelse af foranstaltninger der kan forebygge lignende  

 tilfælde.
..." I besvarelse af en  

 underretningsskrivelse af 22. februar 1995 fra Landsskatterettens præsident  

 udtalte jeg den 7. marts 1995:
 "Hermed bekræfter jeg  

 modtagelsen af Deres brev af 22. februar 1995 hvor De oplyser dette:
"Landsskatteretten var i  

 perioden fra sommeren 1988 og frem til 1. juli 1992 underlagt et  

 ansættelsesstop.
Ansættelsesstoppet indebar, at der ved udgangen af 1992 var  

 oparbejdet en sagsbeholdning på henved 4500 sager i rettens indkomstafdeling.  

 Dette var selvsagt uacceptabelt.
 Nedbringelse af denne  

 sagspukkel var da også en meget vigtig målsætning for Landsskatteretten, da  

 retten opnåede status som kontraktstyrelse i perioden 1993-96 og i den  

 forbindelse fik mulighed for at genbesætte ledige stillinger, samtidig med at  

 retten midlertidigt blev tilført flere ressourcer.
Sagsbeholdningen er i de  

 forløbne to år af kontraktsperioden nedbragt med 1800 sager til ca. 2700  

 sager  

 ved udgangen af 1994. Den gennemsnitlige sagsbehandlingstid er samtidig  

 nedbragt til ca. 10 måneder.
Målet er at nedbringe den gennemsnitlige  

 sagsbehandlingstid til under 9 måneder i løbet af 1995.
 Nedbringelsen af  

 sagsbeholdningen giver mulighed for en væsentligt hurtigere sagsfordeling og  

 sagsbehandling.
Hertil kommer, at jeg som  

 tidligere oplyst (...) har præciseret overfor rettens kontorer, at der i  

 sager,  

 der har været verserende i Landsskatteretten i 9 måneder, og hvor der  

 undtagelsesvis ikke har været telefonisk eller skriftlig kontakt med  

 klageren/repræsentanten udover standardkvitteringsskrivelsen, skal gives  

 meddelelse om årsagen til, at sagsbehandlingstiden trækker ud.
Samtidig vil  

 der  

 så vidt muligt blive givet oplysning om, hvornår en afgørelse kan forventes  

 at  

 foreligge.
Ligeledes skal der i disse sager, hvis det på et tidligere  

 tidspunkt  

 kan forudses, at sagsbehandlingstiden vil overstige 12 måneder, allerede på  

 dette tidspunkt tilsendes klageren eller dennes repræsentant meddelelse om,  

 at  

 sagen ikke kan forventes afgjort indenfor 12 måneder.
Samtidig gives der  

 meddelelse om årsagen hertil samt så vidt muligt oplysning om, hvornår  

 afgørelsen kan forventes at foreligge.
 Da jeg herefter er af den  

 opfattelse, at der er iværksat foranstaltninger, der kan forebygge lignende  

 tilfælde, finder jeg ikke anledning til at foretage yderligere".
 I mit brev af 7. februar 1995  

 (i en anden klagesag) har jeg meddelt Dem at jeg har taget det oplyste om  

 præciseringen  

 over for rettens kontorer til efterretning.
