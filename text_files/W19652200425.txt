En klager indbragte en af Monopoltilsynet truffet afgørelse for  

 Monopol-ankenævet med påstand om, at tilsynets begrundelse for afgørelsen  

 skulle ændres.
Monpol-ankenævnet afviste klagen, idet der ikke fandtes  

 hjemmel i monopolloven til isoleret at påanke motiveringen af en afgørelse,  

 når afgørelsen som sådan ikke ønskedes ændret KENDELSE:
Ved skrivelse af 29. juli og 9. april 1965 har advokat Jørgen Jacobsen for  

 firma Henrik Hildebrandt, København, klaget over de af monopoltilsynet  

 henholdsvis under 24. juli 1964 og 28. marts 1963 trufne afgørelser  

 vedrørende levering af folkevogne fra Skandinavisk Motor Co.
A/S til firma  

 Henrik Hildebrandt beregnet til videresalg til turister.
Den påklagede afgørelse af 28. marts 1963 er indeholdt i sålydende  

 skrivelse fra monopoltilsynet til Skandinavisk Motor Co.
A/S: Under  

 henvisning til tidligere brevveksling og forhandlinger angående de af  

 aktieselskabet beregnede priser ved salg i årene 1958-1961 til firmaet Henrik  

 Hildebrandt, Dr.
Tværgade 59, her, af i alt 32 folkevogne bestemt til  

 eksport, skal man herved udtale følgende:
Monopolloven anses ikke at omfatte salg til eksport, hvorfor  

 monopoltilsynet ikke har hjemmel til at gribe ind over for selskabets priser,  

 når selskabet sælger direkte til valutaudlændinge.
Derimod er selskabet efter  

 monopoltilsynets opfattelse underkastet monopollovens bestemmelser, når det  

 sælger til eksportør.
Da selskabets forbugerpriser kun er vejledende for forhandlerne, har  

 tilsynet ikke anset de af selskabet beregnede højere priser end  

 forbrugerpriserne ved salg til eksportør for at være en overtrædelse af  

 bestemmelserne i monopollovens § 24, hvorefter forhøjelser af priser, der  

 skal anmeldes i henhold til lovens § 6, ikke må sættes i kraft uden tilsynets  

 godkendelse.
Derimod må tilsynet ud fra en bedømmelse efter bestemmelserne i  

 monopollovens § 11, stk. 1, anse det for urimeligt, at selskabet ved salg til  

 eksportør beregner sig højere priser end ved tilsvarende salg til forbrug på  

 hjemmemarkedet.
 Man forventer herefter snarest at modtage bekræftelse af, at selskabet har  

 ændret sine priser ved salg til eksportør, således at de svarer til  

 selskabets priser på hjemmemarkedet.
Under 13. september 1963 svarede Skandinavisk Motor Co.
A/S  

 monopoltilsynet således: ......
I den anledning skal vi meddele, at vi mener, at de forhold, som tilsynet  

 har lagt til grund for bedømmelsen af den omhandlede sag, ikke er stemmende  

 med de faktiske forhold, og at det således blandt andet er urigtigt, når  

 tilsynet er gået ud fra, at vort selskab i årene 1958-1961 ved salget af ialt  

 32 VW til firma Henrik Hildebrandt har beregnet os højere priser end de til  

 enhver tid ved salg til forbruger på hjemmemarkedet gældende priser (excl.  

 leveringsomkostninger og ekstra udstyr). Der er derfor rimelig grund for vort  

 selskab til at påanke tilsynets afgørelse til ankenævnet. - Imidlertid sælger  

 vort selskab for tiden ikke til eksportør, og vi har derfor ikke for  

 øjeblikket anledning til at tage spørgsmålet op.
Skulle forholdene ændre sig,  

 således at salg til eksportør påny bliver aktuelt, vil vi, forinden sådant  

 salg gennemføres, vende tilbage til spørgsmålet overfor Monpoltilsynet, jfr.  

 herved bestemmelsen i monopollovens § 18. Vi forbeholder os endvidere at  

 påanke tilsynets afgørelse, såfremt vort mellemværende med firma Henrik  

 Hildebrandt eller andre firmaer, der tidligere har aftaget VW med eksport for  

 øje, måtte give anledning hertil .
Den påklagede afgørelse af 24. juli 1964 er indeholdt i sålydende  

 skrivelse fra monopoltilsynet: Ved skrivelse af 22. juli 1964, j.nr. 1986/61,  

 har De som advokat for firmaet Henrik Hildebrandt, Dronningens Tværgade 59,  

 her, forespurgt, om monopoltilsynet fra Skandinavisk Motor Co.
A/S, her, har  

 modtaget den ved tilsynets skrivelse af 28. marts 1963 udbedte bekræftelse  

 af, at selskabet har ændret sine priser ved salg af folkevogne til  

 eksportører, således at de svarer til selskabets priser på hjemmemarkedet:
 Samtidig har De klaget over, at selskabet ved skrivelse af 20. maj 1964  

 har nægtet at levere firmaet Henrik Hildebrand en fabriksny folkevogn  

 beregnet til videresalg til en valutaudlænding.
I denne anledning skal man herved meddele, at Skandinavisk Motor Co.
A/S  

 som svar på tilsynets ovennævnte skrivelse af 28. marts 1963 har meddelt, at  

 selskabet for tiden ikke sælger folkevogne til eksportører, og at  

 monopoltilsynet herefter ikke har fundet tilstrækkeligt grundlag for at  

 pålægge Skandinavisk Motor Co.
A/S at levere firmaet Henrik Hildebrandt  

 folkevogne beregnet til videresalg til turister.
Der er mellem parterne og Skandinavisk Motor Co.
A/S enighed om, at nævnet  

 ikke på det foreliggende grundlag vil kunne tage stilling til afgørelsen af  

 28. marts 1963, for så vidt den fastslår, at selskabet bør ændre sine priser  

 på den i afgørelsen anførte måde.
Derimod har klageren nedlagt påstand om, at afgørelsen af 28. marts 1963  

 begrundes med henvisning til monopollovens § 24 i stedet for § 11, og at  

 afgørelsen af 24. juli 1964 ændres, således at det i medfør af monopollovens  

 §§ 11 og 12 pålægges Skandinavisk Motor Co.
A/S at sælge til eksportører -  

 herunder klageren - på selskabets sædvanligt gældende vilkår for salg til  

 hjemmemarkedet.
 Monopoltilsynet har påstået de påklagede afgørelser stadfæstet.
Højesteretssagfører Eigill Michelsen har som advokat for Skandinavisk  

 Motor Co.
A/S meddelt, at selskabet ikke ønsker at intervenere i sagen  

 forsåvidt angår klagen over afgørelsen af 28. marts 1963, men opretholder  

 forbeholdet om selvstændig at påklage denne afgørelse.
Forsåvidt angår klagen  

 over afgørelsen af 24. juli 1964 har Skandinavisk Motor Co.
A/S derimod  

 sluttet sig til monopoltilsynets påstand om stadfæstelse.
Sagen har været behandlet på møder i nævnet den 17. februar, 6. april, 10.  

 juni og 23. juni 1965. På møderne den 17. februar og 10. juni 1965 var såvel  

 monopoltilsynet og klageren som Skandinavisk Motor Co.
A/S repræsenteret.
For nævnet er der redegjort for sagen i indlæg af 6. august 1964 og 7. maj  

 1965 fra monopoltilsynet, i indlæg af 5. marts 1965 fra klageren samt i  

 indlæg af 14. december 1964 og 3. juni 1965 fra Skandinavisk Motor Co.
A/S.  

 Såvel parterne som Skandinavisk Motor Co.
A/S er gjort bekendt med hinandens  

 indlæg.
Det er oplyst, at klageren dels handler med klæde en gros, dels  

 driver automobiludlejningsforretning, at klageren til brug i  

 udlejningsforretningen køber folkevogne hos Skandinavisk Motor Co.
A/S, og  

at klageren i årene 1959-1961 til videresalg til turister har købt  

 ialt 32 folkevogne, der alle er leveret gennem selskabets detailforretning i  

 København.
Skandinavisk Motor Co.
A/S, der er anmeldt til monopoltilsynets register  

 som dominerende enkeltvirksomhed for sine priser og bestemmelser vedrørende  

 de fra Vest-Tyskland importerede folkevogne, sælger vognene dels en gros  

 gennem en kreds af eneforhandlere, dels detail fra egne udsalg.
Tilsynet har  

 i henhold til monopollovens § 24 godkendt de af selskabet fastsatte  

 vejledende priser til forhandler.
Priserne til forbruger vil som vejledende  

 kunne overskrides af den enkelte forhandler, medens priserne til forhandler  

 er højestepriser.
Klageren finder, at afgørelsen af 28. marts 1963 burde være truffet i  

 henhold til monopollovens § 24 og anfører til støtte herfor principalt, at  

 Skandinavisk Motor Co.
A/S's stilling som eneste importør af folkevogne  

 bevirker, at de af selskabets detailforretning beregnede priser er vejldende  

 for selskabets øvrige forhandlere og derfor omfattet af monopollovens § 24,  

 subsidiært at han i forhold til Skandinavisk Motor Co.
A/S må betragtes som  

 grossist og salget af folkevogne som en gros salg, der er omfattet af § 24.
Monopoltilsynet har heroverfor fastholdt det i afgørelsen af 28. marts  

 1963 anførte og hertil føjet, at Skandinavisk Motor Co.
A/S i lighed med de  

 øvrige automobilimportører her i landet kun leverer de importerede folkevogne  

 til videresalg til den kreds af eneforhandlere med hvem selskabet har sluttet  

 kontrakt, og at klageren selv heller ikke tidligere under sagen har bestridt,  

 at han har købt samtlige vogne - såvel de vogne der var bestemt til udlejning  

 som de vogne der blev videresolgt til turister - i Skandinavisk Motor Co.  

 A/S's detailforretning.
Forsåvidt angår den påklagedee afgørelse af 24. juli 1964 anførte klageren  

 til støtte for sin påstand, at Skandinavisk Motor Co.
A/S's nægtelse  

 af at levere klageren folkevogne beregnet til videresalg til turister i  

 henhold til monopollovens § 11 må anses for en skadelig virkning af den  

 monopolstilling, som selskabet indtager, at denne leveringsstandsning  

 i hvert fald må anses for ikke at være saglig motiveret, og at det må  

 være selskabet uvedkommende, om klageren anvender folkevogne til udlejning  

 eller videresælger dem.
Monopoltilsynet finder ikke, at der er tilstrækkelig grundlag for at  

 pålægge Skandinavisk Motor Co.
A/S at levere klageren folkevogne til  

 videresalg til turister og bemærker i så henseende, at det næppe kan  

 anses for en urimelig forretningsbetingelse, at en importvirksomhed ved  

 videresalg her i landet klausulerer sine varer, således at de ikke kan  

 reeksporteres, og at det næppe kan anses for stridende mod  

 monopollovens bestemmelser, at Skandinavisk Motor Co.
A/S forbeholder sig at  

 videresælge de af selskabet importerede folkevogne til turister fra sine egne  

 detailforretninger.
Skandinavisk Motor Co.
A/S, der slutter sig til det af monopoltilsynet  

 anførte, bemærker iøvrigt, at selskabets omlægning af turistvognssalget er  

 generelt, og at klageren ikke kan have en væsentlig erhvervsmæssig interesse  

 i at opnå de ønskede leverancer, idet klageren, der er uden videre  

 tilknytning til automobilbranchen, hverken har udstillingslokaler for  

 automobiler, værksted eller reservedelslager.
Endvidere anfører selskabet  

 bl.a., at VW-Werke navnlig ønsker at begrænse eksporten til USA, hvortil der  

 i 1963 privat eksporteredes ca. 100.000 folkevogne.
De amerikanske  

 VW-værksteder har ikke kapacitet til at betjene disse mange folkevogne, der  

 indføres efter turistbesøg i Europa, og denne ukontrollerede import bringer  

 væsentlig forstyrrelse ind i VW-Werkes planer for udbygningen af det  

 amerikanske marked.
 Til det således foreliggende skal nævnet udtale:
 Det fremgår af det foran anførte, at klageren ikke bestrider rigtigheden  

 af monopoltilsynets afgørelse af 28. marts 1963 for så vidt angår denne  

 afgørelses resultat.
 I betragtning heraf og med bemærkning, at der ikke i monopolloven ses at  

 være hjemmel til isoleret at påanke motiveringen af en af monopoltilsynet  

 truffet afgørelse, når afgørelsen som sådan ikke ønskes ændret, vil klagen  

 over afgørelsen af 28. marts 1963 være at afvise.
Under hensyn til det af monopoltilsynet og af Skandinavisk Motor Co.
A/S  

 anførte vil monopoltilsynets afgørelse af 24. juli 1964 være at stadfæste.
 Herefter bestemmes:
Klagen over afgørelsen af 28. marts 1963 afvises.
Monopoltilsynets under  

 24. juli 1964 trufne afgørelse stadfæstes.
