Nr LSF 161 Forslag til Lov om administration af Det Europæiske Økonomiske Fællesskabs  

 forordninger om markedsordninger for landbrugsvarer m.v.
Fremsat af landbrugsministeren (Tørnæs) den 18. januar 1990 Vedtaget ved tredjebehandling den 31. maj 1990 Lov nr. 414 af 13/06/1990 Kapitel 1 Administration af markedsordninger m.v.
 § 1. Landbrugsministeren bemyndiges til at fastsætte de regler og  

 iværksætte de øvrige foranstaltninger, der er nødvendige for anvendelse her i  

 landet af Det Europæiske Økonomiske Fællesskab (EØF)»s forordninger om:
1) markedsordninger for landbrugsvarer, 2) ordninger for landbrugsvarer omfattet af EØF-traktatens bilag II uden  

 at være omfattet af en markedsordning, 3) ordninger for varer, ved hvis fremstilling der er anvendt  

 landbrugsvarer, 4) oplysninger om indkomstforhold og driftsøkonomiske forhold i landbruget  

 og 5) foranstaltninger som følge af anvendelsen af særlige omregningskurser  

 inden for den fælles landbrugspolitik.
 Stk. 2. Ministeren kan fastsætte bestemmelser om fravigelse af  

 regler i forordningerne i det omfang, disse indeholder adgang hertil.
 Stk. 3. Landbrugsvarer i denne lov omfatter også frugt og  

 gartneriprodukter, ligesom landbruget også omfatter frugtavlen og  

 gartneribruget.
 Stk. 4. For så vidt angår spørgsmål, som henhører under andre  

 ministres ressort, udøves beføjelserne i henhold til denne lov af den  

 pågældende minister.
§ 2. Landbrugsministeren nedsætter to udvalg, det ene vedrørende  

 frugt og gartneriprodukter og det andet vedrørende øvrige landbrugsvarer, med  

 den opgave at rådgive med hensyn til stillingtagen til Det Europæiske  

 Økonomiske Fællesskabs landbrugspolitik samt med hensyn til tilrettelæggelse  

 af administrationen heraf.
Hvert af udvalgene består af 16 af  

 landbrugsministeren udnævnte medlemmer.
 Stk. 2. Til udvalget vedrørende frugt og gartneriprodukter udpeger  

 landbrugsministeren 2, industriministeren 1, Industrirådet 2, Det danske  

 Handelskammer 2, Dansk Erhvervsgartnerforening 4, Landbrugsraadet, De danske  

 Landboforeninger og Danske Husmandsforeninger i fællesskab 2, Brancherådet  

 for Frugt og Grønt 1, Arbejderbevægelsens Erhvervsråd 1 og Forbrugerrådet 1  

 medlem.
 Stk. 3. Til udvalget vedrørende øvrige landbrugsvarer udpeger  

 landbrugsministeren 2, industriministeren 1, Industrirådet 2, Det danske  

 Handelskammer 2, Landbrugsraadet, De danske Landboforeninger og Danske  

 Husmandsforeninger i fællesskab 7, Arbejderbevægelsens Erhvervsråd 1 og  

 Forbrugerrådet 1 medlem.
 Stk. 4. Der kan møde stedfortræder for hvert af medlemmerne.  

 Landbrugsministeren udpeger en af Landbrugsministeriets repræsentanter i  

 udvalgene til formand for udvalget og fastsætter udvalgenes forretningsorden.  

 Udvalgenes sekretariatsopgaver varetages af Landbrugsministeriet.
 § 3. Landbrugsministeren kan pålægge importører, eksportører,  

 producenter, handlende og brancheorganisationer at give de oplysninger, der  

 er nødvendige for at opfylde Det Europæiske Økonomiske Fællesskabs regler om  

 medlemsstaternes indberetningspligt på landbrugsområdet.
 § 4. Landbrugsministeren kan fastsætte regler om kontrol med  

 overholdelsen af de i § 1 nævnte forordninger, herunder med de af disse  

 forordninger omfattede varer, og med virksomheder, som importerer,  

 fremstiller, forhandler, opbevarer, transporterer, bearbejder eller  

 eksporterer disse varer, eller som udgør et tidligere eller senere led i  

 omsætningskæden vedrørende disse varer og deres bestanddele.
 Stk. 2. De kontrollerende myndigheder har, såfremt det skønnes  

 nødvendigt, mod behørig legitimation uden retskendelse adgang til ethvert  

 sted, hvor de i stk. 1 nævnte varer i erhvervsmæssigt øjemed befinder sig,  

 samt til enhver af de i stk. 1 nævnte virksomheder.
Stk. 3. De kontrollerende myndigheder er berettiget til at  

 foretage eftersyn af varerne og uden erstatning at udtage prøver af varerne i  

 det omfang, det er nødvendigt for at undersøge deres beskaffenhed.  

 Vedkommende myndigheder er endvidere berettiget til at efterse de i stk. 1  

 nævnte virksomheders varebeholdninger, forretningsbøger, øvrige  

 regnskabsmateriale, ledsagedokumenter, analysemateriale samt korrespondance  

 m.v.
Virksomhedernes indehavere og de i virksomhederne beskæftigede personer  

 skal yde den fornødne vejledning og hjælp ved foretagelsen af ovennævnte  

 eftersyn, og ovennævnte materiale skal på de kontrollerende myndigheders  

 begæring udleveres eller indsendes til de kontrollerende myndigheder.
 Stk. 4. Rigsrevisionen kan, eventuelt sammen med Den Europæiske  

 Revisionsret, på tilsvarende betingelser som nævnt i stk. 2 efterse de  

 pågældende virksomheders varebeholdninger, forretningsbøger, øvrigt  

 regnskabsmateriale, ledsagedokumenter, analysemateriale samt korrespondance  

 m.v., som efter de pågældende myndigheders skøn er af betydning for den  

 revisionsmæssige kontrol med administrationen af de i § 1 nævnte  

 forordninger.
 Stk. 5. Landbrugsministeren kan fastsætte regler om kontrol med de  

 oplysninger, der skal danne grundlag for udbetaling af ydelser eller  

 opkrævning af afgifter i henhold til de i § 1 nævnte forordninger.
 Stk. 6. Den, som modtager ydelser i henhold til de i § 1 nævnte  

 forordninger, skal opbevare regnskabsmateriale, forretningsbøger m.v. i  

 mindst 5 år regnet fra udbetalingen.
 Stk. 7. Landbrugsministeren kan fastsætte regler om den  

 regnskabsførelse m.v., der skal følges af virksomheder i forbindelse med  

 udbetaling af ydelser eller opkrævning af afgifter i henhold til de i § 1  

 nævnte forordninger.
 § 5. Landbrugsministeren kan fastsætte regler om betaling af  

 omkostningerne ved kontrollen med overholdelsen af de i § 1 nævnte  

 forordninger.
 Stk. 2. Landbrugsministeren kan endvidere fastsætte regler om  

 betaling for særlige tjenesteydelser, som de kontrollerende myndigheder  

 udfører efter anmodning.
Kapitel 2 Administration af produktionsafgifter m.v.
§ 6. Landbrugsministeren kan efter indstilling fra de i § 8, stk.  

 1, nævnte bestyrelser og efter indhentet udtalelse fra de i § 2 nævnte udvalg  

 fastsætte regler om betaling af afgifter af landbrugsvarer, der fremstilles  

 her i landet, og om betaling af de samme afgifter af tilsvarende  

 landbrugsvarer, der indføres her til landet, samt om, i hvilket omfang  

 sådanne afgifter skal refunderes for landbrugsvarer, når disse indgår som  

 materiale i industrielt fremstillede varer.
Afgifterne indgår i en fond for  

 hver sektor, hvor opkrævning finder sted.
 Stk. 2. Den del af den amtskommunale grundskyld, der i henhold til  

 lov om beskatning til kommunerne af faste ejendomme indbetales til  

 statskassen, indgår ligeledes i fonde.
 Stk. 3. Landbrugsministeren fastsætter de nærmere regler om  

 indbetalingen af de i stk. 1 og 2 nævnte offentlige midler.
§ 7. Fondenes midler anvendes til finansiering af foranstaltninger  

 i forbindelse med afsætningsfremme, forskning og forsøg, produktudvikling,  

 rådgivning, uddannelse, sygdomsforebyggelse, sygdomsbekæmpelse og kontrol  

 samt i øvrigt til foranstaltninger, som landbrugsministeren giver tilladelse  

 til.
Midlerne anvendes endvidere til dækning af omkostningerne ved kontrol  

 med midlernes korrekte anvendelse.
De i § 6, stk. 1, nævnte midler skal  

 anvendes inden for de sektorer, hvor de er opkrævet.
Stk. 2. Landbrugsministeren kan bestemme, at en del af de i § 6,  

 stk. 2, nævnte midler kan anvendes til miljøforbedrende investeringer i  

 landbruget.
Ministeren kan endvidere bestemme, at en del af disse midler kan  

 anvendes til betaling af omkostningerne ved kontrollen med overholdelsen af  

 de i § 1 nævnte forordninger.
§ 8. Hver af de i § 6, stk. 1 og 2, nævnte fonde ledes af en  

 bestyrelse, der udpeges af landbrugsministeren efter indhentet udtalelse fra  

 de repræsentative brancheorganisationer henholdsvis de generelle  

 landbrugsorganisationer og fra Arbejderbevægelsens Erhvervsråd og  

 Forbrugerrådet.
Fondenes vedtægter skal godkendes af landbrugsministeren.
Stk. 2. Bestyrelsen skal påse, at forvaltningen af midlerne sker i  

 overensstemmelse med dette kapitel, regler fastsat i medfør heraf eller  

 lovgivningen i øvrigt.
Landbrugsministeren kan afsætte et bestyrelsesmedlem,  

 som har medvirket til beslutninger i strid med disse bestemmelser.
 Stk. 3. Landbrugsministeren kan meddele påbud til bestyrelsen om  

 at bringe forhold, der strider mod bestemmelser i dette kapitel eller mod  

 regler fastsat i medfør heraf, i overensstemmelse med bestemmelsen.
 Stk. 4. Afgørelser, der træffes af en bestyrelse, kan indbringes  

 for ministeren inden 4 uger, efter at afgørelsen er meddelt klageren.  

 Ministeren kan ændre bestyrelsens afgørelser, uden at der foreligger klage.
§ 9. Budgetter og regnskaber for de enkelte fonde skal godkendes  

 af landbrugsministeren efter indstilling fra den pågældende bestyrelse og  

 efter indhentet udtalelse fra de i § 2 nævnte udvalg.
Ministeren kan dog uden  

 indstillling foretage ændringer i budgetterne for de i § 6, stk. 2, nævnte  

 fonde.
 Stk. 2. Ministeren fastsætter de nærmere regler for fondene om  

 udarbejdelsen af budgetter og regnskaber samt om administration og revision.  

 Fondenes regnskaber skal revideres af statsautoriserede eller registrerede  

 revisorer.
 § 10. Enhver skal efter anmodning fra landbrugsministeren meddele  

 de oplysninger, der skønnes nødvendige i forbindelse med opkrævning og  

 anvendelse af de i § 6 nævnte midler.
 Stk. 2. Landbrugsministeren kan fastsætte regler om kontrol med  

 disse oplysninger.
 Stk. 3. Landbrugsministeren kan fastsætte regler om den  

 regnskabsførelse m.v., der skal følges af virksomheder i forbindelse med  

 opkrævning og anvendelse af de i § 6 nævnte midler.
 Stk. 4. De kontrollerende myndigheder har, såfremt det skønnes  

 nødvendigt, mod behørig legitimation uden retskendelse adgang til enhver  

 virksomhed eller organisation, der skal betale afgifter i henhold til § 6. De  

 kontrollerende myndigheder er berettiget til at efterse de pågældende  

 virksomheders eller organisationers varebeholdninger, forretningsbøger,  

 øvrigt regnskabsmateriale, ledsagedokumenter samt korrespondance m.v.  

 Virksomhedernes indehavere eller organisationerne og de i virksomhederne  

 eller organisationerne beskæftigede personer skal yde den fornødne vejledning  

 og hjælp ved foretagelsen af ovennævnte eftersyn, og ovennævnte materiale  

 skal på de kontrollerende myndigheders begæring udleveres eller indsendes til  

 de kontrollerende myndigheder.
 § 11. Medlemmer af en bestyrelse, som under udførelsen af deres  

 hverv forsætligt eller uagtsomt har tilføjet en fond skade, er pligtig at  

 erstatte denne.
Stk. 2. Bestemmelsen i stk. 1 gælder også for revisorer.
Er et  

 revisionsselskab valgt til revisor, er både revisionsselskabet og den  

 revisor, hvem revisionen er overdraget, erstatningsansvarlige.
 Stk. 3. Erstatningen kan nedsættes, når dette findes rimeligt  

 under hensyn til skyldgraden, skadens størrelse og omstændighederne i øvrigt.
 Stk. 4. Beslutning om anlæggelse af søgsmål mod  

 bestyrelsesmedlemmer, revisionsselskaber eller revisorer kan træffes af  

 bestyrelsen eller landbrugsministeren.
 § 12. Landbrugsministeren meddeler ved hvert finansårs udløb  

 Folketingets Landbrugs- og Fiskeriudvalg, hvilke midler der er indgået i  

 fondene, og hvorledes midlerne er anvendt.
Kapitel 3 Oplag og fremstilling af varer under toldkontrol § 13. Toldvæsenet kan meddele bevilling til at oplægge varer, der  

 er omfattet af § 1, og som indføres her til landet, på private oplag under  

 toldkontrol uden berigtigelse af de særlige afgifter ved indførslen.
 Stk. 2. Bevillingshaveren hæfter for afgifterne af de oplagte  

 varer.
 Stk. 3. Afgifterne af varer, der fraføres private oplag ved  

 afgiftsberigtigelse, beregnes efter de satser, der er gældende på de  

 tidspunkter, hvor varerne fraføres oplaget, medmindre der i de enkelte  

 tilfælde er truffet anden afgørelse.
 Stk. 4. Varer, der er oplagt på private oplag under toldkontrol,  

 kan kun underkastes sådanne sædvanlige behandlinger, der tjener til varernes  

 bevarelse eller til forbedring af deres emballage eller handelskvalitet.
 Stk. 5. Varer, der oplægges i Københavns Frihavn eller på  

 toldoplag i basishavne, kan afgiftsberigtiges inden fortoldningen.
 § 14. Toldvæsenet kan meddele bevilling til oplæggelse på private  

 oplag under toldkontrol af varer, der er bestemt til udførsel eller til  

 formål, der er sidestillet hermed, såfremt der efter Fællesskabets  

 bestemmelser kan ydes eksporttilskud for varerne, så snart de er oplagt på  

 sådanne oplag.
 § 15. Toldvæsenet kan meddele bevilling til fremstilling under  

 toldkontrol af varer, der er bestemt til udførsel eller til formål, der er  

 sidestillet hermed, såfremt der ved fremstillingen anvendes materialer, for  

 hvilke der efter Fællesskabets bestemmelser kan ydes eksporttilskud, så snart  

 materialerne er undergivet toldkontrollen.
 § 16. Toldvæsenet kontrollerer oplæggelse, berigtigelse, udførsel  

 og fremstilling af de varer, der omfattes af bevillinger efter §§ 13-15.
Stk. 2. Toldvæsenet har, såfremt det skønnes nødvendigt, mod  

 behørig legitimation uden retskendelse adgang til ethvert sted, hvor de i  

 stk. 1 nævnte varer befinder sig, samt til enhver virksomhed, der har  

 modtaget bevilling i henhold til §§ 13-15. Toldvæsenet er berettiget til at  

 foretage eftersyn af varerne og uden erstatning at udtage prøver af varerne i  

 det omfang, det er nødvendigt for at undersøge deres beskaffenhed.  

 Toldvæsenet er endvidere berettiget til at efterse de pågældende  

 virksomheders varebeholdninger, forretningsbøger, øvrigt regnskabsmateriale,  

 ledsagedokumenter samt korrespondance m.v.
Virksomhedernes indehavere og de i  

 virksomhederne beskæftigede personer skal yde den bistand, der er nødvendig  

 for udførelsen af kontrollen, og virksomheden skal på toldvæsenets begæring  

 udlevere eller indsende ovennævnte materiale til toldvæsenet.
 § 17. Landbrugsministeren fastsætter efter forhandling med  

 skatteministeren de nærmere regler om de i §§ 13-15 nævnte bevillinger og om  

 den i § 16 nævnte kontrol, herunder regler om, hvilke varer der omfattes af §  

 13, og om mængden af varer, der skal fremstilles og udføres af de materialer,  

 der indgår i en toldkontrolleret fremstilling, samt om den i § 13, stk. 2,  

 nævnte hæftelse.
 § 18. En bevilling, der er udstedt i medfør af §§ 13-15,  

 bortfalder, såfremt bevillingshaveren mister rådigheden over sit bo eller  

 standser sine betalinger.
 § 19. Toldvæsenet kan inddrage en bevilling, der er udstedt i  

 medfør af §§ 13-15, såfremt bevillingshaveren eller de i hans virksomhed  

 ansatte personer groft eller gentagne gange overtræder de bestemmelser, der  

 gælder for det toldkontrollerede oplag eller den toldkontrollerede  

 fremstilling.
Kapitel 4 Fællesbestemmelser § 20. Beløb, der omfattes af regler fastsat i henhold til denne  

 lov, og som ikke betales rettidigt til den afgiftsopkrævende myndighed,  

 tillægges en rente på 1,3 pct. månedligt for hver påbegyndt måned fra  

 forfaldsdagen at regne, medmindre andet er fastsat ved forordning.
Stk. 2. Medmindre andet er fastsat ved forordning, tillægges  

 uretmæssigt modtagne beløb, der ikke tilbagebetales inden udløbet af en  

 frist, der fastsættes af den udbetalende myndighed, den i stk. 1 nævnte rente  

 fra fristens udløb.
Det gælder dog kun, såfremt myndigheden samtidig med at  

 kræve tilbagebetaling giver underretning om pligten til at betale rente.
 § 21. Der er udpantningsret for beløb, som skal betales i henhold  

 til de i § 1 nævnte forordninger, for de i § 6 omhandlede afgifter samt for  

 de i § 20 nævnte rentebeløb.
§ 22. Landbrugsministeren kan fastsætte regler, hvorefter visse  

 afgørelser eller dispositioner i henhold til de i § 1, stk. 1, nr. 1, 2 og 3,  

 omhandlede forordninger kan træffes af bestemte brancheorganisationer eller  

 af bestemte producentsammenslutninger.
Disse afgørelser kan indbringes for  

 ministeren inden 4 uger, efter at afgørelsen er meddelt klageren.
Afgørelsen  

 skal indeholde oplysning om klageadgangen og om fristen herfor.
Stk. 2. Landbrugsministeren kan henlægge sine beføjelser efter  

 loven til en institution under ministeriet eller en anden statslig  

 institution.
Ministeren kan i forbindelse hermed fastsætte regler om adgangen  

 til at klage over denne myndigheds afgørelser, herunder om at klage ikke skal  

 kunne indbringes for anden administrativ myndighed.
Kapitel 5 Straffebestemmelser § 23. Den, der til brug for afgørelser, der træffes i henhold til  

 de i § 1 nævnte forordninger, i henhold til denne lovs kapitel 2 i  

 forbindelse med indbetaling eller udbetaling af de i kapitel 2 omtalte  

 midler, i øvrigt i henhold til denne lov eller de i medfør af loven fastsatte  

 regler giver urigtige eller vildledende oplysninger eller fortier oplysninger  

 af betydning for sagens afgørelse, straffes med bøde, medmindre højere straf  

 er forskyldt efter borgerlig straffelov.
Det samme gælder den, der handler i  

 strid med vilkår, der er fastsat i en sådan afgørelse, eller som forsøger  

 herpå.
Stk. 2. Den, der i øvrigt undlader at give oplysninger, der er  

 afkrævet den pågældende i henhold til denne lov eller de i medfør af loven  

 fastsatte regler, straffes med bøde.
Det samme gælder den, som afgiver  

 urigtige eller vildledende oplysninger om sådanne forhold, medmindre højere  

 straf er forskyldt efter borgerlig straffelov.
Stk. 3. Den, der overtræder § 4, stk. 3, sidste pkt., § 10, stk.  

 4, sidste pkt., og § 16, stk. 2, sidste pkt., straffes med bøde.
Det samme  

 gælder den, der overtræder bestemmelser om tavshedspligt i de i § 1, nr. 4,  

 nævnte forordninger, medmindre højere straf er forskyldt efter borgerlig  

 straffelov.
 Stk. 4. Den, der udfører eller indfører varer i strid med et  

 udførsels- eller indførselsforbud, der er indeholdt i eller udstedt i medfør  

 af de i § 1 nævnte forordninger, eller uden at være i besiddelse af en  

 tilladelse, som kræves efter disse forordninger, eller som forsøger herpå,  

 straffes med bøde.
 Stk. 5. Overtrædelse af de kvalitets- og handelsnormer, der er  

 fastsat i de i § 1 nævnte forordninger, straffes med bøde.
 Stk. 6. Den, der undlader at efterkomme et af landbrugsministeren  

 meddelt påbud i medfør af § 8, stk. 3, straffes med bøde.
 Stk. 7. Den, der undlader at afgive oplysninger, som er afkrævet i  

 medfør af § 10, stk. 1, straffes med bøde.
 Stk. 8. Det bestyrelsesmedlem, som forsætligt eller groft uagtsomt  

 overtræder § 8, stk. 2, 1. pkt., straffes med bøde.
 § 24. I regler, der fastsættes i medfør af loven, kan der  

 fastsættes straf af bøde for overtrædelse af bestemmelser i reglerne eller  

 forsøg herpå.
 § 25. Den, der begår et forhold som nævnt i § 23, stk. 1, eller §  

 24 med forsæt til at unddrage sig eller andre betaling af afgifter i henhold  

 til de i § 1 nævnte forordninger eller i henhold til denne lovs § 6 eller med  

 forsæt til at opnå uberettiget udbetaling af ydelser til sig eller andre i  

 henhold til de i § 1 omhandlede forordninger eller i henhold til § 7,  

 straffes med bøde, hæfte eller fængsel indtil 2 år, under skærpende  

 omstændigheder indtil 4 år.
§ 26. Der kan pålægges en virksomheds ejer eller bruger  

 bødeansvar, selv om overtrædelsen ikke kan tilregnes denne som forsætlig  

 eller uagtsom.
For bødestraf fastsættes ingen forvandlingsstraf.
 § 27. For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
 Stk. 2. Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
§ 28. Sager om overtrædelse af § 23 og § 24 behandles som  

 politisager.
Retsmidlerne i retsplejelovens kapitel 73 kan anvendes i samme  

 omfang som i statsadvokatsager.
 § 29. Skønnes en overtrædelse ikke at medføre højere straf end  

 bøde, kan landbrugsministeren tilkendegive, at sagen kan afgøres uden retslig  

 forfølgning, såfremt den pågældende erklærer sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2. For den i stk. 1 omhandlede tilkendegivelse gælder  

 bestemmelserne i retsplejeloven om indhold af anklageskrift i politisager.
 Stk. 3. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
Kapitel 6 Ikrafttrædelse m.v.
 § 30. Loven træder i kraft den 1. juli 1990, jf. dog stk. 2.
 Stk. 2. Kapitel 2 træder først i kraft den 1. januar 1991.
 § 31. Lov om administration af Det Europæiske Økonomiske  

 Fællesskabs forordninger om markedsordninger for landbrugsvarer m.v., jf.  

 lovbekendtgørelse nr. 731 af 13. november 1987, og lov om administration af  

 Det Europæiske Økonomiske Fællesskabs forordninger om markedsordninger for  

 frugt og gartneriprodukter m.v., jf. lovbekendtgørelse nr. 72 af 11. februar  

 1988, ophæves den 1. juli 1990, jf. dog stk. 2.
 Stk. 2. § 4 i de i stk. 1 nævnte love ophæves først den 1. januar  

 1991.
 Stk. 3. Beløb, der inden den 1. januar 1991 er opkrævet i henhold  

 til § 4, stk. 1, eller indbetalt i henhold til § 4, stk. 2, og ikke er  

 anvendt i overensstemmelse med § 4, stk. 3 eller 4, i de i stk. 1 nævnte  

 love, indgår i de i § 6, stk. 1 og 2, nævnte fonde.
 Stk. 4. Regler fastsat med hjemmel i de i stk. 1 nævnte love  

 forbliver i kraft, indtil de afløses af eller ophæves ved regler fastsat med  

 hjemmel i denne eller andre love, og overtrædelse af disse regler eller  

 forsøg herpå kan straffes efter nærværende lovs kapitel 5.
 § 32. Loven gælder ikke for Færøerne og Grønland.
 § 33. Forslag om revision af denne lov fremsættes for Folketinget  

 inden udgangen af 1992.
Oprindeligt fremsat forslag Kapitel 1 Administration af markedsordninger m.v.
 § 1. Landbrugsministeren bemyndiges til at fastsætte de regler og  

 iværksætte de øvrige foranstaltninger, der er nødvendige for anvendelse her i  

 landet af Det europæiske økonomiske Fællesskab (EØF)»s forordninger om:
1) markedsordninger for landbrugsvarer, 2) ordninger for landbrugsvarer omfattet af EØF-traktatens bilag II uden  

 at være omfattet af en markedsordning, 3) ordninger for varer, ved hvis fremstilling der er anvendt  

 landbrugsvarer, 4) oplysninger om indkomstsforhold og driftsøkonomiske forhold i  

 landbruget, og 5) foranstaltninger som følge af anvendelsen af særlige omregningskurser  

 inden for den fælles landbrugspolitik.
 Stk. 2. Ministeren kan fastsætte bestemmelsen om fravigelse af regler i  

 forordningerne i det omfang, disse indeholder adgang hertil.
 Stk. 3. Landbrugsvarer i denne lov omfatter også frugt og  

 gartneriprodukter, ligesom landbruget også omfatter frugtavlen og  

 gartneribruget.
 Stk. 4. For så vidt angår spørgsmål, som henhører under andre ministres  

 ressort, udøves beføjelserne i henhold til denne lov af den pågældende  

 minister.
§ 2. Landbrugsministeren nedsætter to udvalg, det ene vedrørende frugt og  

 gartneriprodukter og det andet vedrørende øvrige landbrugsvarer, med den  

 opgave at rådgive med hensyn til stillingtagen til Det europæiske økonomiske  

 Fællesskabs landbrugspolitik samt med hensyn til tilrettelæggelse af  

 administrationen heraf.
Hvert af udvalgene består af 16 af  

 landbrugsministeren udnævnte medlemmer.
 Stk. 2. Til udvalget vedrørende frugt og gartneriprodukter udpeger  

 landbrugsministeren 2, industriministeren 1, Industrirådet 2, Det danske  

 Handelskammer 2, Dansk Erhvervsgartnerforening 4, Landbrugsrådet, De danske  

 Landboforeninger og Danske Husmandsforeninger i fællesskab 2, Brancherådet  

 for Frugt og Grønt 1, Arbejderbevægelsens Erhvervsråd 1 og Forbrugerrådet 1  

 medlem.
 Stk. 3. Til udvalget vedrørende øvrige landbrugsvarer udpeger  

 landbrugsministeren 2, industriministeren 1, Industrirådet 2, Det danske  

 Handelskammer 2, Landbrugsrådet, De danske Landboforeninger og Danske  

 Husmandsforeninger i fællesskab 7, Arbejderbevægelsens Erhvervsråd 1 og  

 Forbrugerrådet 1 medlem.
 Stk. 4. Der kan møde stedfortræder for hvert af medlemmerne.  

 Landbrugsministeren udpeger en af Landbrugsministeriets repræsentanter i  

 udvalgene til formand for udvalget og fastsætter udvalgenes forretningsorden.  

 Udvalgenes sekretariatsopgaver varetages af Landbrugsministeriet.
 § 3. Landbrugsministeren kan pålægge importører, eksportører, producenter,  

 handlende og brancheorganisationer at give de oplysninger, der er nødvendige  

 for at opfylde Det europæiske økonomiske Fællesskabs regler om  

 medlemsstaternes indberetningspligt på landbrugsområdet.
 § 4. Landbrugsministeren kan fastsætte regler om kontrol med overholdelsen  

 de i § 1 nævnte forordninger, herunder med de af disse forordninger omfattede  

 varer, og med virksomheder, som importerer, fremstiller, forhandler,  

 opbevarer, transporterer, bearbejder eller eksporterer disse varer, eller som  

 udgør et tidligere eller senere led i omsætningskæden vedrørende disse varer  

 og deres bestanddele.
 Stk. 2. De kontrollerende myndigheder har, såfremt det skønnes nødvendigt,  

 mod behørig legitimation uden retskendelse adgang til ethvert sted, hvor de i  

 stk. 1 nævnte varer i erhvervsmæssigt øjemed befinder sig, samt til enhver af  

 de i stk. 1 nævnte virksomheder.
Stk. 3. De kontrollerende myndigheder er berettiget til at foretage  

 eftersyn af varerne og uden erstatning at udtage prøver af varerne i det  

 omfang, det er nødvendigt for at undersøge deres beskaffenhed.
Vedkommende  

 myndigheder er endvidere berettiget til at efterse de i stk. 1 nævnte  

 virksomheders varebeholdninger, forretningsbøger, øvrige regnskabsmateriale,  

 ledsagedokumenter, analysemateriale samt korrespondance m.v.
Virksomhedernes  

 indehavere og de i virksomhederne beskæftigede personer skal yde den fornødne  

 vejledning og hjælp, ved foretagelsen af ovennævnte eftersyn, og ovennævnte  

 materiale skal på de kontrollerende myndigheders begæring udleveres eller  

 indsendes til de kontrollerende myndigheder.
 Stk. 4. Rigsrevisionen kan, eventuelt sammen med Den europæiske  

 Revisionsret, på tilsvarende betingelser som nævnt i stk. 2 efterse de  

 pågældende virksomheders varebeholdninger, forretningsbøger, øvrigt  

 regnskabsmateriale, ledsagedokumenter, analysemateriale samt korrespondance  

 m.v., som efter de pågældende myndigheders skøn er af betydning for den  

 revisionsmæssige kontrol med administrationen af de i § 1 nævnte  

 forordninger.
 Stk. 5. Landbrugsministeren kan fastsætte regler om kontrol med de  

 oplysninger, der skal danne grundlag for udbetaling af ydelser eller  

 opkrævning af afgifter i henhold til de i § 1 nævnte forordninger.
 Stk. 6. Den, som modtager ydelser i henhold til de i § 1 nævnte  

 forordninger, skal opbevare regnskabsmateriale, forretningsbøger m.v. i  

 mindst 5 år, regnet fra udbetalingen.
 Stk. 7. Landbrugsministeren kan fastsætte regler om den regnskabsførelse  

 m.v., der skal følges af virksomheder i forbindelse med udbetaling af ydelser  

 eller opkrævning af afgifter i henhold til de i § 1 nævnte forordninger.
 § 5. Landbrugsministeren kan fastsætte regler om betaling af  

 omkostningerne ved kontrollen med overholdelsen de i § 1 nævnte forordninger.
 Stk. 2. Landbrugsministeren kan endvidere fastsætte regler om betaling for  

 særlige tjenesteydelser, som de kontrollerende myndigheder udfører efter  

 anmodning.
Kapitel 2 Administration af produktionsafgifter m.v.
§ 6. Landbrugsministeren kan efter indstilling fra de i § 8 stk. 1 nævnte  

 bestyrelser og efter indhentet udtalelse fra de i § 2 nævnte udvalg fastsætte  

 regler om betaling af afgifter af landbrugsvarer, der fremstilles her i  

 landet og om betaling af de samme afgifter af tilsvarende landbrugsvarer, der  

 indføres her til landet, samt om i hvilket omfang sådanne afgifter skal  

 refunderes for landbrugsvarer, når disse indgår som materiale i industrielt  

 fremstillede varer.
Afgifterne indgår i en fond for hver sektor, hvor  

 opkrævning finder sted.
 Stk. 2. Den del af den amtskommunale grundskyld, der i henhold til lov om  

 beskatning til kommunerne af faste ejendomme indbetales til statskassen,  

 indgår ligeledes i fonde.
 Stk. 3. Landbrugsministeren fastsætter de nærmere regler om indbetalingen  

 af de i stk. 1 og 2 nævnte offentlige midler.
§ 7. Fondenes midler anvendes til finansiering af foranstaltninger i  

 forbindelse med afsætningsfremme, forskning og forsøg, produktudvikling,  

 rådgivning, uddannelse, sygdomsforebyggelse, sygdomsbekæmpelse og kontrol,  

 samt i øvrigt til foranstaltninger, som landbrugsministeren giver tilladelse  

 til.
Midlerne anvendes endvidere til dækning af omkostningerne ved kontrol  

 med midlernes korrekte anvendelse.
De i § 6, stk. 1 nævnte midler skal  

 anvendes inden for de sektorer, hvor de er opkrævet.
 Stk. 2. Landbrugsministeren kan bestemme, at en del af de i § 6, stk. 2,  

 nævnte midler kan anvendes til miljøforbedrende investeringer i landbruget.  

 Ministeren kan endvidere bestemme, at en del af disse midler kan anvendes til  

 betaling af omkostningerne ved kontrollen med overholdelsen af de i § 1  

 nævnte forordninger.
 § 8. Hver af de i § 6, stk. 1 og 2 nævnte fonde ledes af en bestyrelse,  

 der udpeges af landbrugsministeren efter indhentet udtalelse fra henholdsvis  

 de repræsentative brancheorganisationer og de generelle organisationer.  

 Fondenes vedtægter skal godkendes af landbrugsministeren.
Stk. 2. Bestyrelsen skal påse, at forvaltningen af midlerne sker i  

 overensstemmelse med dette kapitel, regler fastsat i medfør heraf eller  

 lovgivningen i øvrigt.
Landbrugsministeren kan afsætte et bestyrelsesmedlem,  

 som har medvirket til beslutninger i strid med disse bestemmelser.
 Stk. 3. Landbrugsministeren kan meddele påbud til bestyrelsen om at bringe  

 forhold, der strider mod bestemmelser i dette kapitel eller mod regler  

 fastsat i medfør heraf, i overensstemmelse med bestemmelsen.
Stk. 4. Afgørelser, der træffes af en bestyrelse, kan indbringes for  

 ministeren inden 4 uger, efter at afgørelsen er meddelt klageren.
Ministeren  

 kan ændre bestyrelsens afgørelser uden, at der foreligger klage.
§ 9. Budgetter og regnskaber for de enkelte fonde skal godkendes af  

 landbrugsministeren efter indstilling fra den pågældende bestyrelse og efter  

 indhentet udtalelse fra de i § 2 nævnte udvalg.
Ministeren kan dog uden  

 indstillling foretage ændringer i budgetterne for de i § 6, stk. 2 nævnte  

 fonde.
 Stk. 2. Ministeren fastsætter de nærmere regler for fondene om  

 udarbejdelsen af budgetter og regnskaber samt om administration og revision.  

 Fondenes regnskaber skal revideres af statsautoriserede eller registrerede  

 revisorer.
 § 10. Enhver skal efter anmodning fra landbrugsministeren meddele de  

 oplysninger, der skønnes nødvendige i forbindelse med opkrævning og  

 anvendelse af de i § 6 nævnte midler.
 Stk. 2. Landbrugsministeren kan fastsætte regler om kontrol med disse  

 oplysninger.
 Stk. 3. Landbrugsministeren kan fastsætte regler om den regnskabsførelse  

 m.v., der skal følges af virksomheder i forbindelse med opkrævning og  

 anvendelse af de i § 6 nævnte midler.
 Stk. 4. De kontrollerende myndigheder har, såfremt det skønnes nødvendigt,  

 mod behørig legitimation uden retskendelse adgang til enhver virksomhed eller  

 organisation, der skal betale afgifter i henhold til § 6. De kontrollerende  

 myndigheder er berettiget til at efterse de pågældende virksomheders eller  

 organisationers varebeholdninger, forretningsbøger, øvrigt  

 regnskabsmateriale, ledsagedokumenter samt korrespondance m.v.  

 Virksomhedernes indehavere eller organisationerne og de i virksomhederne  

 eller organisationerne beskæftigede personer skal yde den fornødne vejledning  

 og hjælp ved foretagelsen af ovennævnte eftersyn, og ovennævnte materiale  

 skal på de kontrollerende myndigheders begæring udleveres eller indsendes til  

 de kontrollerende myndigheder.
 § 11. Medlemmer af en bestyrelse, som under udførelsen af deres hverv  

 forsætligt eller uagtsomt har tilføjet en fond skade, er pligtig at erstatte  

 denne.
Stk. 2. Bestemmelsen i stk. 1 gælder også for revisorer.
Er et  

 revisionsselskab valgt til revisor, er både revisionsselskabet og den  

 revisor, hvem revisionen er overdraget, erstatningsansvarlige.
 Stk. 3. Erstatningen kan nedsættes, når dette findes rimeligt under hensyn  

 til skyldgraden, skadens størrelse og omstændighederne i øvrigt.
 Stk. 4. Beslutning om anlæggelse af søgsmål mod bestyrelsesmedlemmer,  

 revisionsselskaber eller revisorer kan træffes af bestyrelsen eller  

 landbrugsministeren.
 § 12. Landbrugsministeren meddeler ved hvert finansårs udløb Folketingets  

 landbrugs- og fiskeriudvalg, hvilke midler der er indgået i fondene, og  

 hvorledes midlerne er anvendt.
Kapitel 3 Oplag og fremstilling af varer under toldkontrol § 13. Toldvæsenet kan meddele bevilling til at oplægge varer, der er  

 omfattet af § 1, og som indføres her til landet, på private oplag under  

 toldkontrol uden berigtigelse af de særlige afgifter ved indførslen.
 Stk. 2. Bevilingshaveren hæfter for afgifterne af de oplagte varer.
 Stk. 3. Afgifterne af varer, der fraføres private oplag ved  

 afgiftsberigtigelse, beregnes efter de satser, der er gældende på de  

 tidspunkter, hvor varerne fraføres oplaget, medmindre der i de enkelte  

 tilfælde er truffet anden afgørelse.
 Stk. 4. Varer, der er oplagt på private oplag under toldkontrol, kan kun  

 underkastes sådanne sædvanlige behandlinger, der tjener til varernes  

 bevarelse eller til forbedring af deres emballage eller handelskvalitet.
 Stk. 5. Varer, der oplægges i Københavns frihavn eller på toldoplag i  

 basishavne, kan afgiftsberigtiges inden fortoldningen.
 § 14. Toldvæsenet kan meddele bevilling til oplæggelse på private oplag  

 under toldkontrol af varer, der er bestemt til udførsel eller til formål, der  

 er sidestillet hermed, såfremt der efter Fællesskabets bestemmelser kan ydes  

 eksporttilskud for varerne, så snart de er oplagt på sådanne oplag.
 § 15. Toldvæsenet kan meddele bevilling til fremstilling under toldkontrol  

 af varer, der er bestemt til udførsel eller til formål, der er sidestillet  

 hermed, såfremt der ved fremstillingen anvendes materialer, for hvilke der  

 efter Fællesskabets bestemmelser kan ydes eksporttilskud, så snart  

 materialerne er undergivet toldkontrollen.
 § 16. Toldvæsenet kontrollerer oplæggelse, berigtigelse, udførsel og  

 fremstilling af de varer, der omfattes af bevillinger efter §§ 13-15.
Stk. 2. Toldvæsenet har, såfremt det skønnes nødvendigt, mod behørig  

 legitimation uden retskendelse adgang til ethvert sted, hvor de i stk. 1  

 nævnte varer befinder sig, samt til enhver virksomhed, der har modtaget  

 bevilling i henhold til §§ 13-15,. Toldvæsenet er berettiget til at foretage  

 eftersyn af varerne og uden erstatning at udtage prøver af varerne i det  

 omfang, det er nødvendigt for at undersøge deres beskaffenhed.
Toldvæsenet er  

 endvidere berettiget til at efterse de pågældende virksomheders  

 varebeholdninger, forretningsbøger, øvrigt regnskabsmateriale,  

 ledsagedokumenter samt korrespondance m.v.
Virksomhedernes indehavere og de i  

 virksomhederne beskæftigede personer skal yde den bistand, der er nødvendig  

 for udførelsen af kontrollen, og virksomheden skal på toldvæsenets begæring  

 udlevere eller indsende ovennævnte materiale til toldvæsenet.
 § 17. Landbrugsministeren fastsætter efter forhandling med  

 skatteministeren de nærmere regler om de i §§ 13-15 nævnte bevillinger og om  

 den i § 16 nævnte kontrol, herunder regler om hvilke varer, der omfattes af §  

 13, og om mængden af varer, der skal fremstilles og udføres af de materialer,  

 der indgår i en toldkontrolleret fremstilling, samt om den i § 13, stk. 2,  

 nævnte hæftelse.
 § 18. En bevilling, der er udstedt i medfør af §§ 13-15, bortfalder,  

 såfremt bevillingshaveren mister rådigheden over sit bo eller standser sine  

 betalinger.
 § 19. Toldvæsenet kan inddrage en bevilling, der er udstedt i medfør af §§  

 13-15, såfremt bevillingshaveren eller de i hans virksomhed ansatte personer  

 groft eller gentagne gange overtræder de bestemmelser, der gælder for det  

 toldkontrollerede oplag eller den toldkontrollerede fremstilling.
Kapitel 4 Fællesbestemmelser § 20. Beløb, der omfattes af regler fastsat i henhold til denne lov, og  

 som ikke betales rettidigt til den afgiftsopkrævende myndighed, tillægges en  

 rente på 1,3 pct. månedligt for hver påbegyndt måned fra forfaldsdagen at  

 regne, medmindre andet er fastsat ved forordning.
Stk. 2. Med mindre andet er fastsat ved forordning, tillægges uretmæssigt  

 modtagne beløb, der ikke tilbagebetales inden udløbet af en frist, der  

 fastsættes af den udbetalende myndighed, den i stk. 1 nævnte rente fra  

 fristens udløb.
Det gælder dog kun, såfremt myndigheden samtidig med at kræve  

 tilbagebetaling, giver underretning om pligten til at betale rente.
 § 21. Der er udpantningsret for beløb, som skal betales i henhold til de i  

 § 1 nævnte forordninger, for de i § 6 omhandlede afgifter samt for de i § 20  

 nævnte rentebeløb.
§ 22. Landbrugsministeren kan fastsætte regler, hvorefter visse afgørelser  

 eller dispositioner i henhold til de i § 1, stk. 1, nr. 1, 2 og 3, omhandlede  

 forordninger kan træffes af bestemte brancheorganisationer eller af bestemte  

 producentsammenslutninger.
Disse afgørelser kan indbringes for ministeren  

 inden 4 uger, efter at afgørelsen er meddelt klageren.
Afgørelsen skal  

 indeholde oplysning om klageadgangen og om fristen herfor.
Stk. 2. Landbrugsministeren kan henlægge sine beføjelser efer loven til en  

 institution under ministeriet eller en anden statslig institution.
Ministeren  

 kan i forbindelse hermed fastsætte regler om adgangen til at klage over denne  

 myndigheds afgørelser, herunder om at klage ikke skal kunne indbringes for  

 anden administrativ myndighed.
Kapitel 5 Straffebestemmelser § 23. Den, der til brug for afgørelser, der træffes i henhold til de i § 1  

 nævnte forordninger, i henhold til denne lovs kapitel 2 i forbindelse med  

 indbetaling eller udbetaling af de i kapitel 2 omtalte midler, i øvrigt i  

 henhold til denne lov eller de i medfør af de i loven fastsatte regler giver  

 urigtige eller vildledende oplysninger eller fortier oplysninger af betydning  

 for sagens afgørelse, straffes med bøde, medmindre højere straf er forskyldt  

 efter borgerlig straffelov.
Det samme gælder den, der handler i strid med  

 vilkår, der er fastsat i en sådan afgørelse, eller som forsøger herpå.
Stk. 2. Den, der i øvrigt undlader at give oplysninger, der er afkrævet  

 den pågældende i henhold til denne lov eller de i medfør af loven fastsatte  

 regler, straffes med bøde.
Det samme gælder den, som afgiver urigtige eller  

 vildledende oplysninger om sådanne forhold, medmindre højere straf er  

 forskyldt efter borgerlig straffelov.
Stk. 3. Den, der overtræder § 4, stk. 3, sidste pkt., § 10, stk. 4, sidste  

 pkt., og § 16, stk. 2, sidste pkt., straffes med bøde.
Det samme gælder den,  

 der overtræder bestemmelser om tavshedspligt i de i § 1, nr. 4 nævnte  

 forordninger, medmindre højere straf er forskyldt efter borgerlig straffelov.
 Stk. 4. Den, der udfører eller indfører varer i strid med et udførsels-  

 eller indførsels- eller indførselsforbud, der er indeholdt i eller udstedt i  

 medfør af de i § 1 nævnte forordninger, eller uden at være i besiddelse af en  

 tilladelse, som kræves efter disse forordninger, eller som forsøger herpå,  

 straffes med bøde.
 Stk. 5. Overtrædelse af de kvalitets- og handelsnormer, der er fastsat i  

 de i § 1 nævnte forordninger, straffes med bøde.
 Stk. 6. Den, der undlader at efterkomme et af landbrugsministeren meddelt  

 påbud i medfør af § 8, stk. 3, straffes med bøde.
 Stk. 7. Den, der undlader at afgive oplysninger, som er afkrævet i medfør  

 af § 10, stk. 1, straffes med bøde.
 Stk. 8. Det bestyrelsesmedlem, som forsætligt eller groft uagtsomt  

 overtræder § 8, stk. 2, 1. pkt., straffes med bøde.
 § 24. I regler, der fastsættes i medfør af loven, kan der fastsættes straf  

 af bøde for overtrædelse af bestemmelser i reglerne eller forsøg herpå.
 § 25. Den, der begår et forhold som nævnt i § 23, stk. 1 eller § 24 med  

 forsæt til at unddrage sig eller andre betaling af afgifter i henhold til de  

 i § 1 nævnte forordninger eller i henhold til denne lovs § 6, eller med  

 forsæt til at opnå uberettiget udbetaling af ydelser til sig eller andre i  

 henhold til de i § 1 omhandlede forordninger eller i henhold til § 7,  

 straffes med bøde, hæfte eller fængsel indtil 2 år, under skærpende  

 omstændigheder indtil 4 år.
§ 26. Der kan pålægges en virksomheds ejer eller bruger bødeansvar, selv  

 om overtrædelsen ikke kan tilregnes denne som forsætlig eller uagtsom.
For  

 bødestraf fastsættes ingen forvandlingsstraf.
 § 27. For overtrædelser, der begås af aktieselskaber, anpartsselskaber,  

 andelsselskaber eller lignende, kan der pålægges selskabet som sådant  

 bødeansvar.
 Stk. 2. Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 28. Sager om overtrædelse af § 23 og § 24 behandles som politisager.  

 Retsmidlerne i retsplejelovens kapitel 73 kan anvendes i samme omfang som i  

 statsadvokatsager.
 § 29. Skønnes en overtrædelse ikke at medføre højere straf end bøde, kan  

 landbrugsministeren tilkendegive, at sagen kan afgøres uden retslig  

 forfølgning, såfremt den pågældende erklærer sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2. For den i stk. 1 omhandlede tilkendegivelse gælder bestemmelserne  

 i retsplejeloven om indhold af anklageskrift i politisager.
 Stk. 3. Betales bøden i rette tid, eller bliver den efter vedtagelsen  

 inddrevet eller afsonet, bortfalder videre forfølgning.
Kapitel 6 Ikrafttrædelse m.v.
 § 30. Loven træder i kraft den 1. juli 1990, jf. dog stk. 2.
 Stk. 2. Kapitel 2 træder først i kraft den 1. januar 1991.
 § 31. Lov om administration af Det europæiske økonomiske Fællesskabs  

 forordninger om markedsordninger for landbrugsvarer m.v., jf.  

 lovbekendtgørelse nr. 731 af 13. november 1987, og lov om administration af  

 Det europæiske økonomiske Fællesskabs forordninger om markedsordninger for  

 frugt og gartneriprodukter m.v., jf. lovbekendtgørelse nr. 72 af 11. februar  

 1988, ophæves den 1. juli 1990, jf. dog stk. 2.
 Stk. 2. § 4 i de i stk. 1 nævnte love ophæves først den 1. januar 1991.
 Stk. 3. Beløb, der inden den 1. januar 1991 er opkrævet i henhold til § 4,  

 stk. 1, eller indbetalt i henhold til § 4, stk. 2, og ikke er anvendt i  

 overensstemmelse med § 4, stk. 3 eller 4, i de i stk. 1 nævnte love, indgår i  

 de i § 6, stk. 1 og 2, nævnte fonde.
 Stk. 4. Regler, fastsat med hjemmel i de i stk. 1 nævnte love, forbliver i  

 kraft, indtil de afløses af eller ophæves ved regler, fastsat med hjemmel i  

 denne eller andre love, og overtrædelse, eller forsøg herpå, af disse regler  

 kan straffes efter nærværende lovs kapitel 5.
 § 32. Loven gælder ikke for Færøerne og Grønland.
 § 33. Forslag om revision af denne lov fremsættes for Folketinget inden  

 udgangen af 1992.
Bemærkninger til lovforslaget 1. Den eksisterende ordning og baggrund for de foreslåede ændringer.
 Den danske administration af Det europæiske økonomiske Fællesskabs  

 (EØF)»s ordninger for hhv. landbrugsvarer generelt og for frugt og  

 gartneriprodukter hviler i dag på to love, nemlig:
 1. For landbrugsvarer generelt:
 Lov nr. 595 af 22. december 1972 med de ændringer, som følger af lov nr.  

 150 af 24. april 1975, lov nr. 309 af 8. juni 1977, lov nr. 44 af 14. februar  

 1979, lov nr. 79 af 27. februar 1980 og lov nr. 946 af 23. december 1986, jf.  

 lovbekendtgørelse nr. 731 af 13. november 1987.
 2. For frugt og gartneriprodukter:
 Lov nr. 596 af 22. december 1972 med de ændringer, som følger af lov nr.  

 149 af 24. april 1975, lov nr. 602 af 10. december 1975, lov nr. 45 af 14.  

 februar 1979, lov nr. 80 af 27. februar 1980 og lov nr. 115 af 11. marts  

 1987, jf. lovbekendtgørelse nr. 72 af 14. februar 1988.
 Udviklingen i EF's ordninger på landbrugsområdet og Danmarks  

 administration heraf har gjort det hensigtsmæssigt med en generel revision af  

 de to bemyndigelseslove.
 Endvidere har det - af forenklingsårsager - vist sig hensigtsmæssigt at  

 sammenlægge de to hidtidige bemyndigelseslove for hhv. landbrugsvarer  

 generelt og for frugt og gartneriprodukter, idet de to love i vidt omfang er  

 indentiske.
I medfør af § 4 i de to love opkræves der produktionsafgifter på en række  

 landbrugs- og gartneriprodukter m.m.
Afgifterne indgår i  

 produktinsafgiftsfonde og anvendes til erhvervsøkonomiske foranstaltninger  

 vedr. produktion og afsætning af de varer, der er omfattet af de to love.
Endvidere indbetales der i medfør af samme bestemmelse en del af den  

 amtskommunale grundskyld, der påhviler landbrugs- og gartneriejendomme m.fl.  

 (promillemidlerne). Størstedelen af disse indgår i Promilleafgiftsfonden for  

 henholdsvis landbrug og gartneri og anvendes til samme formål som  

 produktionsafgifterne.
Den resterende del kan anvendes til støtte til  

 miljøforbedrende foranstaltninger samt til betaling af omkostningerne ved  

 kontrollen med overholdelsen af markedsordningerne m.m.
 Der har nu vist sig behov for at tilpasse reglerne for  

 produktionsafgiftsfondene og promilleafgiftsfondene.
 Da reglerne om eksportautorisation på landbrugsområdet, som er indeholdt i  

 § 3 i de eksisterende love, ikke anvendes længere,foreslås disse regler  

 ophævet.
 Endvidere er det fundet hensigtsmæssigt at fastsætte regler om  

 administrativ klageadgang i forbindelse med delegation af ministerens  

 beføjelser.
 Det vil endelig være hensigtsmæssigt at etablere en national hjemmel for  

 at opkræve gebyrer for kontrolforanstaltninger, idet der - bl.a. som led i  

 bekæmpelsen af svindel med EF's midler - for de enkelte ordninger foreskrives  

 en større kontrolindsats end hidtil.
Lovforslagets økonomiske og administrative konsekvenser Lovforslaget vil ikke få økonomiske eller administrative konsekvenser.
Høring Følgende organisationer m.v. er hørt over lovforslaget.
Landbrugsrådet Industrirådet Det danske Handelskammer Dansk Erhvervsgartnerforening De Danske Landboforeninger Danske Husmandsforeninger Arbejderbebægelsens Erhvervsråd Forbrugerrådet Danske Slagterier Kødbranchens Fællesråd Danske Mejeriers Fællesorganisation Det danske Fjerkræråd Landbrugets Rådgivningscenter Brancheudvalget for frø Fællesudvalget til kaninavlens fremme Gartneribrugets afsætningsudvalg Brancheudvalget for frugt og grønt Planteopformeringsstationen, Lunderskov.
Bemærkninger til lovforslagets enkelte bestemmelser Til § 1 Bestemmelsen svarer, med de nedenfor angivne ændringer, til § 1 i de to  

 eksisterende love (lovbekendtgørelse nr. 731 af 13. november 1987 og  

 lovbekendtgørelse nr. 72 af 11. februar 1988).
Der er tilføjet et nyt stk. 1, nr. 2, idet der findes produkter, omfattet  

 af EØF-traktatens bilag II, for hvilke der ikke er nogen egentlig  

 markedsordning, men for hvilke der alligevel er fastsat visse regler, f.eks.  

 kvalitets- og handelsnormer.
Dette gælder f.eks. læggekartofler.
 Der er tilføjet et nyt stk. 3 som en konsekvens af, at de to eksisterende  

 love for hhv. landbrugsvarer generelt og for frugt og gartneriprodukter nu  

 foreslås samlet i een lov.
Stk. 4. i de eksisterende love er gledet ud, idet der er sket  

 ressortoverførsel fra industriministeren til landbrugsministeren.
Endvidere  

 har industriministeren ved lov nr. 109 af 28. marts 1984 som ændret ved lov  

 nr. 855 af 23. december 1987, jf. lovbekendtgørelse nr. 264 af 11. april  

 1988, fået sin egen bemyndigelseslov for de under Industriministeriet hørende  

 produkter.
 Til gengæld er der som nyt stk. 4 indføjet en generel bestemmelse om  

 udøvelse af beføjelserne i henhold til denne lov, idet der kan forekomme  

 forordninger, vedtaget i medfør af EØF-traktatens art. 43, som omhandler  

 spørgsmål, som i henhold til gældende danske ressortfordeling henhører under  

 andre ministres ressort, f.eks. spørgsmål vedr. levnedsmidler, som hører  

 under sundhedsministeren.
Til § 2 Bestemmelsen svarer, med de nedenfor angivne ændringer, til § 2 i de to  

 eksisterende love.
 Formuleringen af stk. 2 og stk. 3 er en konsekvens af sammenlægningen af  

 de to love.
 Det hidtidige stk. 2 er af ordenshensyn flyttet til § 22 som nyt stk. 1.
Bestemmelsens afstemningsregler er udgået.
De vil i stedet indgå i  

 udvalgenes forretningsordener.
Til § 3 Bestemmelsen er identisk med § 5 i de to eksisterende love.
Til § 4 Bestemmelsen er en sammenskrivning af § 6 og § 7 i de to eksisterende  

 love.
 Varer i lovens forstand omfatter bl.a. levende dyr og planter.
I stk. 2 er det præciseret, at de kontrollerende myndigheders adgang til  

 de anførte steder kan ske uden retskendelse.
Der er endvidere åbnet mulighed  

 for, at de kontrollerende myndigheder kan foretage kontrol i virksomheder,  

 som udgør et tidligere eller senere led i omsætningskæden vedrørende de i  

 stk. 1 omhandlede varer og deres bestanddele.
Der har vist sig et behov for  

 en sådan hjemmel i forbindelse med nogle konstaterede overtrædelsessager.
 Der er i stk. 3 indføjet en ret for de kontrollerende myndigheder til at  

 kræve regnskabsmateriale m.v. udleveret eller indsendt.
 Vedrørende den i stk. 5 nævnte oplysningskontrol vil der fortsat kunne  

 stilles krav om bekræftelse af oplysninger af statsautoriseret eller  

 registreret revisor eller andre af landbrugsministeren udpegede.
Der er i stk. 7 indføjet en hjemmel for ministeren til at fastsætte regler  

 om regnskabsførelse.
Bestemmelsen er indsat bl.a. for at lette toldvæsenets  

 kontrol med sammensætningen af f.eks. eksportstøtteberettigede varer.
Til § 5 Bestemmelsen, som er ny, indeholder den nationale hjemmel til at opkræve  

 betaling for kontrolforanstaltninger.
 Bestemmelsen vil kun blive anvendt i det omfang, EF's regler tillader  

 sådan brugerbetaling, og efter en vurdering ud fra væsentlige  

 konkurrencemæssige hensyn (ligebehandling m .v.).
 I henhold til EF's regler er det for tiden udelukket at indføre  

 brugerbetaling i forbindelse med fysisk kontrol ved eksport ud af  

 Fællesskabets toldområde.
 Der henvises i øvrigt til de almindelige bemærkninger.
 Bestemmelsen i stk. 2 vil for eksempel kunne udnyttes til at kræve  

 betaling for toldkontrol på andre steder og andre tidspunkter end sædvanligt.
Til § 6 Bestemmelsen giver som hidtil ministeren hjemmel til at opkræve afgifter  

 på landbrugsvarer, herunder frugt, gartneriprodukter, skovbrugsprodukter samt  

 varer, der ikke er omfattet af EØF-traktatens bilag II.
Afgifterne vil  

 fortsat kunne opkræves enten som en enhedsafgift - som det f.eks. er  

 tilfældet på det animalske område - eller som en omsætnings- eller  

 arealafgift, som det er tilfældet inden for frugt- og gartnerisektoren.
 Fastsættelse af afgiftsordninger vil efter forslaget ske efter indstilling  

 fra den pågældende fondsbestyrelse og efter høring af det kompetente §  

 2-udvalg.
Efter forslaget skal § 2-udvalgene ikke længere bestyre de fonde, hvori  

 afgifterne indgår.
Det er i stedet hensigten, at fondenes bestyrelser skal  

 være direkte ansvarlige over for ministeren, mens § 2-udvalgene som nævnt  

 ovenfor bliver gjort høringsberettigede, herunder også vedr. budgetter og  

 regnskaber.
 Der oprettes en fond for hver sektor, dvs. en kvægafgiftsfond, en  

 svineafgiftsfond, en mælkeafgiftsfond osv.
Efter forslaget indgår de såkaldte promillemidler ligeledes i fonde.
Det  

 er dog en forudsætning for dette forslag, at loven om beskatning til  

 kommunerne af faste ejendomme, der udløber med udgangen af 1990, forlænges,  

 således at der stadig overføres amtskommunale grundskyldsmidler til staten.
Ved formuleringen af stk. 3 slås det fast, at produktionsafgiftsmidlerne  

 er offentlige midler, omend af særlig karakter, jf.
Rigsrevisionens beretning  

 nr. 23/1983 om produktions- og promilleafgiftsfondene inden for landbrugs-,  

 gartneri og fiskeriområdet.
 I 1989 forventes der at blive indbetalt 286,3 mill. kr. i  

 produktionsafgifter og 180,7 mio. kr. i promilleafgifter.
 Beløbene fordeler sig som følger på de enkelte fonde (budgettal for 1989):
 Herudover ydes der 16 mio. kr. af promilleafgifterne til miljøstøtte.
Til § 7 For at undgå fremtidige vanskeligheder i forbindelse med fortolkningen af  

 formålsbestemmelsen foreslås det, at det i loven præciseres til hvilke  

 formål, midlerne kan anvendes.
Det drejer sig således om foranstaltninger  

 vedrørende afsætningsfremme, herunder reklameforanstaltninger i ind- og  

 udland og deltagelse i messer og udstillinger, forskning og forsøg, udvikling  

 af nye og/eller bedre produkter, forebyggelse og bekæmpelse af plante- og  

 husdyrsygdomme inden for landets grænser, herunder udbetaling af erstatninger  

 til her i landet bosiddende landmænd, rådgivning og uddannelse af landmænd,  

 visse kontrolopgaver samt omkostninger ved kontrol med midlernes rette  

 anvendelse.
Endvidere vil midlerne kunne anvendes til finansieringen af  

 foranstaltninger, hvor ministeren har givet sin udtrykkelige tilladelse, det  

 vil sige til finansiering af opgaver, som ikke direkte falder ind under  

 hovedformålene, som f.eks. produktansvarsforsiskringspræmier.
 Midlerne vil ikke kunne anvendes til finansiering af  

 organisationspolitiske opgaver, ligesom de ikke må anvendes i strid med EF's  

 regler.
Til §§ 8 og 9 Som nævnt ovenfor er midlerne hidtil indgået i fonde, der har været  

 bestyret af § 2-udvalgene, mens den daglige administration har været  

 overdraget til en række brancheorganisationer.
Efter forslaget skal fondene i  

 fremtiden ledes af hver sin bestyrelse, der er udpeget af ministeren, og som  

 er direkte ansvarlige over for denne.
Bestyrelserne skal påse, at  

 administrationen sker i overensstemmelse med loven, og bestyrelserne  

 indstiller selv fondenes budgetter og regnskaber til ministerens godkendelse.
 Ministeren skal efter forslaget godkende fondenes vedtægter, hvori skal  

 indgå bestemmelser om formål, antal af bestyrelsesmedlemmer, deres  

 funktionsperiode, regler om afstemning m.m.
 Da bestyrelserne er nedsat i henhold til lov, udgør de en del af den  

 offentlige forvaltning og er derfor omfattet af forvaltningsloven (lov nr.  

 571 af 19. december 1985).
Til § 10 Bestemmelsen i stk. 4 om de kontrollerende myndigheders adgang til  

 virksomheder, der skal betale afgifter i henhold til § 6, svarer til  

 kontrolbestemmelsen i § 4.
Til § 11 Det foreslås, at bestyrelsesmedlemmer, der forsætligt eller uagtsomt har  

 været årsag til, at en fond har lidt et økonomisk tab, f.eks. ved at  

 fondsmidlerne er anvendt til formål, der ikke er i overensstemmelse med  

 formålsangivelsen, skal kunne ifalde erstatningsansvar.
Bestyrelsesmedlemmer,  

 revisionsselskaber og/eller revisorer, der er fundet erstatningsansvarlige  

 for samme tab, hæfter solidarisk.
 Bestemmelsen svarer i store træk til de tilsvarende  

 erstatningsbestemmelser i loven om fonde og visse foreninger (lov nr. 300 af  

 6. juni 1984) og loven om erhvervsdrivende fonde (lov nr. 286 af 6. juni  

 1984).
Til § 12 Bestemmelsen er identisk med hhv. § 4, stk. 6 og § 4, stk. 7 i de to  

 eksisterende love.
Til §§ 13-19 Bestemmelserne i kapitel 3 svarer til §§ 9-15 i de to eksisterende love.
Rådet for De europæiske Fællesskaber har i 1988 vedtaget en forordning om  

 toldoplag, der afløser det nugældende rådsdirektiv om harmonisering af  

 lovgivning om toldoplag.
Når bestemmelserne i den nye rådsforordning om  

 toldoplag bringes i anvendelse, hvilket tidligst forventes at ville ske i  

 1992, vil forordningen formentlig give direkte hjemmel til at fastsætte  

 bestemmelser om oplag og fremstilling af varer under toldkontrol, således at  

 de i kapitel 3 indeholdte bestemmelser vil kunne ophæves.
Til § 20 Bestemmelsen svarer, med de nedenfor angivne ændringer, til § 8a i de to  

 eksisterende love.
 Det er i stk. 1 og 2 i bestemmelsen af orienteringshensyn anført, at der  

 for de enkelte ordninger kan gælde forordningsbestemte krav om rentefod og  

 forrentningstidspunkt.
 Bestemmelsen i stk. 3 i de eksisterende love er af ordenshensyn flyttet  

 til § 21.
Til § 21 Bestemmelsen svarer til § 8 i de to eksisterende love.
Tilbagebetalinger  

 af uretmæssigt ydede beløb omfattes også af bestemmelsen.
Til § 22 Bestemmelsen i stk. 2, som er ny, åbner som anført i de generelle  

 bemærkninger mulighed for, at landbrugsministeren kan delegere sine  

 beføjelser efter denne lov til en institution under Landbrugsministeriet  

 eller en anden statslig institution og i forbindelse med en sådan delegation  

 betemme, at afgørelser truffet af disse myndigheder ikke skal kunne  

 indbringes for anden administrativ myndighed.
 Det er alene hensigten at afskære klageadgang, såfremt der der har fundet  

 sagsbehandling sted i to instanser.
Til §§ 23-28 Bestemmelserne svarer, med de nedenfor angivne ændringer, til hhv. § 16 i  

 lovbekendtgørelse nr. 731 af 13. november 1987 (vedr. landbrugsvarer  

 generelt) og § 20 i lovbekendtgørelse nr. 72 af 11. februar 1988 (vedr.  

 frugt- og gartneriprodukter).
 Bestemmelserne i § 23, stk. 6-8 - som er nye - er identiske med de  

 tilsvarende straffebestemmelser i loven om fonde og visse foreninger og loven  

 om erhvervsdrivende fonde.
 Ved bestemmelsen i § 26 indføres der et objektiviseret ansvar.  

 Bestemmelsen er identisk med bestemmelsen i Toldlovens § 123, stk. 3.
Til § 29 Bestemmelsen svarer, med de nedenfor angivne ændringer, til hhv. § 17 i  

 lovbekendtgørelse nr. 731 af 13. november 1987 (vedr. landbrugsvarer  

 generelt) og § 21 i lovbekendtgørelse nr. 72 af 11. februar 1988 (vedr.  

 frugt- og gartneriprodukter).
 Anvendelsesområdet for administrative bødeforlæg er udvidet, idet det  

 alene vil være en betingelse, at overtrædelsen ikke skønnes at medføre højere  

 straf end bøde.
 Hidtil har der stort set alene været hjemmel til at anvende administrative  

 bødeforlæg på eksportrestitutionsområdet.
Til § 31 Fondene bestyres indtil den 31. december 1990 af § 2-udvalgene.
De midler,  

 der er opsamlede i fondene på denne dato, foreslås overført til de nye fonde,  

 således at kvægafgifter overføres til den nye kvægafgiftsfond, mælkeafgifter  

 til den nye mælkeafgiftsfond, amtskommunale grundskyldsmidler til  

 promilleafgiftsfondene for henholdsvis landbrugs- og gartneriprodukter osv.
Til § 32 Bestemmelsen er identisk med hhv. § 21 i lovbekendtgørelse nr. 731 af 13.  

 november 1987 (vedr. landbrugsvarer generelt) og § 23 i lovbekendtgørelse nr.  

 72 af 11. februar 1988 (vedr. frugt- og gartneriprodukter).
Til § 33 På baggrund af erfaringerne med lovens administration og virkemåde samt  

 udviklingen i landbrugserhvervet, vil der blive foretaget en vurdering af  

 behovet og hensigtsmæssigheden af at videreføre adgangen til at opkræve  

 produktionsafgifter, jf. lovens kapitel 2.
Efter 2. behandling den 29. maj 1990 Kapitel 1 Administration af markedsordninger m.v.
 § 1. Landbrugsministeren bemyndiges til at fastsætte de regler og  

 iværksætte de øvrige foranstaltninger, der er nødvendige for anvendelse her i  

 landet af Det Europæiske Økonomiske Fællesskab (EØF)»s forordninger om:
1) markedsordninger for landbrugsvarer, 2) ordninger for landbrugsvarer omfattet af EØF-traktatens bilag II uden  

 at være omfattet af en markedsordning, 3) ordninger for varer, ved hvis fremstilling der er anvendt  

 landbrugsvarer, 4) oplysninger om indkomstforhold og driftsøkonomiske forhold i landbruget  

 og 5) foranstaltninger som følge af anvendelsen af særlige omregningskurser  

 inden for den fælles landbrugspolitik.
 Stk. 2. Ministeren kan fastsætte bestemmelser om fravigelse af  

 regler i forordningerne i det omfang, disse indeholder adgang hertil.
 Stk. 3. Landbrugsvarer i denne lov omfatter også frugt og  

 gartneriprodukter, ligesom landbruget også omfatter frugtavlen og  

 gartneribruget.
 Stk. 4. For så vidt angår spørgsmål, som henhører under andre  

 ministres ressort, udøves beføjelserne i henhold til denne lov af den  

 pågældende minister.
§ 2. Landbrugsministeren nedsætter to udvalg, det ene vedrørende  

 frugt og gartneriprodukter og det andet vedrørende øvrige landbrugsvarer, med  

 den opgave at rådgive med hensyn til stillingtagen til Det Europæiske  

 Økonomiske Fællesskabs landbrugspolitik samt med hensyn til tilrettelæggelse  

 af administrationen heraf.
Hvert af udvalgene består af 16 af  

 landbrugsministeren udnævnte medlemmer.
 Stk. 2. Til udvalget vedrørende frugt og gartneriprodukter udpeger  

 landbrugsministeren 2, industriministeren 1, Industrirådet 2, Det danske  

 Handelskammer 2, Dansk Erhvervsgartnerforening 4, Landbrugsraadet, De danske  

 Landboforeninger og Danske Husmandsforeninger i fællesskab 2, Brancherådet  

 for Frugt og Grønt 1, Arbejderbevægelsens Erhvervsråd 1 og Forbrugerrådet 1  

 medlem.
 Stk. 3. Til udvalget vedrørende øvrige landbrugsvarer udpeger  

 landbrugsministeren 2, industriministeren 1, Industrirådet 2, Det danske  

 Handelskammer 2, Landbrugsraadet, De danske Landboforeninger og Danske  

 Husmandsforeninger i fællesskab 7, Arbejderbevægelsens Erhvervsråd 1 og  

 Forbrugerrådet 1 medlem.
 Stk. 4. Der kan møde stedfortræder for hvert af medlemmerne.  

 Landbrugsministeren udpeger en af Landbrugsministeriets repræsentanter i  

 udvalgene til formand for udvalget og fastsætter udvalgenes forretningsorden.  

 Udvalgenes sekretariatsopgaver varetages af Landbrugsministeriet.
 § 3. Landbrugsministeren kan pålægge importører, eksportører,  

 producenter, handlende og brancheorganisationer at give de oplysninger, der  

 er nødvendige for at opfylde Det Europæiske Økonomiske Fællesskabs regler om  

 medlemsstaternes indberetningspligt på landbrugsområdet.
 § 4. Landbrugsministeren kan fastsætte regler om kontrol med  

 overholdelsen af de i § 1 nævnte forordninger, herunder med de af disse  

 forordninger omfattede varer, og med virksomheder, som importerer,  

 fremstiller, forhandler, opbevarer, transporterer, bearbejder eller  

 eksporterer disse varer, eller som udgør et tidligere eller senere led i  

 omsætningskæden vedrørende disse varer og deres bestanddele.
 Stk. 2. De kontrollerende myndigheder har, såfremt det skønnes  

 nødvendigt, mod behørig legitimation uden retskendelse adgang til ethvert  

 sted, hvor de i stk. 1 nævnte varer i erhvervsmæssigt øjemed befinder sig,  

 samt til enhver af de i stk. 1 nævnte virksomheder.
Stk. 3. De kontrollerende myndigheder er berettiget til at  

 foretage eftersyn af varerne og uden erstatning at udtage prøver af varerne i  

 det omfang, det er nødvendigt for at undersøge deres beskaffenhed.  

 Vedkommende myndigheder er endvidere berettiget til at efterse de i stk. 1  

 nævnte virksomheders varebeholdninger, forretningsbøger, øvrige  

 regnskabsmateriale, ledsagedokumenter, analysemateriale samt korrespondance  

 m.v.
Virksomhedernes indehavere og de i virksomhederne beskæftigede personer  

 skal yde den fornødne vejledning og hjælp ved foretagelsen af ovennævnte  

 eftersyn, og ovennævnte materiale skal på de kontrollerende myndigheders  

 begæring udleveres eller indsendes til de kontrollerende myndigheder.
 Stk. 4. Rigsrevisionen kan, eventuelt sammen med Den Europæiske  

 Revisionsret, på tilsvarende betingelser som nævnt i stk. 2 efterse de  

 pågældende virksomheders varebeholdninger, forretningsbøger, øvrigt  

 regnskabsmateriale, ledsagedokumenter, analysemateriale samt korrespondance  

 m.v., som efter de pågældende myndigheders skøn er af betydning for den  

 revisionsmæssige kontrol med administrationen af de i § 1 nævnte  

 forordninger.
 Stk. 5. Landbrugsministeren kan fastsætte regler om kontrol med de  

 oplysninger, der skal danne grundlag for udbetaling af ydelser eller  

 opkrævning af afgifter i henhold til de i § 1 nævnte forordninger.
 Stk. 6. Den, som modtager ydelser i henhold til de i § 1 nævnte  

 forordninger, skal opbevare regnskabsmateriale, forretningsbøger m.v. i  

 mindst 5 år regnet fra udbetalingen.
 Stk. 7. Landbrugsministeren kan fastsætte regler om den  

 regnskabsførelse m.v., der skal følges af virksomheder i forbindelse med  

 udbetaling af ydelser eller opkrævning af afgifter i henhold til de i § 1  

 nævnte forordninger.
 § 5. Landbrugsministeren kan fastsætte regler om betaling af  

 omkostningerne ved kontrollen med overholdelsen af de i § 1 nævnte  

 forordninger.
 Stk. 2. Landbrugsministeren kan endvidere fastsætte regler om  

 betaling for særlige tjenesteydelser, som de kontrollerende myndigheder  

 udfører efter anmodning.
Kapitel 2 Administration af produktionsafgifter m.v.
§ 6. Landbrugsministeren kan efter indstilling fra de i § 8, stk.  

 1, nævnte bestyrelser og efter indhentet udtalelse fra de i § 2 nævnte udvalg  

 fastsætte regler om betaling af afgifter af landbrugsvarer, der fremstilles  

 her i landet, og om betaling af de samme afgifter af tilsvarende  

 landbrugsvarer, der indføres her til landet, samt om, i hvilket omfang  

 sådanne afgifter skal refunderes for landbrugsvarer, når disse indgår som  

 materiale i industrielt fremstillede varer.
Afgifterne indgår i en fond for  

 hver sektor, hvor opkrævning finder sted.
 Stk. 2. Den del af den amtskommunale grundskyld, der i henhold til  

 lov om beskatning til kommunerne af faste ejendomme indbetales til  

 statskassen, indgår ligeledes i fonde.
 Stk. 3. Landbrugsministeren fastsætter de nærmere regler om  

 indbetalingen af de i stk. 1 og 2 nævnte offentlige midler.
§ 7. Fondenes midler anvendes til finansiering af foranstaltninger  

 i forbindelse med afsætningsfremme, forskning og forsøg, produktudvikling,  

 rådgivning, uddannelse, sygdomsforebyggelse, sygdomsbekæmpelse og kontrol  

 samt i øvrigt til foranstaltninger, som landbrugsministeren giver tilladelse  

 til.
Midlerne anvendes endvidere til dækning af omkostningerne ved kontrol  

 med midlernes korrekte anvendelse.
De i § 6, stk. 1, nævnte midler skal  

 anvendes inden for de sektorer, hvor de er opkrævet.
Stk. 2. Landbrugsministeren kan bestemme, at en del af de i § 6,  

 stk. 2, nævnte midler kan anvendes til miljøforbedrende investeringer i  

 landbruget.
Ministeren kan endvidere bestemme, at en del af disse midler kan  

 anvendes til betaling af omkostningerne ved kontrollen med overholdelsen af  

 de i § 1 nævnte forordninger.
§ 8. Hver af de i § 6, stk. 1 og 2, nævnte fonde ledes af en  

 bestyrelse, der udpeges af landbrugsministeren efter indhentet udtalelse fra  

 de repræsentative brancheorganisationer henholdsvis de generelle  

 landbrugsorganisationer og fra Arbejderbevægelsens Erhvervsråd og  

 Forbrugerrådet.
Fondenes vedtægter skal godkendes af landbrugsministeren.
Stk. 2. Bestyrelsen skal påse, at forvaltningen af midlerne sker i  

 overensstemmelse med dette kapitel, regler fastsat i medfør heraf eller  

 lovgivningen i øvrigt.
Landbrugsministeren kan afsætte et bestyrelsesmedlem,  

 som har medvirket til beslutninger i strid med disse bestemmelser.
 Stk. 3. Landbrugsministeren kan meddele påbud til bestyrelsen om  

 at bringe forhold, der strider mod bestemmelser i dette kapitel eller mod  

 regler fastsat i medfør heraf, i overensstemmelse med bestemmelsen.
 Stk. 4. Afgørelser, der træffes af en bestyrelse, kan indbringes  

 for ministeren inden 4 uger, efter at afgørelsen er meddelt klageren.  

 Ministeren kan ændre bestyrelsens afgørelser, uden at der foreligger klage.
§ 9. Budgetter og regnskaber for de enkelte fonde skal godkendes  

 af landbrugsministeren efter indstilling fra den pågældende bestyrelse og  

 efter indhentet udtalelse fra de i § 2 nævnte udvalg.
Ministeren kan dog uden  

 indstillling foretage ændringer i budgetterne for de i § 6, stk. 2, nævnte  

 fonde.
 Stk. 2. Ministeren fastsætter de nærmere regler for fondene om  

 udarbejdelsen af budgetter og regnskaber samt om administration og revision.  

 Fondenes regnskaber skal revideres af statsautoriserede eller registrerede  

 revisorer.
 § 10. Enhver skal efter anmodning fra landbrugsministeren meddele  

 de oplysninger, der skønnes nødvendige i forbindelse med opkrævning og  

 anvendelse af de i § 6 nævnte midler.
 Stk. 2. Landbrugsministeren kan fastsætte regler om kontrol med  

 disse oplysninger.
 Stk. 3. Landbrugsministeren kan fastsætte regler om den  

 regnskabsførelse m.v., der skal følges af virksomheder i forbindelse med  

 opkrævning og anvendelse af de i § 6 nævnte midler.
 Stk. 4. De kontrollerende myndigheder har, såfremt det skønnes  

 nødvendigt, mod behørig legitimation uden retskendelse adgang til enhver  

 virksomhed eller organisation, der skal betale afgifter i henhold til § 6. De  

 kontrollerende myndigheder er berettiget til at efterse de pågældende  

 virksomheders eller organisationers varebeholdninger, forretningsbøger,  

 øvrigt regnskabsmateriale, ledsagedokumenter samt korrespondance m.v.  

 Virksomhedernes indehavere eller organisationerne og de i virksomhederne  

 eller organisationerne beskæftigede personer skal yde den fornødne vejledning  

 og hjælp ved foretagelsen af ovennævnte eftersyn, og ovennævnte materiale  

 skal på de kontrollerende myndigheders begæring udleveres eller indsendes til  

 de kontrollerende myndigheder.
 § 11. Medlemmer af en bestyrelse, som under udførelsen af deres  

 hverv forsætligt eller uagtsomt har tilføjet en fond skade, er pligtig at  

 erstatte denne.
Stk. 2. Bestemmelsen i stk. 1 gælder også for revisorer.
Er et  

 revisionsselskab valgt til revisor, er både revisionsselskabet og den  

 revisor, hvem revisionen er overdraget, erstatningsansvarlige.
 Stk. 3. Erstatningen kan nedsættes, når dette findes rimeligt  

 under hensyn til skyldgraden, skadens størrelse og omstændighederne i øvrigt.
 Stk. 4. Beslutning om anlæggelse af søgsmål mod  

 bestyrelsesmedlemmer, revisionsselskaber eller revisorer kan træffes af  

 bestyrelsen eller landbrugsministeren.
 § 12. Landbrugsministeren meddeler ved hvert finansårs udløb  

 Folketingets Landbrugs- og Fiskeriudvalg, hvilke midler der er indgået i  

 fondene, og hvorledes midlerne er anvendt.
Kapitel 3 Oplag og fremstilling af varer under toldkontrol § 13. Toldvæsenet kan meddele bevilling til at oplægge varer, der  

 er omfattet af § 1, og som indføres her til landet, på private oplag under  

 toldkontrol uden berigtigelse af de særlige afgifter ved indførslen.
 Stk. 2. Bevillingshaveren hæfter for afgifterne af de oplagte  

 varer.
 Stk. 3. Afgifterne af varer, der fraføres private oplag ved  

 afgiftsberigtigelse, beregnes efter de satser, der er gældende på de  

 tidspunkter, hvor varerne fraføres oplaget, medmindre der i de enkelte  

 tilfælde er truffet anden afgørelse.
 Stk. 4. Varer, der er oplagt på private oplag under toldkontrol,  

 kan kun underkastes sådanne sædvanlige behandlinger, der tjener til varernes  

 bevarelse eller til forbedring af deres emballage eller handelskvalitet.
 Stk. 5. Varer, der oplægges i Københavns Frihavn eller på  

 toldoplag i basishavne, kan afgiftsberigtiges inden fortoldningen.
 § 14. Toldvæsenet kan meddele bevilling til oplæggelse på private  

 oplag under toldkontrol af varer, der er bestemt til udførsel eller til  

 formål, der er sidestillet hermed, såfremt der efter Fællesskabets  

 bestemmelser kan ydes eksporttilskud for varerne, så snart de er oplagt på  

 sådanne oplag.
 § 15. Toldvæsenet kan meddele bevilling til fremstilling under  

 toldkontrol af varer, der er bestemt til udførsel eller til formål, der er  

 sidestillet hermed, såfremt der ved fremstillingen anvendes materialer, for  

 hvilke der efter Fællesskabets bestemmelser kan ydes eksporttilskud, så snart  

 materialerne er undergivet toldkontrollen.
 § 16. Toldvæsenet kontrollerer oplæggelse, berigtigelse, udførsel  

 og fremstilling af de varer, der omfattes af bevillinger efter §§ 13-15.
Stk. 2. Toldvæsenet har, såfremt det skønnes nødvendigt, mod  

 behørig legitimation uden retskendelse adgang til ethvert sted, hvor de i  

 stk. 1 nævnte varer befinder sig, samt til enhver virksomhed, der har  

 modtaget bevilling i henhold til §§ 13-15. Toldvæsenet er berettiget til at  

 foretage eftersyn af varerne og uden erstatning at udtage prøver af varerne i  

 det omfang, det er nødvendigt for at undersøge deres beskaffenhed.  

 Toldvæsenet er endvidere berettiget til at efterse de pågældende  

 virksomheders varebeholdninger, forretningsbøger, øvrigt regnskabsmateriale,  

 ledsagedokumenter samt korrespondance m.v.
Virksomhedernes indehavere og de i  

 virksomhederne beskæftigede personer skal yde den bistand, der er nødvendig  

 for udførelsen af kontrollen, og virksomheden skal på toldvæsenets begæring  

 udlevere eller indsende ovennævnte materiale til toldvæsenet.
 § 17. Landbrugsministeren fastsætter efter forhandling med  

 skatteministeren de nærmere regler om de i §§ 13-15 nævnte bevillinger og om  

 den i § 16 nævnte kontrol, herunder regler om, hvilke varer der omfattes af §  

 13, og om mængden af varer, der skal fremstilles og udføres af de materialer,  

 der indgår i en toldkontrolleret fremstilling, samt om den i § 13, stk. 2,  

 nævnte hæftelse.
 § 18. En bevilling, der er udstedt i medfør af §§ 13-15,  

 bortfalder, såfremt bevillingshaveren mister rådigheden over sit bo eller  

 standser sine betalinger.
 § 19. Toldvæsenet kan inddrage en bevilling, der er udstedt i  

 medfør af §§ 13-15, såfremt bevillingshaveren eller de i hans virksomhed  

 ansatte personer groft eller gentagne gange overtræder de bestemmelser, der  

 gælder for det toldkontrollerede oplag eller den toldkontrollerede  

 fremstilling.
Kapitel 4 Fællesbestemmelser § 20. Beløb, der omfattes af regler fastsat i henhold til denne  

 lov, og som ikke betales rettidigt til den afgiftsopkrævende myndighed,  

 tillægges en rente på 1,3 pct. månedligt for hver påbegyndt måned fra  

 forfaldsdagen at regne, medmindre andet er fastsat ved forordning.
Stk. 2. Medmindre andet er fastsat ved forordning, tillægges  

 uretmæssigt modtagne beløb, der ikke tilbagebetales inden udløbet af en  

 frist, der fastsættes af den udbetalende myndighed, den i stk. 1 nævnte rente  

 fra fristens udløb.
Det gælder dog kun, såfremt myndigheden samtidig med at  

 kræve tilbagebetaling giver underretning om pligten til at betale rente.
 § 21. Der er udpantningsret for beløb, som skal betales i henhold  

 til de i § 1 nævnte forordninger, for de i § 6 omhandlede afgifter samt for  

 de i § 20 nævnte rentebeløb.
§ 22. Landbrugsministeren kan fastsætte regler, hvorefter visse  

 afgørelser eller dispositioner i henhold til de i § 1, stk. 1, nr. 1, 2 og 3,  

 omhandlede forordninger kan træffes af bestemte brancheorganisationer eller  

 af bestemte producentsammenslutninger.
Disse afgørelser kan indbringes for  

 ministeren inden 4 uger, efter at afgørelsen er meddelt klageren.
Afgørelsen  

 skal indeholde oplysning om klageadgangen og om fristen herfor.
Stk. 2. Landbrugsministeren kan henlægge sine beføjelser efter  

 loven til en institution under ministeriet eller en anden statslig  

 institution.
Ministeren kan i forbindelse hermed fastsætte regler om adgangen  

 til at klage over denne myndigheds afgørelser, herunder om at klage ikke skal  

 kunne indbringes for anden administrativ myndighed.
Kapitel 5 Straffebestemmelser § 23. Den, der til brug for afgørelser, der træffes i henhold til  

 de i § 1 nævnte forordninger, i henhold til denne lovs kapitel 2 i  

 forbindelse med indbetaling eller udbetaling af de i kapitel 2 omtalte  

 midler, i øvrigt i henhold til denne lov eller de i medfør af loven fastsatte  

 regler giver urigtige eller vildledende oplysninger eller fortier oplysninger  

 af betydning for sagens afgørelse, straffes med bøde, medmindre højere straf  

 er forskyldt efter borgerlig straffelov.
Det samme gælder den, der handler i  

 strid med vilkår, der er fastsat i en sådan afgørelse, eller som forsøger  

 herpå.
Stk. 2. Den, der i øvrigt undlader at give oplysninger, der er  

 afkrævet den pågældende i henhold til denne lov eller de i medfør af loven  

 fastsatte regler, straffes med bøde.
Det samme gælder den, som afgiver  

 urigtige eller vildledende oplysninger om sådanne forhold, medmindre højere  

 straf er forskyldt efter borgerlig straffelov.
Stk. 3. Den, der overtræder § 4, stk. 3, sidste pkt., § 10, stk.  

 4, sidste pkt., og § 16, stk. 2, sidste pkt., straffes med bøde.
Det samme  

 gælder den, der overtræder bestemmelser om tavshedspligt i de i § 1, nr. 4,  

 nævnte forordninger, medmindre højere straf er forskyldt efter borgerlig  

 straffelov.
 Stk. 4. Den, der udfører eller indfører varer i strid med et  

 udførsels- eller indførselsforbud, der er indeholdt i eller udstedt i medfør  

 af de i § 1 nævnte forordninger, eller uden at være i besiddelse af en  

 tilladelse, som kræves efter disse forordninger, eller som forsøger herpå,  

 straffes med bøde.
 Stk. 5. Overtrædelse af de kvalitets- og handelsnormer, der er  

 fastsat i de i § 1 nævnte forordninger, straffes med bøde.
 Stk. 6. Den, der undlader at efterkomme et af landbrugsministeren  

 meddelt påbud i medfør af § 8, stk. 3, straffes med bøde.
 Stk. 7. Den, der undlader at afgive oplysninger, som er afkrævet i  

 medfør af § 10, stk. 1, straffes med bøde.
 Stk. 8. Det bestyrelsesmedlem, som forsætligt eller groft uagtsomt  

 overtræder § 8, stk. 2, 1. pkt., straffes med bøde.
 § 24. I regler, der fastsættes i medfør af loven, kan der  

 fastsættes straf af bøde for overtrædelse af bestemmelser i reglerne eller  

 forsøg herpå.
 § 25. Den, der begår et forhold som nævnt i § 23, stk. 1, eller §  

 24 med forsæt til at unddrage sig eller andre betaling af afgifter i henhold  

 til de i § 1 nævnte forordninger eller i henhold til denne lovs § 6 eller med  

 forsæt til at opnå uberettiget udbetaling af ydelser til sig eller andre i  

 henhold til de i § 1 omhandlede forordninger eller i henhold til § 7,  

 straffes med bøde, hæfte eller fængsel indtil 2 år, under skærpende  

 omstændigheder indtil 4 år.
§ 26. Der kan pålægges en virksomheds ejer eller bruger  

 bødeansvar, selv om overtrædelsen ikke kan tilregnes denne som forsætlig  

 eller uagtsom.
For bødestraf fastsættes ingen forvandlingsstraf.
 § 27. For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
 Stk. 2. Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
§ 28. Sager om overtrædelse af § 23 og § 24 behandles som  

 politisager.
Retsmidlerne i retsplejelovens kapitel 73 kan anvendes i samme  

 omfang som i statsadvokatsager.
 § 29. Skønnes en overtrædelse ikke at medføre højere straf end  

 bøde, kan landbrugsministeren tilkendegive, at sagen kan afgøres uden retslig  

 forfølgning, såfremt den pågældende erklærer sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2. For den i stk. 1 omhandlede tilkendegivelse gælder  

 bestemmelserne i retsplejeloven om indhold af anklageskrift i politisager.
 Stk. 3. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
Kapitel 6 Ikrafttrædelse m.v.
 § 30. Loven træder i kraft den 1. juli 1990, jf. dog stk. 2.
 Stk. 2. Kapitel 2 træder først i kraft den 1. januar 1991.
 § 31. Lov om administration af Det Europæiske Økonomiske  

 Fællesskabs forordninger om markedsordninger for landbrugsvarer m.v., jf.  

 lovbekendtgørelse nr. 731 af 13. november 1987, og lov om administration af  

 Det Europæiske Økonomiske Fællesskabs forordninger om markedsordninger for  

 frugt og gartneriprodukter m.v., jf. lovbekendtgørelse nr. 72 af 11. februar  

 1988, ophæves den 1. juli 1990, jf. dog stk. 2.
 Stk. 2. § 4 i de i stk. 1 nævnte love ophæves først den 1. januar  

 1991.
 Stk. 3. Beløb, der inden den 1. januar 1991 er opkrævet i henhold  

 til § 4, stk. 1, eller indbetalt i henhold til § 4, stk. 2, og ikke er  

 anvendt i overensstemmelse med § 4, stk. 3 eller 4, i de i stk. 1 nævnte  

 love, indgår i de i § 6, stk. 1 og 2, nævnte fonde.
 Stk. 4. Regler fastsat med hjemmel i de i stk. 1 nævnte love  

 forbliver i kraft, indtil de afløses af eller ophæves ved regler fastsat med  

 hjemmel i denne eller andre love, og overtrædelse af disse regler eller  

 forsøg herpå kan straffes efter nærværende lovs kapitel 5.
 § 32. Loven gælder ikke for Færøerne og Grønland.
 § 33. Forslag om revision af denne lov fremsættes for Folketinget  

 inden udgangen af 1992.
