Bekendtgørelse om salg af Kort- og  

 Matrikelstyrelsens  

 produkter og ydelser m.m. og om betaling herfor I medfør af § 5 i lov nr. 749 af 7. december 1988 om Kort- og  

 Matrikelstyrelsen fastsættes:
 § 1. Bekendtgørelsen finder anvendelse for  

 salg og levering af produkter og ydelser m.m. til ind- og udland.
Stk. 2. Bekendtgørelsen finder ikke anvendelse for  

 matrikulære afgifter og gebyrer.
Regler for betaling af  

 matrikulære afgifter og gebyrer er fastsat i lov om afgift ved  

 udstykning m.m. samt i bekendtgørelse om matrikulære afgifter og  

 gebyrer m.v.
§ 2. Styrelsens produkter og ydelser m.m. leveres  

 til de priser, som er fastsat i den på bestillingstidspunktet  

 gældende prisliste med tilhørende vejledning over Kort- og  

 Matrikelstyrelsens produkter og ydelser eller beregnet efter de principper,  

 der fremgår af den til prislisten hørende vejledning.
Prislisten  

 og vejledningen kan ses på styrelsens hjemmeside på  

 internetadressen: www.kms.dk.
Stk. 2. Styrelsen er berettiget til at levere produkter og  

 udføre ydelser for nedsat betaling 1)	ved fremstilling og levering af større mængder  

 produkter eller udførelse af en række ydelser eller 2)	ved salg til forhandlere.
Stk. 3. Styrelsen er endvidere berettiget til at levere  

 produkter og udføre ydelser til nedsat betaling eller gratis, 1)	når samfundsmæssige eller almennyttige hensyn tilsiger  

 dette, eller 2)	i særlige tilfælde, f.eks. når der foreligger  

 internationale forpligtelser eller opgaver af forsknings- eller  

 udviklingsmæssig natur.
Stk. 4. Betaling for produkter og ydelser m.m. opkræves  

 hos rekvirenten.
Ved salg på kredit er betalingsfristen løbende  

 måned plus 30 dage.
Styrelsen kan i særlige tilfælde  

 fastsætte en længere betalingsfrist.
Stk. 5. Erlægges betalingen ikke rettidigt,  

 tillægges renter fra sidste rettidige indbetalingsdag.
Rentesatsen er  

 den til enhver tid gældende efter § 5 i lov om renter ved  

 forsinket betaling m.v.
I medfør af samme lovs § 9 b  

 opkræves rykker- og inkassogebyrer.
 § 3. Bekendtgørelsen træder i kraft  

 den 8. februar 2003.
 Stk. 2. For rekvisitioner, der er indkommet til Kort- og  

 Matrikelstyrelsen inden bekendtgørelsens ikrafttræden,  

 gælder de hidtidige bestemmelser.
 Stk. 3. Bekendtgørelse nr. 984 af 14. december 1993 om  

 betaling for Kort- og Matrikelstyrelsens produkter og ydelser m.m.  

 ophæves.
