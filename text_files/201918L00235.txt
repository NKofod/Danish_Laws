Ændringsforslag stillet den 22. november 2019 Ændringsforslag til 3. behandling af Forslag til lov om ændring af momsloven, kildeskatteloven og lov om inddrivelse af gæld til det offentlige (Digitale salgsregistreringssystemer og ændring af reglerne om udstedelse af skattekort til tredjelandsstatsborgere) [af skatteministeren (Morten Bødskov)]:
Til § 1 Af skatteministeren:
 1) I indledningen ændres »18. december 2018« til: »18. december 2018, og som ændres ved det af Folketinget den 28. november 2019 vedtagne forslag til lov om ændring af chokoladeafgiftsloven, lov om forskellige forbrugsafgifter, momsloven og forskellige andre love (Godtgørelse af visse punktafgifter til godkendte humanitære organisationer m.v., ændring vedrørende konsignationslagre, kædehandel og bekæmpelse af momssvig ved EU-handel, overførsel af varer til andre EU-lande, ændring af reglerne om udtagning af varer, ydelser og aktiver og præcisering af EU-regel om levering mod vederlag m.v.)«.
[Konsekvensændring som følge af ændringsforslag nr. 2] 2) De under nr. 1 foreslåede §§ 55 a-55 c benævnes §§ 55 b-55 d, og i § 55 c, der bliver § 55 d, ændres »§ 55 a, stk. 2« til: »§ 55 b, stk. 2«.
[Lovteknisk konsekvensændring som følge af vedtagelsen af lovforslag nr.
L 27 A] 3) I den under nr. 2 foreslåede ændring af § 77, 1. pkt., ændres »§ 55 a, stk. 1, § 55 b« til: »§ 55 b, stk. 1, § 55 c«.
[Konsekvensændring som følge af ændringsforslag nr. 2] 4) I den under nr. 3 foreslåede ændring af § 77 ændres i 1. pkt. »§ 55 a, stk. 1, eller § 55 b eller regler udstedt i medfør af § 55 c« til: »§ 55 b, stk. 1, § 55 c eller regler udstedt i medfør af § 55 d«.
[Konsekvensændring som følge af ændringsforslag nr. 2] 5) I den under nr. 4 foreslåede ændring af § 81, stk. 1, nr. 2, ændres »§ 55 b« til: »§ 55 c«.
[Konsekvensændring som følge af ændringsforslag nr. 2] 6) I den under nr. 5 foreslåede ændring af § 81, stk. 1, nr. 5, ændres »§ 55 a« til: »§ 55 b«.
[Konsekvensændring som følge af ændringsforslag nr. 2] 7) I den under nr. 6 foreslåede affattelse af § 81, stk. 1, nr. 5, ændres »§ 55 a, stk. 1, eller en pligt efter regler udstedt i medfør af § 55 c« til: »§ 55 b, stk. 1, eller en pligt efter regler udstedt i medfør af § 55 d«.
[Konsekvensændring som følge af ændringsforslag nr. 2] Bemærkninger Til nr. 1 og 3-7 Der er alene tale om konsekvensændringer, som følge af at litreringen, for så vidt angår den foreslåede indsættelse af momslovens § 55 a-55 c, jf. ændringsforslag nr. 2, foreslås ændret til §§ 55 b-55 d.
 Ændringerne har ingen materiel betydning.
Til nr. 2 Ved lovforslagets § 1, nr. 1, foreslås §§ 55 a-55 c indsat i momsloven.
Ved lovforslag nr.
L 27 A Forslag til lov om ændring af chokoladeafgiftsloven, lov om forskellige forbrugsafgifter, momsloven og forskellige andre love (Godtgørelse af visse punktafgifter til godkendte humanitære organisationer m.v., ændring vedrørende konsignationslagre, kædehandel og bekæmpelse af momssvig ved EU-handel, overførsel af varer til andre EU-lande, ændring af reglerne om udtagning af varer, ydelser og aktiver og præcisering af EU-regel om levering mod vederlag m.v.) foreslås også indsat en § 55 a i momsloven, jf. § 4, nr. 27, i lovforslag nr.
L 27 A.
Lovforslag nr.
L 27 A skal træde i kraft den 1. januar 2020 og forventes vedtaget den 28. november 2019.
 Det foreslås derfor ved ændringsforslaget, at de foreslåede §§ 55 a-55 c i momsloven benævnes til §§ 55 b-55 d.
 Ændringen har ingen materiel betydning.
