Beretning afgivet af Erhvervs-, Vækst- og Eksportudvalget den 27. juni 2013 Beretning over Forslag til folketingsbeslutning om ændring af loven om Rejsegarantifonden [af Henning Hyllested (EL) m.fl.]:
1. Udvalgsarbejdet Beslutningsforslaget blev fremsat den 10. april 2013 og var til 1. behandling den 28. maj 2013. Beslutningsforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet beslutningsforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget 2 skriftlige henvendelser fra Danmarks Rejsebureau Forening og Rejsearrangører i Danmark.
 Erhvervs- og vækstministeren har over for udvalget kommenteret de skriftlige henvendelser til udvalget.
Spørgsmål Udvalget har stillet 2 spørgsmål til erhvervs- og vækstministeren til skriftlig besvarelse, som denne har besvaret.
2. Politiske bemærkninger Udvalget anerkender, at der er behov for at revidere lovgivningen på rejsegarantiområdet.
Udvalget opfordrer derfor regeringen til at nedsætte et bredt sammensat udvalg, som  skal forestå et grundigt analysearbejde af rejsegarantiområdet,  med baggrund i analysearbejdet skal konkretisere udfordringerne på området  herunder i forbindelse med konkurrencemæssig ligestilling og gennemskuelighed for forbrugerne, og  senest den 1. marts 2014 skal fremlægge anbefalinger til en kommende revision af den eksisterende lovgivning.
 Forbrugerrådet og relevante brancheorganisationer inviteres til at deltage i udvalgsarbejdet.
 P.u.v.
Karin Gaardsted formand Bilag 1 Oversigt over bilag vedrørende B 117 Bilagsnr.
