§ 1 I bekendtgørelse nr. 457 af 15. juni 1992 om uddannelse af pædagoger, som  

 ændret ved bekendtgørelse nr. 195 af 15. marts 1994, bekendtgørelse nr. 626  

 af 30. juni 1994 og bekendtgørelse nr. 83 af 31. januar 1995, foretages  

 følgende ændringer:
 1. § 13 affattes således:
 » § 13.  Ved afslutningen af 1. studieår afholder  

 seminariet en prøve, hvis resultat skal være meddelt den studerende senest 6  

 uger før næste undervisningsårs begyndelse (1. august eller 1. februar, jf. §  

 2, stk. 4).
 Stk. 2.  1. års prøven skal give de studerende mulighed  

 for at vise, om de har nået de mål, der er fastsat for 1. studieår, jf. § 3.
 Stk. 3.  Studerende, som ikke består prøven efter stk.  

 1, har adgang til en omprøve inden for 6 uger, således at resultatet kan være  

 meddelt den studerende inden næste undervisningsårs begyndelse.
 Stk. 4.  Studerende, der ikke består den omprøve, der er  

 nævnt i stk. 3, eller som vælger ikke at gå op til denne, kan ikke fortsætte  

 i 2. studieår, men har adgang til omprøve 6 måneder og eventuelt 12 måneder  

 efter den første prøve, jf. stk. 6.
 Stk. 5.  Seminariet kan tillade, at den studerende forud  

 for omprøve efter stk. 4 går 1. studieår om i et omfang, der aftales med den  

 studerende.
Stk. 6.  Ingen studerende kan gå til 1. års prøve mere  

 end tre gange.
Seminariet kan dog tillade et fjerde forsøg, hvis ganske  

 særlige forhold taler for det.
Stk. 7.  Studerende, der ikke har bestået 1. års prøven  

 senest 12 måneder efter afslutningen af 1. studieår, kan ikke fortsætte  

 uddannelsen.
Seminariet kan fravige denne frist, hvis ganske særlige forhold  

 taler for det.«.
 2. I § 23, stk. 2, ændres »to« til:  

 »tre«, og i § 23, stk. 3, ændres »tredie« til:  

 »fjerde«.
 3. § 29 b, nr. 12, affattes således:
§ 2 Bekendtgørelsen træder i kraft den 1. juni 1995.
Undervisningsministeriet, den 24. maj  

 1995 P.M.V.
