 VI Christian den Tiende, af Guds Nåde Konge til Danmark og  

 Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort samtykke stadfæstet følgende Lov:
§ 1 Dyrlæger, som agter at benytte sig af deres Ret til at praktisere, eller  

 som modtager Ansættelse som Ledere af offentlig Kødkontrol eller som  

 tilsynsførende ved et Eksportslagteri, skal af Amtmanden i det Amt, hvori de  

 er bosatte (i København af politidirektøren), forsynes med en af denne  

 bekræftet Protokol, som anskaffes i København og de øvrige Købstæder for  

 Kommunekassens og paa Landet for Amtsrepartitionsfondens Regning.
 Amtmanden meddeler det til Veterinærfysikus, naar han har autoriseret en  

 Protokol.
 I denne Protokol har Dyrlægen at indføre en kort Beretning om de Tilfælde  

 af smitsomme Sygdomme hos Husdyrene, som maatte blive Genstand for hans  

 Undersøgelse eller Behandling, samt om, hvad han foretager eller paabyder for  

 at hindre Smittens Udbredelse (jfr. § 4).
 Saa længe en Dyrlæge praktiserer, er han forpligtet til at besørge de i  

 nærværende Lov omhandlede Forretninger og at holde sig de Instrukser  

 efterrettelig, der maatte blive givet ham af Landbrugsministeren, samt  

 efterkomme de særlige Anvisninger, som Veterinærfysikus eller dennes  

 Stedfortræder maatte meddele ham.
 Naar Dyrlægen nedsætter sig eller flytter til et andet Sted, skal han  

 underrette Politimesteren og Veterinærfysikus derom.
Det er forbudt andre end Dyrlæger at tage Andenmands Husdyr under  

 Behandling for nogen i denne Lov omhandlet Sygdom eller nogen anden smitsom  

 Sygdom.
Ved Dyrlæger forstaas kun saadanne danske Statsborgere, der har  

 bestaaet Veterinæreksamen ved den kongelige Veterinær- og Landbohøjskole,  

 eller saadanne Udlændinge som efter at have bestaaet nævnte Eksamen eller  

 anden dermed ligestillet Eksamen i Udlandet bliver autoriseret af  

 Landbrugsministeriet.
Ved Veterinærpolitiet forstaas Politimesteren i Forbindelse med den i det  

 givne Tilfælde fungerende Dyrlæge.
Ved Kreaturer forstaas i denne Lov saavel  

 Heste som klovbærende Dyr.
§ 2 De Sygdomme hos Husdyr, som skal være undergivne det offentliges særlige  

 Forsorg (ondartede smitsomme Sygdomme), er:
 Miltbrand hos alle Husdyr.
 Mund- og Klovesyge hos samtlige klovbærende Husdyr.
Faarekopper Ondartet Klovesyge hos Faar Skab (Dermatocoptes) Rygmarvstyfus Ondartet Lungesyge hos Heste, Æsler og Snive Muldyr.
Skab (Sarcoptes og Dermatocoptes) Ondartet Lungesyge hos oksen Kvægpest.
 Smitsom Svælglamhed hos Kvæget.
 Svinedifteritis (Svinepest og smitsom, difteritisk Tarmbetændelse hos  

 svin).
Skulde nogen anden smitsom Sygdom blandt Husdyrene vinde større Udbredelse  

 og antage en mere ondartet Karakter, er Landbrugsministeren bemyndiget til at  

 bestemme, at den fremtidig skal henregnes til de ondartede smitsomme  

 Sygdomme, hvorom offentlig Kundgørelse bliver at udfærdige.
Ligeledes er han  

 bemyndiget til igen at ophæve saadanne af ham trufne Bestemmelser.
 Skulde nogen af de under §§ 2, 9 og 10 omhandlede Sygdomme angribe andre  

 Dyr end Husdyr under saadanne Omstændigheder, at der kan være Fare for  

 Smittes Udbredelse til Mennesker eller Husdyr, er Landbrugsministeren  

 bemyndiget til i saadanne Tilfælde at bringe de i nærværende Lov indeholdte  

 Bestemmelser til Anvendelse med de efter Forholdets Beskaffenhed nødvendige  

 Ændringer.
§ 3 Er noget Husdyr blevet angrebet af en af de fornævnte Sygdomme, eller er  

 der Sandsynlighed for, at dette er Tilfældet, skal dets Ejer eller den, der  

 paa Ejerens Vegne fører Tilsyn med Dyrene, sørge for, at intet til  

 Besætningen hørende Dyr, der kan angribes af Sygdommen, føres bort, forinden  

 Dyrlægen kommer til Stede, og hurtigst muligt og senest inden 24 Timer, efter  

 at Sygdommens virkelige eller formodede Tilstedeværelse er kommet til hans  

 Kundskab, enten tilkalde en Dyrlæge eller derom gøre Anmeldelse til  

 vedkommende Politimester eller Sognefoged.
Denne sidste skal ogsaa, naar han  

 paa anden Maade faar saadan Kundskab, være pligtig til uopholdelig derom at  

 underrette Politimesteren.
I Tilfælde af Mund- og Klovesyge skal Mælken  

 holdes tilbage paa Ejendommen, medmindre der midlertidig maatte være givet  

 anden Bestemmelse af Landbrugsministeriet.
 Naar Kvægpest er udbrudt, skal enhver Ejer af drøvtyggende Dyr, der bor  

 indenfor en af Landbrugsministeren nærmere bestemt afstand fra det smittede  

 Sted eller den, der paa Ejerens Vegne fører Tilsyn med Dyrene, være pligtig  

 til uden Ophold for vedkommende Politimester, Sognefoged eller Dyrlæge at  

 anmelde ethvert Tilfælde af indvortes Sygdom, der maatte forefalde i hans  

 Besætning blandt de ommeldte arter af Dyr.
§ 4 Finder Dyrlægen, at noget af ham undersøgt Dyr er angrebet af en af de i §  

 2 ommeldte Sygdomme, eller at der er overvejende Sandsynlighed derfor skal  

 han hvad enten han er tilkaldt af Ejeren eller udsendt af Politimesteren,  

 eller han paa anden Maade er blevet opmærksom paa Dyrets Tilstand, hurtigst  

 muligt foranledige, at det afsondres fra sunde Dyr saa fuldstændigt, som  

 Sygdommens Natur udkræver, og Forholdene tilsteder, medmindre Ejeren giver  

 sit Samtykke til, at Dyret straks dræbes uden Erstatning.
Dyrlægen skal  

 derhos være berettiget til at forbyde, at noget Dyr af Besætningen, som kan  

 angribes af den paagældende Sygdom, selv om det ikke er eller mistænkes for  

 at være sygt, bortbringes fra Stedet, til at foreskrive og om fornødent  

 paase, at de Steder, hvor de syge Dyr har staaet, og de Genstande, hvormed de  

 har været i Berøring, behørig renses og desinficeres, samt overhovedet til at  

 træffe de foreløbige Forholdsregler, der er fornødne til Forebyggelse af  

 Smittes Udbredelse, alt i Overensstemmelse med de Instrukser, der i saa  

 Henseende er eller maatte blive Dyrlægerne meddelt.
Efter at Dyrlægen i sin Protokol har gjort den i § 1 foreskrevne  

 Tilførsel, der skal indeholde Forklaring om Undersøgelsens Dato, Ejerens Navn  

 og Bopæl, Dyrets art og Kendemærker, den antagne Sygdoms Beskaffenhed og de  

 paabudte Forholdsregler, oplæses den for Ejeren eller den, hvem det paahviler  

 paa hans Vegne at have Tilsyn med Dyrets Behandling.
Ved sin Underskrift i  

 Protokollen paatager den paagældende sig Forpligtelse til at efterkomme de  

 ham givne Forskrifter og Paalæg, selv om han maatte finde sig foranlediget  

 til derover at føre Besværing for højere Myndighed.
Nægtes Underskriften,  

 henvender Dyrlægen sig i Købstæderne til Politimesteren (i Købenbavn  

 Politidirektøren) og paa Landet til vedkommende Sognefoged, der da uden  

 Ophold har at træffe de af Dyrlægen paabudte foreløbige Foranstaltninger.
Dyrlægen kan undlade at indføre de paabudte Forholdsregler i Protokollen,  

 hvis han udleverer Ejeren et autoriseret Skema, som indeholder disse  

 Forholdsregler.
Det paahviler ham da at lade Ejeren underskrive et andet  

 ligelydende Skema, der vedlægges Protokollen som nummereret Bilag.
 Naar Foranstaltning i Overensstemmelse med foranstaaende er truffet af  

 Dyrlægen, gør denne snarest muligt Indberetning om det passerede til  

 Politimesteren, ledsaget af Indstilling om de yderligere Forholdsregler, han  

 maatte finde fornødne, hvilken Indberetning tilligemed Forklaring om, hvad  

 der efter samme er foretaget, gennem Amtet uden Ophold tilstilles  

 Landbrugsministeren.
Landbrugsministeren kan dog paabyde, at der skal foretages en  

 bakteriologisk, serologisk eller anden særlig Undersøgelse til Sikring af  

 Diagnosen, inden der gøres Indstilling om at Besætningen sættes under  

 offentligt Tilsyn.
En saadan Undersøgelse vil altid være at foretage, naar  

 der formodes at foreligge et Tilfælde af Miltbrand.
 - I Tilfælde af Kvægpest eller Oksens ondartede Lungesyge og ved de første  

 Udbrud af Mund- og Klovesyge og af Snive i en Egn skal Dyrlægen straks  

 telegrafere eller telefonere til Veterinærfysikus og hurtigst muligt  

 underrette Politimesteren om det foretagne.
§ 5 Naar Dyrlægen i sin Indberetning til Politimesteren fastholder sin  

 Formening om, at Sygdommen henhører til nogen af de i § 2 nævnte arter, eller  

 at der dog er overvejende Sandsynlighed herfor, skal Politimesteren ved et  

 Politiprotokollen tilført Dekret sætte den paagældende Besætning under  

 offentligt Tilsyn i saadant Omfang, som for de enkelte Sygdomme fastsættes  

 ved Instruks for Veterinærpolitiet.
Ligeledes bliver de Besætninger, til  

 hvilke der er Formodning om, at Smitten fra hin kan være overført, at sætte  

 under offentligt Tilsyn i det Omfang, som for de enkelte Sygdomme fastsættes  

 af Landbrugsministeriet.
Det offentlige Tilsyn bør i almindelighed overdrages  

 til den Dyrlæge der har afgivet Indberetning og Indstilling.
 Rejses der grundet Tvivl om Rigtigheden af Dyrlægens Diagnose skal  

 Veterinærfysikatets Erklæring indhentes, men de trufne foreløbige  

 Foranstaltninger bliver at opretholde, indtil endelig Afgørelse af  

 Spørgsmålet foreligger.
 Kommer Politimesteren ad anden Vej end gennem Dyrlægens Indberetning til  

 Kundskab om den virkelige eller sandsynlige Tilstedeværelse paa noget Sted af  

 nogen af de i § 2 ommeldte Sygdomme, er han pligtig til uden Ophold at lade  

 Sagen undersøge af en Dyrlæge og træffe de herefter fornødne  

 Foranstaltninger.
 Naar særdeles Omstændigheder taler derfor, og navnlig naar sygdommen er  

 udbredt over flere Jurisdiktioner i et Amt, kan Amtmanden i Forbindelse med  

 Veterinærfysikus eller dennes Stedfortræder overtage den administrative  

 Ledelse af Sygdommens Bekæmpelse.
§ 6 Naar en eller flere Besætninger saaledes er satte under offentligt Tilsyn,  

 kan Politimesteren efter Forhandling med Dyrlægen ikke blot paabyde de  

 yderligere Foranstaltninger, som menes at være fornødne til en strengere  

 Gennemførelse af de angrebne Dyrs afsondring og Rensning - navnlig deres  

 Indespærring i en passende afstand fra andre Dyr og under betryggende  

 Omgivelser, deres Forbliven paa Stald, Bortfjernelse af deres affald,  

 Benyttelse af egne Staldrekvisitter, Rensning eller Tilintetgørelse af de  

 Genstande, som har været udsatte for deres Paavirkning, ansættelse af egne  

 Oppassere, alle uvedkommendes Bortvisning og Tilintetgørelse af Smitstof hos  

 de Personer, som har været i Berøring med dem, samt Nedgravning af de døde  

 Dyr enten i deres Helhed eller af de Dele, der ikke kan benyttes uden Fare  

 for Smittens Udbredelse -, men han er tillige berettiget til at forbyde, at  

 dyriske Produkter eller andre smittefarlige Genstande fjernes fra Ejendommen,  

 og at noget til Besætningen eller Besætningerne hørende Dyr, om det end ikke  

 selv er angrebet eller kan angribes af Sygdommen, føres bort eller kommer paa  

 anden Mands Grund eller paa alfar Vej, idet der dog saa vidt muligt, under  

 fornøden Kontrol, gives Ejerens sunde Husdyr adgang til hans egne i Nærheden  

 liggende Jorder.
Er en Ejendom under offentligt Tilsyn paa Grund af Mund- og Klovesyge, kan  

 det ikke forbydes at færdes med de til Ejendommen hørende Heste paa alfar  

 Vej.
Derimod kan det forbydes at stalde Hestene ind andre Steder, og der kan,  

 om det anses for nødvendigt, paabydes Desinfektion inden Bortkørselen fra den  

 smittede Ejendom.
Naar Sygdommen er Kvægpest, Oksens ondartede Lungesyge, Mund- og Klovesyge  

 eller Svinedifteritis, maa Dyr, der kan angribes af Sygdommen, andetsteds fra  

 ikke indbringes i den paagældende Besætning.
I Tilfælde af Mund- og Klovesyge  

 kan saadan Indførsel dog undtagelsesvis tillades af Politimesteren efter  

 Forhandling med Veterinærfysikus.
Er Sygdommen Svinedifteritis, kan  

 Landbrugsministeren forbyde, at Svinebesætningen forøges ved Tillæg.  

 Politimesteren kan lade de til Besætningen hørende Dyr forsyne med et  

 passende, dog ikke blivende Mærke paa Huden, hvilket da ikke uden hans  

 Tilladelse atter maa fjernes eller gøres ukendeligt, saa længe Dyret staar  

 under offentligt Tilsyn.
Forsætlig Overtrædelse af de anførte Forskrifter  

 medfører foruden Strafansvar efter § 18 tillige Fortabelse af den Ret til  

 Erstatning af det offentlige, som i Tilfælde af Dyrets Nedslagning ellers  

 vilde tilkomme Ejeren (§ 8).
Opnaar Sygdommen større Udbredelse, eller antager den en særdeles ondartet  

 Karakter, skal Amtet, medmindre Landbrugsministeriet maatte træffe anden  

 Bestemmelse, ved en Bekendtgørelse der indrykkes i de i Egnen mere udbredte  

 Blade, udstede Forbud imod, at der paa den Egn, som nærmere angives i  

 Bekendtgørelsen, saa længe denne ikke er blevet tilbagekaldt, afholdes  

 Markeder, Dyrskuer, Auktioner over sammenbragte Dyr, eller at der anbringes  

 Dyr paa fælles Græsgang, eller overhovedet foranstaltes Samlinger til Salg  

 eller i andet Øjemed af Dyr, som kan angribes af den paagældende Sygdom. -  

 Naar Sygdommen er Kvægpest skal saadant Forbud altid udstedes.
Ved Mund- og  

 Klovesyge kan det kun undlades efter Forhandling med Veterinærfysikus.
Naar Kvægpest er udbrudt skal Landbrugsministeren kunne paabyde afspærring  

 af det af Sygdommen angrebne Distrikt, saaledes at Samkvem imellem Beboerne  

 af samme og de udenfor boende afskæres, dog kun i et saadant Omfang som menes  

 fornødent for at hindre Smittens videre Udbredelse.
Vedkommende Politimester  

 kan dog i særdeles paatrængende Tilfælde tilstede Undtagelser fra denne  

 afspærring, og han paabyder da de Forsigtighedsregler, der bliver at  

 iagttage, bl.a. i Retning af behørig Desinfektion.
 Naar der hos Kvæget er udbrudt en ondartet smitsom Sygdom, der kan  

 befrygtes at ville vinde Udbredelse, kan Landbrugsministeren udstede Forbud  

 imod, at der fra Mejerier eller Mælkehandler udleveres Mælk, Kærnemælk eller  

 Valle til Kreaturføde, medmindre det udleverede har været underkastet  

 Opvarmning til 90 Grader Celsius (72 Grader Reaumur).
I Tilfælde af Mund- og Klovesyge skal Landbrugsministeren til Forebyggelse  

 af Sygdommens videre Udbredelse være bemyndiget til for større eller mindre  

 Dele af Landet at paabyde, at alle Hunde skal holdes bundne eller føres i  

 Baand, saaledes at der med Hensyn til Optagelse og Nedslagning af Hunde, der  

 uanset det udstedte Paabud findes løsgaaende, forholdes efter Bestemmelserne  

 i § 9, 3die Stykke.
Han skal endvidere kunne paabyde, at Katte og Fjerkræ  

 ikke blot paa de smittede Ejendomme, men ogsaa paa andre Ejendomme indenfor  

 det spærrede Distrikt indespærres eller dræbes.
Landbrugsministeren skal være bemyndiget til overfor de i denne Lov  

 omhandlede Sygdomme efter Indstilling fra Veterinærfysikus at paabyde  

 anvendelsen af forebyggende Indpodninger eller lignende til Hindring af  

 Smittes videre Udbredelse.
Omkostningerne herved paahviler det offentlige  

 efter Reglerne i § 8, ligesom der ydes Erstatning i Tilfælde af Dødsfald, der  

 af Fysikatet skønnes at være en Følge af Indpodningen.
Dyrene maa derfor  

 inden Indpodningen takseres.
 Landbrugsministeren skal ligeledes være bemyndiget til at paabyde, at  

 Heste, angrebne af Skab, bliver omhyggeligt behandlet med midedræbende  

 Midler, samt i Tilfælde af Faareskab at paabyde, at hele Flokken, i hvilken  

 Sygdommen har vist sig, bliver underkastet en tilsvarende Behandling.
§ 7 I hvilken Udstrækning de Foranstaltninger, hvortil Politiet ifølge  

 Bestemmelserne i § 6 er berettiget, skal bringes til Anvendelse, og naar  

 dermed kan standses, bestemmer Politimesteren efter Dyrlægens Indstilling og  

 de i øvrigt tilvejebragte Oplysninger.
Saa vidt muligt skal han selv eller  

 ved en Politifunktionær undersøge Forholdene paa Stedet, og det paahviler  

 Politiet at paase de givne Tilholds Efterlevelse.
Oversiddes disse af Ejeren,  

 kan Politimesteren lade det fornødne udføre (jfr. § 19). Tror Ejeren sig  

 forurettet ved de paabudte Foranstaltninger, kan han æske Amtets afgørelse.
Er der Formodning om, at Smitten er indført andetsteds fra, eller at den  

 kan have forplantet sig til andre Besætninger, skal nøjagtig Oplysning herom  

 søges tilvejebragt, og de derefter fornødne Foranstaltninger uden Ophold  

 træffes.
Forsaavidt Spor af Smitten kan forfølges ind i andre Jurisdiktioner,  

 bliver disses Politimestre derom at underrette.
§ 8 Opstaar der Formodning om, at den i en Besætning udbrudte Sygdom er Oksens  

 ondartede Lungesyge, Kvægpest eller Svinedifteritis, kan Politimesteren,  

 efter forud at have indhentet Veterinærfysici Billigelse, lade nogle Stykker  

 slagte og obducere for derved at komme til Vished i Sagen.
De Dyr, om hvilke det efter Dyrlægens Erklæring maa anses for afgjort, at  

 de er angrebne af nogen Sygdom, som efter § 2 er undergivet eller kan blive  

 inddraget under det offentliges særlige Forsorg, kan af Landbrugsministeren  

 paabydes dræbt.
Ligeledes kan den nævnte Minister, naar saadant skønnes  

 fornødent til Sygdommens Undertrykkelse, paabyde, at hele Besætninger, hvori  

 Sygdommen er udbrudt, eller Dele af samme skal nedslaas.
Enhver Hest, som lider af Snive, skal dræbes.
Inden Nedslagningen skal  

 Veterinærfysici Betænkning dog indhentes.
Heste, som frembyder mistænkelige Symptomer paa Snive, eller som har været  

 udsatte for Smitte, skal ved Veterinærfysikatets Foranstaltning undersøges  

 ved saadanne Prøver, som anses for de paalideligste til Oplysning om,  

 hvorvidt Hesten er snivet eller ikke.
Omkommer Dyret som Følge af foretagen  

 Prøve, er Ejeren berettiget til Erstatning, som om Nedslagning havde fundet  

 Sted.
 Er en Hestebesætning paa Grund af Mistanke om Snive blevet afspærret, kan  

 Ejeren forlange, at der inden 4 Ugers Forløb tages Bestemmelse om enten  

 afspærringens Ophør eller Nedslagning af de mistænkte Dyr.
Heste, som er nedslagne paa Grund af Snive, skal obduceres.
Andre Dyr, der  

 nedslaas ved offentlig Foranstaltning paa Grund af smitsom Sygdom, skal  

 derimod kun obduceres, saafremt Veterinærfysikus maatte finde det ønskeligt.  

 De i anledning af Nedslagningen foretagne Forretninger skal gennem Amtet uden  

 Ophold indsendes til Landbrugsministeriet.
Ejeren er berettiget til inden en  

 af Politimesteren bestemt Frist for egen Regning at tilkalde en Dyrlæge til  

 at være til Stede ved Undersøgelsen og deltage i afgørelsen af Spørgsmaalet,  

 om Dyret har været angrebet af den angivne Sygdom.
Viser der sig Tvivl eller  

 Meningsforskel herom imellem Dyrlægerne, afgøres Sagen af Veterinærfysikus.
Forinden Nedslagning lader Politimesteren Dyrene taksere af 3 Mænd, hvoraf  

 Politimesteren udvælger de 2, Ejeren den ene.
Dyrenes Værdi bestemmes efter  

 deres Tilstand ved Nedslagningen, dog saaledes, at der ikke tages Hensyn til  

 den virkelige eller formodede Smitsot, der foranlediger denne; i Beløbet  

 fradrages Værdien af Dyret i dræbt Tilstand.
Den saaledes udfundne Sum  

 udbetales Ejeren.
 Saafremt Ejeren selv ved sit Forhold maatte have givet anledning til, at  

 et nedslaaet Dyr er blevet angrebet af den paagældende Sygdom, fortaber han  

 den Ret til Erstatning af det offentlige, der ellers vilde have tilkommet  

 ham.
 Erstatningen samt Udgifterne ved Taksation, Nedslagning og Nedgravning,  

 udredes med Halvdelen af Statskassen og Halvdelen paa Landet af  

 Amtsrepartitionsfonden, i København og de øvrige Købstæder af Kommunens  

 Kasse, hvis Udlæg udenfor København derefter bliver Genstand for Fordeling  

 paa Amtets samtlige Købstæder.
Naar det ved et Regnskabsaars Udgang viser sig, at en Amtskommunes  

 samtlige Udgifter i Henhold til nærværende Lov overstiger et Beløb af 10 øre  

 for hver Tønde af Amtsraadskredsens Hartkorn, bliver det overskydende Beløb  

 at godtgøre Amtskommunen af Statskassen.
Ligeledes godtgør Statskassen Staden  

 København og Købstæderne, disse tagne amtsvis, den Del af de omhandlede  

 Udgifter som i Regnskabsaaret overstiger et Beløb af 2 1/2 øre pr.
Individ af  

 Folketallet.
For Bornholm godtgør Statskassen den fælles Amtsfond den Del af  

 Udgifterne som i Regnskabsaaret overstiger et Beløb af 11 Øre for hver Tønde  

 af Øens Hartkorn.
§ 9 Opstaar der Formodning om, at en Hund er angrebet af Hundegalskab, skal  

 saadant uopholdelig anmeldes i Købenbavn for Politidirektøren, i de øvrige  

 Købstæder for Politimesteren og paa Landet for Sognefogeden, der har at  

 paase, at Dyret straks forsvarligt lænkes og afspærres, samt at foranledige,  

 at det snarest muligt undersøges af en Dyrlæge; kun saafremt forsvarlig  

 Lænkning og afspærring ikke kan finde Sted, skal det straks dræbes.
Erklærer  

 Dyrlægen Hunden for gal, skal Veterinærfysikus uopholdelig telegrafisk eller  

 telefonisk underrettes derom, og han træffer da Bestemmelse om, hvorvidt  

 Dyret straks skal dræbes.
Den dræbte Hund eller i alt Fald dens Hoved  

 indsendes til Veterinærfysikus, for at det ved Laboratorieundersøgelse kan  

 blive godtgjort, om Diagnosen har været rigtig.
Forretningen indsendes uden  

 Ophold til Amtet (i København til Politidirektøren). Ethvert Dyr skal, naar  

 det er blevet bidt af en gal Hund, dræbes, medmindre Landbrugsministeren  

 bevilger Undtagelse herfra; for andre Husdyr end Hunde og Katte tilkommer der  

 Ejeren Erstatning for det dræbte Dyr efter Reglerne i § 8. Kødet af det  

 dræbte Dyr maa ikke bruges til Føde for Mennesker eller Dyr.
 Kommer Dyrlægen til Kundskab om, at et Menneske er blevet bidt af en af  

 Hundegalskab angreben eller derfor mistænkt Hund, skal han derom straks gøre  

 anmeldelse til vedkommende Embedslæge.
Naar der paa en Egn er fremkommet et enkelt eller dog kun nogle faa  

 Tilfælde af Hundegalskab, kan Amtmanden (i København Politidirektøren) ved en  

 offentlig Kundgørelse paabyde, at i et nærmere betegnet Distrikt alle Hunde,  

 der ikke er lænkede, skal, indtil Paabudet ved en lignende Kundgørelse atter  

 ophæves, være forsynede med Mundkurve af nærmere angiven Beskaffenhed.
Alle  

 løsgaaende Hunde, der ikke er forsynede med de foreskrevne Mundkurve, skal da  

 ved Politiets Foranstaltning optages og dræbes inden Forløbet af 3 Døgn,  

 saafremt de ikke inden den Tid er blevet indløst imod Erlæggelse af de  

 paaløbne Omkostninger.
Udbreder Hundegalskaben sig videre, saaledes at den antager en  

 foruroligende Karakter, skal Amtmanden (i København Politidirektøren) ved en  

 lignende offentlig Kundgørelse befale, at indenfor et nærmere betegnet  

 Distrikt alle Hunde enten skal holdes lænkede og forsvarlig afspærrede eller  

 dræbes.
I København og i de øvrige Købstæder skal da ved Politiets  

 Foranstaltning alle Hunde, der ikke er lænkede og afspærrede, optages og  

 ihjelslaas.
Paa Landet skal det i saa Fald være enhver tilladt at dræbe  

 Hunde, der ikke er lænkede og afspærrede, og skal Politimesteren, hvis han  

 finder det fornødent, dertil kunne antage lejede Folk.
 Naar Hundegalskab er eller antages at være udbrudt her i Landet, skal  

 Landbrugsministeren til Forebyggelse af Sygdommens videre Udbredelse være  

 bemyndiget til for større eller mindre Dele af Landet, ogsaa udover de Egne,  

 hvor Sygdommen har vist sig, ved offentlig Kundgørelse at paabyde, at alle  

 Hunde indtil videre skal holdes forsvarlig afspærrede og lænkede.
 Naar der i de tilgrænsende Distrikter af Nabolandet er udbrudt  

 Hundegalskab, skal Landbrugsministeren uden Hensyn til, om noget Tilfælde af  

 Sygdommen har vist sig her i Landet, kunne udstede et lignende Paabud som  

 forommeldt for de Grænsen nærliggende Jurisdiktioners Vedkommende.
 Med Hensyn til Optagelse og Nedslagning af Hunde, der uanset de af  

 Landbrugsministeren saaledes udstedte Paabud findes løsgaaende, forholdes som  

 ovenfor foreskrevet med Hensyn til de af Amtmændene udstedte lignende  

 Kundgørelser.
§ 10 Til mildere smitsomme Sygdomme hos Husdyrene henregnes:
 A.
 Brandfeber hos Hesten.
Influenza (epizootisk Katarrhalfeber) Miltbrandsemfysem (Brandigt Emfysem) Ondartet Katarrhalfeber Krup Kalvedifteritis hos Kvæget.
Pasteurellose (Vildtsyge, septisk Pleuropneumoni) Paratyfus og Paracoliinfektion Akut Rødsyge hos Svinet B.
 Mundsyge hos Hesten.
Kværke Godartet Beskelersyge hos Hesten og Kvæget.
 Kopper hos andre Husdyr end Faaret.
 Skab (der ikke omhandles under § 2).
 Ringorm.
 Haarsækmider hos Hunden.
Hundesyge Svinesyge (enzootisk Lungebetændelse) hos Svin.
Knuderosen og kroniske Former af Rødsyge Fjerkrækolera og Hønsepest hos Fjerkræ samt enhver anden Sygdom hos Heste,  

 Kvæg, Faar, Geder, Svin, Hunde og Fjerkræ, som antager en umiskendelig  

 smitsom Karakter.
Med Hensyn til de under A. og B. nævnte Sygdomme gøres det Ejeren eller  

 den, som paa hans Vegne fører Tilsyn med Dyrene, til Pligt, naar han har  

 Grund til at antage, at Sygdommen er til Stede, Politimesteren er berettiget til efter Indstilling fra Dyrlægen at forbyde  

 Fjernelse fra Besætningen af noget Dyr, der er angrebet af en af de  

 ovennævnte Sygdomme.
Han er endvidere berettiget til, hvis han finder det  

 nødvendigt for at forhindre Smittens videre Udbredelse, at lade Sygdommen og  

 Forholdene paa Stedet undersøge af en Dyrlæge og efter dennes Indstilling  

 give Forskrifter om afsondrings- og Desinfektionsforanstaltninger samt om  

 Benyttelse af Kød, Mælk eller andre Produkter af de syge Dyr m.v.  

 Politimesteren kan derhos undtagelsesvis, hvor Forholdenes særlige  

 Beskaffenbed maatte anbefale det, forbyde, at noget til Besætningen hørende  

 Dyr som kan angribes af den paagældende Sygdom, selv om det ikke er eller  

 mistænkes for at være sygt, bortbringes fra Ejendommen eller kommer udenfor  

 dens Jorder og de dertil førende Veje.
Inden Forbudet udstedes, skal  

 Politimesteren altid indhente Veterinærfysici Betænkning.
 Skulde nogen af de i denne Paragraf nævnte Sygdomme antage en særlig  

 ondartet Karakter eller vinde særlig stor Udbredelse indenfor en Dyrlæges  

 Virkekreds, paahviler det ham derom at gøre anmeldelse til Veterinærfysikus.
§ 11 Med Hensyn til Tuberkulose hos Kvæg og Svin gøres det Ejeren eller den,  

 som paa hans Vegne fører Tilsyn med Dyrene, til Pligt Naar et kendeligt tuberkuløst Dyr er fjernet fra Besætningen, skal dets  

 Staldplads og de Genstande, der har været udsatte for Smitte, grundigt renses  

 og desinficeres (jfr. i øvrigt Lov Nr. 20 af 5. Februar 1904 om  

 Foranstaltninger til Bekæmpelse af Tuberkulose hos Hornkvæg og Svin).
 Dyr, der er overtagne af Forsikringsforeninger som tuberkuløse, skal  

 forsynes med et af Landbrugsministeren paabudt Mærke og maa kun afhændes til  

 Slagtning.
§ 12 Naar der i en Kvægbesætning opstaar Kastning, der maa formodes at være  

 smitsom Kastning, skal dette straks anmeldes til en Dyrlæge.
Konstaterer  

 denne smitsom Kastning, eller findes der Grund til at antage, at denne Sygdom  

 foreligger, er det Ejeren eller den, der paa hans Vegne fører Tilsyn med  

 Dyrene, forbudt fra Besætningen Det paahviler Ejeren at følge de anvisninger til Sygdommens Bekæmpelse,  

 der i Henhold til en herom udarbejdet Instruks paalægges ham af Dyrlægen.
 Det paahviler Dyrlægen, naar det kommer til hans Kundskab, at der findes  

 smitsom Kastning i en Besætning, at gøre dennes Ejer opmærksom paa de  

 ovennævnte Bestemmelser.
§ 12 Fremstilles Hornkvæg (Køer og Kvier) fra saadanne Besætninger til Salg i  

 lukkede Stalde, skal de opstilles isoleret eller sammen med Slagtekvæg, og  

 fremstilles de til Salg paa aabne Markeder, er det Ejerens Pligt at anmelde  

 dette til den tilsynsførende Dyrlæge, der da anviser dem Plads.
§ 13 Naar der er paavist Trikiner hos et slagtet Svin, skal Lederen af den  

 paagældende Kødkontrol uopholdelig gøre anmeldelse til den stedlige  

 Politimester, som da, efter at have konstateret, fra hvilket Sted det  

 paagældende Svin hidrører, snarest meddeler Underretning herom til den  

 Politimester, i hvis Retskreds Stedet er beliggende.
Hvis det er muligt, skal  

 Kontrollens Leder straks give Ejeren af den angrebne Besætning Paalæg om  

 foreløbig ikke at fjerne Svin fra Besætningen.
Naar Politimesteren i den paagældende Retskreds er blevet underrettet,  

 skal han uopholdelig meddele Ejeren Forbud mod at afhænde Svin fra  

 Besætningen undtagen til Slagtning under Forhold, hvor Foretagelsen af en  

 godkendt Trikinundersøgelse er sikret (jfr.
Lov Nr. 104 af 13. Maj 1911 § 7  

 I). Forbudet opretholdes, indtil der i et Aar ikke er fundet trikinøse Svin i  

 Besætningen, dog saaledes, at det fremdeles staar ved Magt for de Svins  

 Vedkommende, som har været i Besætningen paa det Tidspunkt, da der sidste  

 Gang blev paavist Trikinose i denne.
Ligeledes forbydes det Ejeren indenfor samme Tidsrum at afhænde Kød af  

 Svin eller Slagteaffald efter Hjemmeslagtning eller at anvende det i sin  

 Husholdning forinden det ved Dyrlægeundersøgelse er godtgjort, at Varen er  

 trikinfri.
Kød og Slagteaffald af Svin, der ved Undersøgelsen findes  

 trikinøse, skal steriliseres eller destrueres under fornødent Tilsyn.
 Naar der er nedlagt Forbud som forommeldt, fremsender Politimesteren  

 Udskrift af Sagen gennem Amtet til Landbrugsministeren.
Politimesteren skal lade Forholdene paa Stedet undersøge af en Dyrlæge og  

 efter dennes Indstilling iværksætte Forsøg paa at udrydde Rotter paa  

 Ejendommen ved dertil egnede Midler.
Et nyt Udryddelsesforsøg bør om  

 fornødent finde Sted, før Besætningen frigives.
Udgiften hertil afholdes af  

 det offentlige.
§ 14 Amtmanden (i København Politidirektøren) har at foranstalte, at der ved de  

 Heste- og Kvægmarkeder og Dyrskuer, der afholdes i Amtet, er en, om fornødent  

 flere Dyrlæger til Stede for paa det offentliges Vegne at føre Tilsyn med,  

 hvorvidt noget af de der samlede Husdyr maatte være angrebet af nogen af de  

 under §§ 2, 10, 11 og 12 ommeldte Sygdomme.
Det samme gælder med Hensyn til  

 Auktioner over og Opkøb af sammenbragte Dyr.
Endvidere kan Amtmanden, hvis  

 han dertil finder Anledning, paabyde Dyrlægeeftersyn, naar Kreaturer fra  

 forskellige Besætninger bringes paa fælles Græsgang.
Udgifterne herved  

 udredes i disse Tilfælde henholdsvis af Auktionsholderen, Opkøberen eller  

 vedkommende Græsgangs Ejer.
I Tilfælde af Uenighed om Betalingen til Dyrlægen  

 fastsætter Landbrugsministeren denne.
Udbryder der nogen smitsom Sygdom  

 iblandt Dyr paa fælles Græsgang, skal Græsgangens Ejer eller den der fører  

 Tilsyn med Dyrene, anmelde det til en Dyrlæge eller til Politimesteren, der  

 da skal lade Forholdene undersøge af en Dyrlæge og efter dennes Indstilling -  

 eventuelt efter Forhandling med Veterinærfysikus - træffe de fornødne  

 Foranstaltninger til at hindre Smittens videre Udbredelse.
 Amtmanden (i København Politidirektøren) skal være bemyndiget til efter  

 Indstilling fra det stedlige Veterinærpoliti eller fra Veterinærfysikus at  

 lade foretage Desinfektion af offentlige Rejsestalde, Handelsstalde og  

 lignende Opholds- og Samlingssteder for Husdyr andetsteds fra samt til, naar  

 Fare for Udbredelse af nogen ondartet smitsom Sygdom skønnes at være til  

 Stede, efter Indstilling fra Veterinærfysikus og under dennes Ledelse at lade  

 foretage en almindelig Undersøgelse af alle Husdyr af en vis art i saa stor  

 en Del af Amtet, som det findes nødvendigt.
Det paahviler den Dyrlæge, som har Overtilsynet med et kommunalt Kvægtorv  

 og Slagtehus, at føre Tilsyn med de Dyr, der opstaldes der imellem Markeds-  

 eller Torvedage, og straks til Politimesteren at anmelde muligt forekommende  

 Udbrud af ondartet smitsom Sygdom samt træffe de nødvendige foreløbige  

 Foranstaltninger til Hindring af Smittens Udbredelse.
Ved offentlige eller  

 private Kvægtorve, som ikke drives i Forbindelse med kommunalt Slagtehus,  

 skal der af Amtmanden efter Forhandling med Veterinærfysikus paa vedkommende  

 Kommunes eller Torveejers Regning antages en Dyrlæge til at føre det nævnte  

 Tilsyn med de mellem Markedsdagene opstaldede Dyr.
Naar Fare for Udbredelse af nogen ondartet smitsom Sygdom skønnes at være  

 til Stede, kan Landbrugsminsteren paabyde Dyrlægetilsyn med Andels- og  

 Fællesmejerier, der driver Svinehold, Stalde, der af Kreaturhandlere bruges  

 til Opstaldning af Kreaturer, eller andre Næringsbrug, der i særlig Grad  

 frembyder Fare for Smitte.
De med Dyrlægetilsynet forbundne Udgifter udredes  

 af Statskassen.
§ 15 Paa Lossepladser for Affald eller under lignende Forhold, hvor  

 Svinedifteritis og Trikinose kan befrygtes let at ville finde Udbredelse,  

 skal Landbrugsministeren være bemyndiget til at forbyde Svinehold.
Ligeledes  

 skal han, naar der ikke findes Anledning til at bringe denne Foranstaltning  

 til Anvendelse, kunne paabyde de til Forhindring af de nævnte Sygdommes  

 Udbredelse fornødne Indskrænkninger med Hensyn til Svinehold paa saadanne  

 Pladser, saasom Slagtning under offentligt Tilsyn og Trikinkontrol, Forbud  

 mod Salg eller Bortbringelse paa anden Maade af levende Svin undtagen til  

 øjeblikkelig Slagtning m.v.
§ 16 Naar der er Grund til at antage, at der i et fremmed Land er udbrudt nogen  

 smitsom Sygdom blandt Husdyrene, kan Landbrugsministeren udstede Forbud imod  

 indførsel fra dette Land af den angrebne art af Dyr samt af raa  

 Handelsprodukter af samme, saasom Haar, Huder, Talg og Kød, saavel som ogsaa  

 af andre Dyr og Genstande, hvorved Smitte kan indføres.
 Naar saadan Sygdom er udbrudt her i Landet, kan den nævnte Minister derhos  

 enten helt forbyde Overførsel af den angrebne art af Dyr saavel som af andre  

 Dyr eller Genstande, hvorved Smitte kan forplantes, fra den Landsdel, det Amt  

 eller den afgrænsede Del af samme, hvor Sygdommen er forekommet, til andre  

 Dele af Landet eller gøre Adgangen hertil afhængig af saadanne Betingelser,  

 saasom Tilvejebringelse af Sundhedsattester, som menes fornødne for at hindre  

 Smittens Udbredelse.
§ 17 Heste, klovbærende Dyr og Hunde skal ved deres Indførsel her til Landet  

 paa vedkommende Importørs Bekostning underkastes et Sundhedseftersyn efter de  

 nærmere Regler som maatte blive foreskrevet af Landbrugsministeren (jfr.  

 tillige Lov Nr. 20 af 5. Februar 1904 om Foranstaltninger til Bekæmpelse af  

 Tuberkulose hos Hornkvæg og Svin). Landbrugsministeren skal ogsaa være  

 bemyndiget til at fastsætte de yderligere Betingelser for Indførsel af Dyr  

 samt raa Produkter af samme, der maatte anses fornødne for at beskytte Landet  

 imod Smittes Indbringelse.
 Naar Kvægpest er udbrudt i de tilgrænsende Distrikter af Nabolandene, er  

 Landbrugsministeren uden Hensyn til, om noget Tilfælde af Sygdommen har vist  

 sig her i Landet, bemyndiget til i Grænsedistrikterne her i Landet at paabyde  

 de i § 6 ommeldte Foranstaltninger imod denne Sygdom.
§ 18 Overtrædelse af Forskrifterne i denne Lov eller af de i Medfør af samme  

 vedtagne eller paalagte Forpligtelser - herunder ogsaa de Forpligtelser,  

 Ejeren eller hans Stedfortræder har paataget sig ved Underskrift i Dyrlægens  

 autoriserede Protokol eller paa det ham forelagte Skema (jfr. § 4, 2det og  

 3die Stk.) - straffes, forsaavidt der ikke herved efter den øvrige Lovgivning  

 er forskyldt større Straf, med Bøder fra 20 til 500 Kr.; i  

 Gentagelsestilfælde fordobles Bøden.
Overtræder Ejeren eller den paa hans Vegne tilsynsførende Anmeldepligten  

 (§ 3) ved Udbrud af Mund- og Klovesyge, Snive, Oksens ondartede Lungesyge og  

 Kvægpest, er Bøden mindst 100 Kr.
Det samme gælder den, der ved at undlade  

 Anmeldelse eller ved at overtræde givne Forbud har foraarsaget Spredning af  

 nogen ondartet smitsom Sygdom (§§ 2 og 9) eller af smitsom Kastning hos  

 Kvæget.
Den, der ved egen Forseelse har foranlediget Udbrud af smitsom Sygdom  

 i sin Besætning, fortaber den adgang til Erstatning af det offentlige, der  

 ellers kunde tilkomme ham efter denne Lov.
Den, der i Modstrid med de  

 gældende Indførselsforbud og uden særlig dertil erhvervet Hjemmel indfører  

 levende Dyr fra Udlandet, straffes med Fængsel, jfr.
Straffelovens § 25.
Alle Sager angaaende Overtrædelse af denne Lov behandles som offentlige  

 Politisager.
De ikendte Bøder tilfalder vedkommende Kommunes Kasse.
§ 19 Alle Udgifter, som paa Grund af denne Lovs Forskrifter medgaar i Anledning  

 af smittede eller for Smitte mistænkte Husdyrs Røgt, Afsondring og Rensning,  

 eller Rensningen af Stalde, Redskaber eller deslige, eller døde Dyrs  

 Nedgravning (jfr. dog § 8), betales af Ejeren; dog bliver Udgiften til  

 Anskaffelse af de ifølge Veterinærpolitiets Paabud anvendte kemiske Midler  

 til Rensning og Desinfektion at erstatte Ejeren af det offentlige i  

 Overensstemmelse med Reglerne i § 8. I særlige Tilfælde kan  

 Landbrugsministeren dog bevilge Tilskud til Medhjælp ved Desinfektioner og  

 til Leje af Desinfektionsapparater.
Saafremt det, for at forhindre Smittens  

 videre Udbredelse, maatte være nødvendigt at tilintetgøre smittefarlige  

 Genstande, saasom det døde Kreaturs Hud, Foderstoffer, Hø, Halm,  

 Staldrekvisitter og lignende bliver det derved forvoldte Tab at godtgøre  

 Ejeren af det offentlige i Overensstemmelse med de anførte Regler med det  

 Beløb, hvortil Tabet ansættes ved en Vurdering der forinden Tilintetgørelsen  

 finder Sted, foretages af 3 Mænd hvoraf Politimesteren vælger de 2 og Ejeren  

 den ene.
For Hudens Vedkommende kan Værdien dog fastsættes af Dyrlægen efter  

 Overenskomst med Ejeren eller sammen med 2 uvildige Mænd til Dagens Pris.  

 Udgifterne ved de nye Arbejder, der i saadan Anledning maatte blive paabudt  

 af det offentlige, saasom Opførelse af Rum til de smittede Dyrs afspærring,  

 naar saadant Rum ikke findes paa Ejendommen, Fornyelse af Brolægning,  

 Ombytning af Træværk og deslige, bliver ligeledes at erstatte Ejeren med  

 deres fulde Beløb.
Der kan dog ikke paalægges det offentlige Merudgifter, som  

 hidrører fra Anvendelsen af kostbarere Materiale end det, der var anvendt før  

 Sygdommens Optræden.
Hvis en Besætning af det offentlige har været afspærret, og det endelig  

 viser sig, at den formodede smitsomme Sygdom ikke har været til Stede, bliver  

 der at erstatte Ejeren det Tab, han har lidt ved de tagne Forholdsregler; dog  

 ydes der ikke Erstatning for afspærring, der har været foraarsaget ved, at  

 Besætningen virkelig har været udsat for Smitte, selv om det viser sig, at  

 Sygdommen ikke kommer til Udbrud i den paagældende Besætning.
Om  

 Erstatningens Størrelse har Politimesteren efter Forhandling med den  

 skadelidte at gøre Indstilling gennem den vedkommende Amtmand til  

 Landbrugsministeren, der derpaa resolverer i Sagen; for Staden København sker  

 Indstillingen af Politidirektøren.
Intet Spørgsmaal vedrørende Krav paa  

 saadan Erstatning kan indbringes for Domstolene.
Dog kan den, der er  

 misfornøjet med den ham tillagte Erstatning, forlange dens Størrelse fastsat  

 ved Taksation af 3 uvildige, af Retten udmeldte Mænd; Udgifterne ved  

 Taksationsforretningen bæres af det offentlige.
Naar en Ejer paa Grund af  

 Uformuenhed ikke kan udrede de ham efter de foregaaende Bestemmelser  

 paahvilende Udgifter, udredes disse af det offentlige i Overensstemmelse med  

 Reglerne i § 8.
 De ovenfor omhandlede Erstatninger afholdes foreløbig helt af  

 Amtsrepartitionsfonden eller vedkommende kommunale Kasse (§ 8), saaledes at  

 den paa Statskassen faldende Andel i Udgiften godtgøres Kasserne ved den i §  

 8, sidste Stykke, nævnte aarlige Opgørelse.
Alle Udgifter ved Forretninger, som udføres af Dyrlægen efter det  

 offentliges Foranstaltning, derunder ogsaa Forretninger efter denne Lovs § 4,  

 udredes udenfor de Tilfælde, for hvilke der ovenfor er givet anden  

 Bestemmelse, paa Landet af Amtsrepartitionsfonden, i København og de øvrige  

 Købstæder af Kommunens Kasse, hvis Udlæg dog udenfor København senere bliver  

 at fordele paa Amtets samtlige Købstæder.
Paa samme Maade afholdes  

 forskudsvis Udgifterne ved saadanne Ejeren paahvilende Foranstaltninger, som  

 det offentlige har maattet lade udføre paa hans Regning, jfr. § 7.
§ 20 For de i det offentliges Tjeneste udførte Forretninger tilkommer der  

 Dyrlægen 8 Kr. for hver halve Dag, beregnet til 4 Timer, han derpaa anvender,  

 hvilken Betaling ogsaa erlægges, naar Forretningen medtager kortere Tid.
I  

 Regelen kan en Dyrlæge ikke oppebære mere end 16 Kr. for en Dag, dog kan det  

 offentlige tilstaa ham 20 Kr., naar det i særlige Tilfælde paalægges ham at  

 fortsætte arbejdet udover 8 Timer paa en Dag.
Udfører Dyrlægen mere end 1  

 offentlig Forretning paa samme Dag, erholder han for hver følgende Forretning  

 en Betaling af 2 Kr.
 For Rejser udover 2 km fra Dyrlægens Bopæl tilkommer der Dyrlægen  

 Befordringsgodtgørelse svarende til den paa de forskellige Egne af Landet for  

 Læger gældende Kørselspris hvilken amtsvis fastsættes af Justitsministeren  

 for 3 Aar ad Gangen (jfr. § 17 i Lov af 21. april 1914 om Embedslægevæsenet).  

 Hvor Jernbane benyttes gælder de almindelige Takster for 2den Klasse.
For Obduktion af en Hund eller et andet mindre Dyr tilkommer der Dyrlægen  

 5 Kr. og af en Hest eller et Stykke Kvæg 10 Kr.; dog skal han for flere paa  

 samme Sted paa en Dag foretagne Obduktioner kun have fuld Betaling for den  

 første og derefter halv Betaling for hver af de følgende.
Betalingen for de  

 paa en Dag foretagne Obduktioner maa derhos ikke overstige 30 Kr.
For de i  

 Anledning af offentlige Forretninger udstedte Attester og Indberetninger  

 tilkommer der ikke Dyrlægen nogen særlig Betaling.
§ 21 Paa Bornholm bliver alle ved Bestemmelserne i nærværende Lov forvoldte  

 Udgifter, der ikke paahviler Statskassen eller Dyrenes Ejer, at udrede af den  

 for Øens Købstæder og Landdistrikter fælles Amtsfond.
§ 22 Loven om smitsomme Sygdomme hos Husdyrene af 14. april 1893 ophæves.
§ 23 Denne Lov gælder ikke for Færøerne.
 Hvorefter alle vedkommende sig have at rette.
 Givet paa Amalienborg, den 14de April  

 1920.
 Under Vor Kongelige Haand og Segl.
 Christian R.
(L.
S.) / Chr.
Sonne.
(* 1) Udfærdiget gennem Landbrugsministeriet.
Se Rigsdagstidenden for 1919  

 - 20: Landst.
Tid.
Sp. 3, 65, 1199, 1229, 1832; Folket.
Tid.
Sp. 4563, 5045,  

 5060; Till.
A.
Sp. 2433; Till.
B.
Sp. 1131, 2453, 2587; Till.
C.
Sp. 561,  

 1297, 1459.
