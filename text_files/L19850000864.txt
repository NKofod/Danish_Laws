 Den 25. marts 1981 undertegnedes i København følgende overenskomst om  

 fagligt samarbejde mellem Danmark og Egypten:
OVERENSKOMST om fagligt samarbejde mellem Kongeriget Danmarks regering og Den arabiske  

 Republik Egyptens regering Præambel Kongeriget Danmarks regering og Den arabiske Republik Egyptens regering,  

 som ønsker at styrke de retslige og institutionelle rammer for deres faglige  

 samarbejde, har indgået følgende overenskomst.
Artikel I De kontraherende parters forpligtelser Danmarks regering stiller sådant personel og sådanne uddannelsesmuligheder  

 til rådighed for Egyptens regering - eller efter fælles aftale mellem de  

 kontraherende parter til rådighed for private institutioner eller  

 organisationer - som de to parter i hvert enkelt tilfælde træffer beslutning  

 om.
Egyptens regering sikrer den effektive anvendelse af nævnte personel og  

 uddannelsesmuligheder.
Artikel II Personellets status og anvendelse 1. Personel, der gør tjeneste i medfør af denne  

 overenskomst, defineres som følger:
 Eksperter rekrutteret gennem udenrigsministeriets afdeling for  

 internationalt udviklingssamarbejde (i det følgende benævnt DANIDA) til  

 besættelse af overtallige stillinger til enten kortfristede eller  

 langfristede opgaver, og hvis fulde løn betales af den danske regering.
 2. Egyptens kompetente myndigheder tilstiller i hvert  

 enkelt tilfælde DANIDA en fuldstændig stillingsbeskrivelse for den ønskede  

 ekspert med angivelse af stillingens opgaver samt væsentlige og ønskelige  

 kvalifikationer hos den pågældende ansøger.
 3. DANIDA giver Egyptens kompetente myndigheder alle  

 de til vurdering af ansøgeren nødvendige oplysninger vedrørende uddannelse og  

 tidligere faglig erfaring.
 4. De kompetente myndigheder træffer i fællesskab  

 beslutning om, i hvilke tilfælde »counterparts« skal udpeges af  

 Egyptens regering for det personel, der er udsendt af Danmarks regering inden  

 for rammerne af denne overenskomst, eller om andre foranstaltninger, der skal  

 træffes for at nå de tilsigtede mål.
 5. Hver ekspert skal under sin tjeneste være  

 undergivet de egyptiske love og de instrukser fra Egyptens regering, som ikke  

 er uforenelige med denne overenskomsts bestemmelser.
 6. Egyptens regering vil give alle eksperter fra  

 Danmark de samme privilegier, som gives udenlandske eksperter beskæftiget  

 inden for den faglige bistand til Egypten.
 Såfremt Egyptens regering giver nye privilegier til nogen ekspert udsendt  

 af et andet land i forbindelse med faglige bistandsprogrammer, skal sådanne  

 privilegier også gælde for alle eksperter ansat i medfør af denne  

 overenskomst.
a.
Egyptens regering vil bære enhver risiko og dække ethvert krav, som  

 måtte hidrøre fra ekspertens handlinger eller undladelser under udførelsen af  

 hans pligter.
Egyptens regering vil holde Danmarks regering og eksperten  

 skadesløse mod ethvert ansvar, sagsanlæg, søgsmål, krav, erstatningspåstande,  

 omkostninger eller gebyrer i forbindelse med dødsfald, person- eller  

 tingskade eller ethvert andet tab, der følger af en handling eller undladelse  

 fra ekspertens side under udførelsen af hans pligter.
b.
Danmarks regering accepterer, at Egyptens regering, hvis den  

 imødekommer noget krav på en eksperts vegne i overensstemmelse med  

 bestemmelserne i stk. a i dette afsnit, skal have ret til at udøve og  

 håndhæve enhver ret til modregning, modkrav, skadeserstatning, ydelse eller  

 garanti, hvortil eksperten er berettiget som følge af en handling eller  

 undladelse i forbindelse med et sådant krav.
Danmarks regering vil stille  

 alle oplysninger, som er i dens besiddelse og er nødvendige for så vidt angår  

 noget tilfælde, der omfattes af stk. a i dette afsnit, til rådighed for  

 Egyptens regering.
Den vil også til disse formål yde Egyptens regering sådan  

 anden bistand, som det er muligt at give.
Såfremt bistand tilbageholdes på  

 urimelig måde eller oplysninger tilbageholdes på trods af, at de kunne have  

 været fremsendt af Danmarks regering, og skulle tilbageholdelsen af sådanne  

 oplysninger og bistand føre til en kendelse om skadeserstatning mod Egyptens  

 regering, skal denne ikke være forpligtet til at efterkomme bestemmelserne i  

 stk. a, og den skal under sådanne omstændigheder have ret til at kræve  

 betaling for sådanne forpligtelser af Danmarks regering, som skal være  

 ansvarlig for betalingen og samtidig bibeholde retten til at gøre krav  

 gældende mod eksperten.
c.
Efter anmodning fra Danmarks regering eller eksperten vil Egyptens  

 regering uden præjudice for bestemmelserne i stk. b på Danmarks regerings  

 eller ekspertens vegne gennemføre ethvert søgsmål, der måtte opstå som følge  

 af de handlinger eller undladelser, der er omtalt i dette afsnits stk. a.
d.
Såfremt en ekspert stillet til rådighed af den danske regering (eller  

 dennes ægtefælle eller pårørende) arresteres, uanset af hvilken årsag, eller  

 der rejses straffesag mod dem, skal den kongelige danske ambassade i Kairo  

 omgående underrettes.
7. Egyptens regering har ret til at anmode om  

 hjemsendelse af enhver ekspert, hvis arbejde eller adfærd er  

 utilfredsstillende; Egyptens regering forpligter sig til at rådføre sig med  

 Danmarks regering, før den gør brug af denne ret.
I undtagelsestilfælde, hvor  

 en eksperts adfærd kræver umiddelbar hjemkaldelse, forpligter Danmarks  

 regering sig dog til omgående at efterkomme denne anmodning.
 Danmarks regering har ret til når som helst at hjemkalde enhver ekspert;  

 før den gør brug af denne ret, vil Danmarks regering, medmindre usædvanlige  

 omstændigheder nødvendiggør sådant personels omgående hjemkaldelse, rådføre  

 sig med Egyptens regering herom samt om foranstaltninger til sikring af  

 hurtig remplacering af sådant personel.
 8. Efter aftale mellem DANIDA og Egyptens kompetente  

 myndigheder kan en ekspert i tjenesteperioden forflyttes fra en stilling til  

 en anden.
 9. Egyptens regering skal tillade eksperterne at holde  

 ferie under deres tjeneste i det omfang, der aftales og nærmere fastsættes i  

 noter eller breve vedrørende udsendelsen.
Artikel III Finansieringsomkostningerne vedrørende det faglige samarbejde i henhold  

 til denne overenskomsts bestemmelser afholdes af de to regeringer i  

 fællesskab.
Artikel IV Danmarks regerings forpligtelser Den danske regering betaler:
1. Omkostningerne ved eksperters rejse til og fra  

 tjenestestedet i Egypten.
Strækker eksperternes udsendelse sig ud over seks  

 måneder, betales tillige rejseudgifterne for deres familier.
2. Omkostningerne ved forsendelse til og fra  

 tjenestestedet i Egypten af personlige ejendele tilhørende eksperter udsendt  

 i mindre end seks måneder.
Såfremt udsendelsen strækker sig ud over seks  

 måneder, betales omkostningerne ved forsendelse af personlige ejendele samt  

 bohave tilhørende eksperter og deres familier.
 3. Forsikring til dækning af læge- og  

 hospitalsudgifter.
 4. Al løn og alle tillæg, der tilkommer eksperter for  

 tjeneste i Egypten i henhold til denne overenskomst.
Artikel V Egyptens regerings forpligtelser 1. Følgende ydelser tilkommer eksperterne:
A.
Boliger som nedenfor anført:
a.
Huslejefri, grundmøbleret bolig for eksperter og disses familier, idet  

 bolig og bohave skal være af samme standard som for de embedsmænd i Egyptens  

 regerings tjeneste, hvis ansættelsesvilkår indebærer boligtilskud.
Vand-,  

 telefon- og elektricitetsafgifter vedrørende boligen afholdes af eksperten.
b.
Såfremt eksperten i begyndelsen bor på hotel, skal Egyptens regering  

 opfylde sine forpligtelser ved at refundere eksperten et beløb svarende til  

 den fulde hotelregning (kost og logi eksklusive enhver ekstraudgift såsom  

 udgift til vask etc.), forudsat at hotelprisen er rimelig i forhold til  

 gældende lokale priser, og at hotellet og de af eksperten beboede lokaliteter  

 ikke overstiger den standard, som en embedsmand i tilsvarende stilling i  

 Egyptens regerings tjeneste med rimelighed kan forvente.
B.
Andre faciliteter:
a.
Lokal hjælp til ekspertens arbejde, herunder kontor og/eller  

 laboratorium med normalt udstyr, sekretær- og/eller anden bistand samt  

 fritagelse for betaling af tjenstlige porto- og telekommunikationsudgifter.
b.
Lokal transport og diæter under eksperternes tjenesterejser i samme  

 omfang som gældende for embedsmænd i tilsvarende stillinger i Egyptens  

 regerings tjeneste.
Dersom omstændighederne kræver, at eksperten benytter  

 eget motorkøretøj til tjenesterejser, er han berettiget til  

 kilometergodtgørelse efter samme satser, som gælder for embedsmænd i Egyptens  

 regerings tjeneste.
2. Egyptens regering indestår for, at eksperterne a. fritages for værnepligt og andre militære pligter, b. indrømmes de samme privilegier med hensyn til lempelser ved  

 valutakontrol, som er tillagt andre landes faglige bistandspersonale, der er  

 tjenstgørende i Egypten.
3.A.
Egyptens regering vil sørge for, at eksperterne fritages for alle  

 skatter af enhver indtægt, som de modtager fra den danske regering.
B.
Egyptens regering indrømmer toldfritagelse:
a.
For en ekspert, hvis opholdsperiode i Egypten er mindre end et år: for  

 nye eller brugte personlige eller husholdningseffekter (hvilket for så vidt  

 angår dette stykke omfatter et motorkøretøj) på den betingelse, at disse  

 effekter genudføres, når eksperten forlader Egypten efter afslutningen af sin  

 udsendelse.
Eksperten vil ikke kunne få tilladelse til at afhænde disse  

 effekter i Egypten til en person, der ikke selv nyder fritagelse, medmindre  

 følgende betingelser er opfyldt:
i. at han forflyttes og ii. at den ansvarlige myndighed i ministeriet for økonomi og  

 udenrigshandel giver sit samtykke, iii. at han til toldmyndighederne før afhændelse betaler et beløb, der  

 dækker alle toldomkostninger og andre afgifter, som måtte være pålignet  

 varerne i overensstemmelse med deres tilstand og værdi på tidspunktet for den  

 oprindelige toldbehandling og i overensstemmelse med den dengang gældende  

 toldtarif.
b.
For en ekspert, hvis opholdsperiode i Egypten er et år eller mere: for  

 et motorkøretøj og nye eller brugte personlige eller husholdningseffekter til  

 en værdi svarende til seks måneders bruttoløn, men med et maksimum, som  

 fastsættes af de to regeringer i fællesskab.
Effekterne skal ankomme senest  

 seks måneder efter ekspertens ankomst, men denne periode kan forlænges med  

 yderligere seks måneder efter et skøn fra generaldirektøren for toldvæsenet,  

 forudsat at ekspertens kontraktmæssige opholdsperiode allerede er påbegyndt.  

 Det er ligeledes en betingelse, at et motorkøretøj skal genudføres, når  

 eksperten forlader landet efter afslutningen af sin udsendelse, hvis  

 opholdsperioden er mindre end fem år.
Eksperten kan i Egypten kun afhænde de  

 varer, som er fritaget i henhold til dette stykke, til en anden person, der  

 nyder fritagelse.
I øvrige tilfælde skal følgende betingelser opfyldes:
i. at han forflyttes og ii. at den ansvarlige myndighed i ministeriet for økonomi og  

 udenrigshandel giver sit samtykke, iii. at han til toldmyndighederne før afhændelsen betaler et beløb, der  

 dækker alle toldomkostninger og andre afgifter, som måtte være pålignet  

 varerne i overensstemmelse med deres tilstand og værdi på tidspunktet for  

 afhændelsen og i overensstemmelse med den på afhændelsestidspunktet gældende  

 toldtarif, med den undtagelse, at der ingen told eller andre skatter eller  

 afgifter betales, hvis den fritagne person afhænder de fritagne varer mere  

 end fem år efter deres oprindelige toldbehandling.
Dog kan de ansvarlige  

 egyptiske myndigheder tillade eksperten at sælge sit motorkøretøj når som  

 helst, hvis det beskadiges alvorligt ved en ulykke, når der er betalt told og  

 andre afgifter, som fastsættes i henhold til køretøjets tilstand efter  

 uheldet og i henhold til gældende satser.
Eksperten kan også opgive eller  

 forlade sin bil, forudsat at der ikke derved påføres statskassen udgifter.  

 Han kan også lade den destruere under officielt tilsyn og for egen regning.
 4. Egyptens regering yder bistand ved toldklarering af  

 de under 3.B. nævnte effekter.
 5. Egyptens regering skal sikre, at der ikke føres  

 valutakontrol med midler, der af DANIDA er overført til Egypten til formål i  

 overensstemmelse med denne overenskomst, forudsat at de bankkonti, på hvilke  

 midlerne indestår, udelukkende anvendes til sådanne formål, og at alle  

 indestående beløb på sådanne konti skal kunne omveksles til dansk eller  

 enhver anden konvertibel valuta.
Artikel VI Bestemmelserne i denne overenskomst gælder både for de eksperter, der er  

 rekrutteret af DANIDA, og som allerede er i arbejde i Egypten i medfør af det  

 faglige samarbejde mellem de to regeringer, og for disses familier.
Artikel VII Uddannelse af stipendiater 1. Stipendier til videregående studier i Danmark  

 stilles til rådighed for ansøgere, som er behørigt indstillet og udvalgt af  

 Egyptens regering.
 2. For hver stipendiat, som er statsborger i Egypten,  

 og som Danmarks regering i henhold til denne overenskomst påtager sig at give  

 en uddannelse i Danmark, betaler Danmarks regering:
a. omkostningerne ved rejsen til og fra Danmark, forudsat at  

 studieperioden i Danmark er af mindst tre måneders varighed; b. alle med kurset i uddannelseslandet normalt forbundne omkostninger,  

 herunder indenlandske rejser, undervisnings- og andre gebyrer, bogtilskud,  

 leveomkostninger og tilskud til vinterbeklædning.
 3. For hver stipendiat, som Danmarks regering i  

 henhold til denne overenskomst påtager sig at give en uddannelse i Danmark,  

 betaler Egyptens regering:
a. indenlandske rejseomkostninger mellem stipendiatens tjenestested og  

 stedet for udrejsen og tilsvarende omkostninger ved hans hjemkomst til  

 Egypten; b. den del af stipendiatens løn, der er tillagt ham i henhold til gældende  

 bestemmelser, for at han fortsat kan opfylde sine økonomiske forpligtelser i  

 Egypten.
Artikel VIII Vurdering Efter afslutningen af enhver del af det faglige samarbejde kan de  

 kontraherende parter rådføre sig med hinanden for at analysere dets  

 resultater.
Artikel IX Ændring Denne overenskomst kan med gensidigt samtykke fra de kontraherende parter  

 ændres eller suppleres ved brevveksling.
Artikel X Ikrafttræden og ophør Denne overenskomst træder i kraft, når de kontraherende parter har meddelt  

 hinanden, at de forfatningsmæssige vilkår for dens ikrafttræden er opfyldt,  

 og den forbliver i kraft i fem år og derefter fra år til år, medmindre den  

 opsiges af en af de kontraherende parter med mindst 6 måneders skriftligt  

 varsel før udgangen af det pågældende år.
 Udfærdiget i København den 25. marts 1981 i to originaleksemplarer på  

 engelsk, idet begge tekster har samme gyldighed.
For Kongeriget Danmarks regering Kjeld Olesen Udenrigsminister For Den arabiske Republik Egyptens regering Kamal Hassan Ali Vicepremierminister og /Udenrigsminister Overenskomsten trådte i medfør af artikel X i kraft den 12. juli 1982.
