Bekendtgørelse om æg fra vilde  

 fugle og registrering af ægsamlinger1) I medfør af § 6, stk. 1 og 3, § 49, stk. 1 og 3, § 53 samt § 54,  

 stk. 3, i lov om jagt og vildtforvaltning, jf. lovbekendtgørelse nr.  

 114 af 28. januar 1997 og § 30, stk. 1, og § 70, § 72, § 73, stk. 4 og 8,  

 samt § 89, stk. 3, i lov om naturbeskyttelse, jf. lovbekendtgørelse  

 nr. 835 af 1. november 1997 fastsættes:
Anvendelsesområde § 1. Denne bekendtgørelse omfatter æg  

 fra vilde fugle, som er naturligt forekommende i den danske natur, og  

 æg fra andre vilde fugle, der til enhver tid er omfattet af artikel 1 i  

 Rådets direktiv af 2. april 1979 om beskyttelse af vilde fugle  

 (79/409/EØF), samt underarter af disse arter, uanset om underarterne  

 ikke er naturligt forekommende i EU-medlemslandene.
 Stk. 2. Bestemmelserne i denne bekendtgørelse  

 gælder også tomme æg samt dele og produkter af  

 æg.
 Stk. 3. Skov- og Naturstyrelsen træffer  

 afgørelse om, hvorvidt der er tale om æg fra arter
omfattet af stk. 1.
 Stk. 4.  Skov- og Naturstyrelsen kan, når der er  

 tvivl om, hvorvidt et æg er omfattet af stk. 1 eller af bilag 1  

 beslutte, at ægget skal anmeldes til registrering i Skov- og  

 Naturstyrelsen.
 Stk. 5. Bekendtgørelsen omfatter ikke æg  

 omfattet af reglerne om landbrugsmæssigt opdræt af visse  

 dyrearter.
Forbudsbestemmelser § 2. Æg omfattet af § 1, stk. 1, må  

 ikke indsamles i naturen, opbevares eller på anden måde besiddes,  

 modtages, købes, sælges, overdrages, udlånes,  

 transporteres eller udstilles, medmindre det er tilladt efter anden  

 lovgivning.
Stk. 2. Reglen i stk. 1 gælder ikke 1)	indsamling m.v. af æg fra gråand i kunstige  

 rugepladser, 2)	æg fra ødelagte fasan-, gråande- eller  

 agerhønsereder med henblik på opdræt, samt 3)	æg fra fasaner, som er indfanget i henhold til særlig  

 tilladelse fra Skov- og Naturstyrelsen.
 Stk. 3. Det påhviler den, som besidder æg fra  

 fangenskabsopdrættede fugle af de arter, som er omfattet af § 1, at  

 godtgøre, at der er ikke er tale om æg fra vilde fugle.
Overgangsbestemmelser § 3. Den, der ved denne bekendtgørelses  

 ikrafttræden lovligt var i besiddelse af en eller flere  

 ægsamlinger med tilsammen 20 fugleæg eller flere omfattet af § 1,  

 stk. 1, kan uanset bestemmelserne i § 2 fortsat opbevare og besidde  

 disse æg, forudsat at den pågældende senest den 1. februar  

 2002 har anmeldt den samlede  besiddelse til registrering i Skov- og  

 Naturstyrelsen i overensstemmelse med reglerne i § 9, og at anmeldelsen er  

 godkendt af Skov- og Naturstyrelsen.
 § 4. Når flere personer i samme husstand ved  

 denne bekendtgørelses ikrafttræden lovligt var i besiddelse af  

 æg omfattet af § 1, stk. 1, betragtes disse æg som  

 tilhørende en og samme samling ved afgørelsen af, om  

 æggene er registreringspligtige efter reglerne i  § 3 og § 5. Det  

 enkelte medlem af husstanden kan herefter kun opbevare og besidde sin del af  

 samlingen under forudsætning af, at den pågældende senest  

 den 1. februar 2002 har anmeldt æggene til registrering i Skov- og  

 Naturstyrelsen i overensstemmelse med reglerne i § 9, og at anmeldelsen er  

 godkendt af Skov- og Naturstyrelsen.
 § 5. Den, der ved denne bekendtgørelses  

 ikrafttræden lovligt var i besiddelse af en eller flere  

 ægsamlinger med tilsammen mindre end 20 æg omfattet af § 1, stk.  

 1, har uanset bestemmelserne i § 2 ret til fortsat at opbevare og besidde  

 disse æg uden forudgående anmeldelse, jf. dog stk. 2 og § 4.
 Stk. 2. Uanset bestemmelserne i stk. 1 kan den, der ved  

 denne bekendtgørelses ikrafttræden var i besiddelse af et eller  

 flere æg fra de i bilag 1 nævnte arter kun fortsat opbevare og  

 besidde disse æg samt andre æg omfattet af § 1, stk. 1, forudsat  

 at den pågældende senest den 1. februar 2002 har anmeldt alle  

 æggene til registrering i Skov- og Naturstyrelsen i overensstemmelse  

 med reglerne i § 9, og at anmeldelsen er godkendt af Skov- og  

 Naturstyrelsen.
Overdragelser af eksisterende ægsamlinger § 6. Når en person, som i henhold til §§ 3-5  

 lovligt besidder æg omfattet af § 1, stk. 1, afgår ved  

 døden, kan arvingerne eller den, som varetager boet på  

 arvingernes vegne, lovligt besidde æggene, medens boet behandles.
Den,  

 der arver æggene, kan uden særskilt tilladelse besidde  

 æggene i indtil 3 måneder efter modtagelsen.
Stk. 2. Inden udløbet af den i stk. 1 nævnte  

 frist skal der indgives ansøgning til Skov- og Naturstyrelsen om  

 tilladelse til fortsat besiddelse af æggene, eller æggene skal  

 tilintetgøres eller overdrages efter stk. 3. Tilladelsen er betinget  

 af, at Skov- og Naturstyrelsen finder det godtgjort, at æggene i  

 henhold til §§ 3-5 lovligt var i arveladerens besiddelse.
Tilladelsen kan  

 gives på vilkår.
 Stk. 3. Æg, som lovligt besiddes i henhold til §§  

 3-5 samt § 7 kan uanset bestemmelserne i § 2 vederlagsfrit overdrages til  

 Skov- og Naturstyrelsen eller til et museum efter Skov- og Naturstyrelsens  

 nærmere bestemmelse.
Offentlige ægsamlinger § 7. Kommunale, statslige og statsanerkendte  

 museer og forskningsinstitutioner samt kommunale, statslige, statsanerkendte  

 samt andre godkendte eller anmeldte selvejende uddannelsesinstitutioner, der  

 ved bekendtgørelsens ikrafttræden var i besiddelse af æg  

 omfattet af § 1, stk. 1, har uanset bestemmelserne i § 2 ret til fortsat at  

 besidde og opbevare disse æg uden anmeldelse til Skov- og  

 Naturstyrelsen.
De nævnte museer har endvidere ret til at modtage,  

 opbevare og besidde æg, som overdrages til museet efter Skov- og  

 Naturstyrelsens bestemmelse efter § 6.
 Stk. 2. Det påhviler til enhver tid de i stk. 1  

 nævnte museer og institutioner at godtgøre, at æg, som  

 disse besidder, er erhvervet inden denne bekendtgørelses  

 ikrafttræden eller erhvervet i henhold til § 6.
Dispensation § 8. Skov- og Naturstyrelsen kan under iagttagelse  

 af bestemmelserne i Rådets direktiv af 2. april 1979 om beskyttelse af  

 vilde fugle (79/409/EØF) i særlige tilfælde gøre  

 undtagelse fra § 2, stk. 1, herunder meddele dispensation til fortsat at  

 opbevare og besidde æg omfattet af § 1, stk. 1, som indehaveren kan  

 godtgøre, var i dennes besiddelse på tidspunktet for denne  

 bekendtgørelses ikrafttræden.
Dispensationen kan gives på  

 vilkår, herunder om mærkning og registrering af  

 æggene.
Anmeldelse og registrering § 9. Anmeldelsen efter § 3, § 4  og § 5, stk. 2,  

 skal ske på en særlig blanket, der udleveres af Skov- og  

 Naturstyrelsen.
Anmeldelsen skal vedlægges fotografier, der  

 muliggør identifikation af de af anmeldelsen omfattede æg.  

 Anmeldelsen skal indeholde oplysninger om, hvor æggene opbevares.
 Stk. 2. Anmelderen skal meddele Skov- og Naturstyrelsen  

 eventuelle yderligere oplysninger, som er nødvendige af hensyn til  

 identifikation og registrering af de pågældende æg.  

 Anmelderen har pligt til at give Skov- og Naturstyrelsen adgang til  

 besigtigelse af æggene.
Stk. 3. Skov- og Naturstyrelsen kan pålægge  

 indehavere af fugleæg at lade disse forsyne med et  

 identifikationsnummer eller anden form for mærkning efter Skov- og  

 Naturstyrelsens nærmere bestemmelse.
Skov- og Naturstyrelsen kan  

 beslutte, at en sådan mærkning kan erstatte artsbestemmelse af  

 æggene.
Stk. 4. Skov- og Naturstyrelsen kan gøre  

 godkendelsen af en anmeldelse betinget af, at anmelderen betaler  

 nødvendige udgifter til gennemførelsen af en registrering af  

 æggene, der kan danne grundlag for en efterfølgende  

 identifikation af æggene, herunder udgifter til artsbestemmelse af  

 æggene samt udgifter til eventuel mærkning.
Udgifterne skal  

 stå i et rimeligt forhold til samlingens karakter og  

 størrelse.
 Stk. 5. Hvis der sker ændringer i de i forbindelse  

 med anmeldelsen afgivne oplysninger, herunder ændringer i  

 opbevaringssted, skal anmelderen senest 4 uger herefter give Skov- og  

 Naturstyrelsen meddelelse herom.
 § 10. Skov- og Naturstyrelsen udsteder kvittering  

 for modtagelse af anmeldelse til registrering.
 Stk. 2. Skov- og Naturstyrelsen træffer  

 afgørelse om, hvorvidt anmeldelsen kan godkendes til registrering, og  

 giver anmelderen meddelelse herom.
Klage § 11. Skov- og Naturstyrelsens afgørelser  

 efter § 1, stk. 3 og 4, § 6, stk. 2, § 8, § 9, stk. 3 og 4, samt § 10, stk.  

 2, kan ikke indbringes for anden administrativ myndighed.
Tilsyn § 12. Skov- og Naturstyrelsen påser  

 overholdelse af denne bekendtgørelse herunder at vilkår, der er  

 fastsat i tilladelser og dispensationer, overholdes.
Straf § 13. Medmindre højere straf er forskyldt  

 efter den øvrige lovgivning, straffes med bøde den,  

 der 1)	overtræder § 2, stk. 1, 2)	er i besiddelse af æg, som er anmeldt til Skov- og  

 Naturstyrelsen i henhold til § 3, § 4 og § 5, stk. 2, og som undlader efter  

 anmodning fra Skov- og Naturstyrelsen at meddele yderligere oplysninger  

 omfattet af § 9, stk. 2, eller undlader at give Skov- og Naturstyrelsen  

 adgang til besigtigelse efter § 9, stk. 2, 2. pkt. eller 3)	undlader at meddele Skov- og Naturstyrelsen oplysninger, som denne  

 er forpligtet til at meddele i henhold til § 9, stk. 5.
Stk. 2. Straffen kan stige til fængsel i indtil 1  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1)	voldt betydelig skade på de interesser, som lovene tilsigter  

 at beskytte, jf. lov om jagt og vildtforvaltning § 1, stk. 1, og lov om  

 naturbeskyttelse § 1, stk. 1 og 2, eller fremkaldt fare derfor, eller 2)	opnået eller tilsigtet en økonomisk fordel for den  

 pågældende selv eller andre.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Ikrafttræden m.v.
 § 14. Bekendtgørelsen træder i kraft  

 den 1. september 2001.
 Stk. 2. Samtidig ophæves § 1, stk. 1, 2. pkt., og  

 stk. 3 i bekendtgørelse nr. 45 af 21. januar 1994 om indfangning af og  

 handel med vildt.
Miljø- og Energiministeriet, den 25. juni  

 2001 Svend Auken /Ole Christiansen Bilag 1 Fuglearter omfattet af registreringspligten efter  

 bekendtgørelsens § 5, stk. 2.
 Registreringspligten efter § 5, stk. 2, omfatter følgende arter:
 1. Fuglearter optaget på Rødliste 1997:
Drosselrørsanger (Acrocephalus arundinaceus) Slangeørn (Circaëtus gallicus) Ellekrage (Coracias garrulus) Engsnarre (Crex crex) Mellemflagspætte (Dendrocopos medius) Vandrefalk (Falco peregrinus) Tredækker (Gallinago media) Dværgmåge (Larus minutus) Nøddekrige (Nucifraga caryocatactes) Rødhovedet and (Netta rufina) Skestork (Platalea leucorodia) Nordisk lappedykker (Podiceps auritus) Rovterne (Sterna caspia) Hærfugl (Upupa epops) Perleugle (Aegolius funereus) Markpiber (Anthus campestris) Mosehornugle (Asio flammeus) Hvidbrystet præstekrave (Charadrius alexandrinus) Sortterne (Chlidonias niger) Hvid stork (Ciconia ciconia) Vandstær (Cinclus cinclus) Lærkefalk (Falco subbuteo) Toplærke (Galerida cristata) Sandterne (Gelochelidon nilotica) Stor tornskade (Lanius excubitor) Urfugl (Lyryrus tetrix) Fiskeørn (Pandion haliaetus) Hjejle (Pluvialis apricaria) Høgesanger (Sylvia nisoria) Spidsand (Anas acuta) Pibeand (Anas penelope) Atlingand (Anas querquedula) Stenvender (Arenaria interpres) Kirkeugle (Athene noctua) Hedehøg (Circus pygargus) Savisanger (Locustella luscinoides) Pirol (Oriolus oriolus Brushane (Philomachus pugnax) Plettet rørvagtel (Porzana porzana) Gulirisk (Serinus serinus) Tinksmed (Tringa glareola) Svaleklire (Tringa ochropus) Slørugle (Tyto alba) Alk (Alca torda) Isfugl (Alcedo atthis) Skærpiber (Anthus spinoletta) Rørdrum (Botaurus stellaris) Bramgås (Branta leucopsis) Stor hornugle (Bubo bubo) Hvinand (Bucephala clangula) Sydlig almindelig ryle (Calidris alpina schinzii) Karmindompap (Carpodacus erythrinus) Lille præstekrave (Charadrius dubius) Sort stork (Ciconia nigra) Blå kærhøg (Circus cyaneus) Vagtel (Coturnix coturnix) Lille flagspætte (Dendrocopos minor) Trane (Grus grus) Havørn (Haliaëtus albicilla) Vendehals (Jynx torquilla) Hedelærke (Lullula arborea) Blåhals (Luscinia svecica) Stor skallesluger (Mergus merganser) Rød glente (Milvus milvus) Storspove (Numenius arquata) Fyrremejse (Parus montanus) Sorthalset lappedykker (Podiceps nigricollis) Rødtoppet fuglekonge (Regulus ignicapillus) Pungmejse (Remiz pendulinus) Ride (Rissa tridactyla) Sortstrubet bynkefugl (Saxicola torquata) Dværgterne (Sterna albifrons) Turteldue (Streptopelia turtur) Lomvie (Uria aalge) 2. Andre arter, som yngler i Danmark eller i nær fremtid kan  

 tænkes at gøre det:
Kongeørn (Aquila chrysaetos) Mallemuk (Fulmarus glacialis) Blåvinget and (Anas discors) Bjergand (Aythya marila) Stellersand (Polysticta stelleri) Sort glente (Milvus migrans) Stortrappe (Otis tarda) Stylteløber (Himantopus himantopus) Mudderklire (Acititis hypoleucos) Almindelig kjove (Stercorarius parasiticus) Sorthovedet måge (Larus melanocephalus) Hvidvinget terne (Chlidonias leucoptera) Steppehøne (Syrrhaptes paradoxus) Biæder (Merops apiaster) Gulhovedet vipstjert (Motacilla (flava) flavissima) Ringdrossel (Turdus torquatus) Vindrossel (Turdus iliacus) Lundsanger (Phylloscopus trochiloides viridanus) Lille fluesnapper (Ficedula parva) Hvidhalset fluesnapper (Ficedula albicollis) Kvækerfinke (Fringilla montifringilla) Stor korsnæb (Loxia pytyopsittacus).
3. Andre arter omfattet af Bilag I til fuglebeskyttelsesdirektivet  

 (Rådets direktiv af 2. april 1979 om beskyttelse af vilde fugle  

 79/409/EØF.) Oplysninger om, hvilke fugle der er optaget på Bilag I til  

 fuglebeskyttelsesdirektivet kan fås ved henvendelse til Skov- og  

 Naturstyrelsen.
Endvidere findes oplysningerne i EF-Tidende nr.
L223 af  

 13.08.1997 s. 9.
