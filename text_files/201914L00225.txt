Betænkning afgivet af Klima-, Energi- og Forsyningsudvalget den 21. november 2019 Betænkning over Forslag til lov om ændring af lov om naturgasforsyning og lov om Energinet (Gennemførelse af ændret gasdirektiv, præcisering af transmissionsselskabers ansvar for gasforsyningssikkerhed og præcisering af ekspropriationsadgang for gasinfrastruktur m.v.) [af klima-, energi- og forsyningsministeren (Dan Jørgensen)]:
1. Ændringsforslag Klima-, energi- og forsyningsministeren har stillet 4 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af klima-, energi- og forsyningsministeren, tiltrådt af udvalget:
 1) Efter nr. 1 indsættes som nyt nummer:
 »01. I § 6 indsættes efter nr. 18 som nyt nummer:
»19) Opstrømsanlæg: Opstrømsrørledningsnet og tilknyttet behandlingsanlæg på land, der drives samlet.« Nr. 19 bliver herefter nr. 20.« [Lovteknisk ændring] 2) Nr. 2 affattes således:
»2. § 6, nr. 20, ophæves.« [Lovteknisk ændring] 3) I nr. 8 udgår den indledende tekst »i kapitel 7«.
[Lovteknisk ændring] Til § 2 4) I nr. 1 ændres »Overalt i loven« til: »I § 2, stk. 2, 3. pkt., § 12, stk. 1, nr. 1, og § 13, stk. 1, 2. pkt.,«.
[Lovteknisk ændring] Bemærkninger Til nr. 1 og 2 Definitionerne i den gældende § 6 i lov om naturgasforsyning er opregnet i alfabetisk rækkefølge.
 Det foreslås, at den foreslåede definition i lov om naturgasforsyning af begrebet opstrømsanlæg bliver indsat som nr. 19 i § 6 i lov om naturgasforsyning for at opretholde den gældende alfabetiske rækkefølge i § 6.
 Som konsekvens heraf bliver det gældende § 6, nr. 19, herefter til § 6, nr. 20, og det gældende § 6, nr. 20, foreslås ophævet.
 De foreslåede ændringer er af lovteknisk karakter.
Til nr. 3 Af det fremsatte lovforslags § 1, nr. 8, fremgår det, at den foreslåede § 41 c foreslås indsat i kapitel 7 i lov om naturgasforsyning.
Det foreslås, at henvisningen til kapitel 7 udgår.
Der er tale om rettelse af en lovteknisk fejl.
Til nr. 4 Af det fremsatte lovforslags § 2, nr. 1, fremgår det, at det foreslås at ændre »gasopstrømssystemvirksomhed« til »gasopstrømsanlægsvirksomhed« overalt i loven.
Det foreslås, at »overalt i loven« ændres til en henvisning til tre konkrete bestemmelser i lov om Energinet, hvor begrebet gasopstrømssystemvirksomhed forekommer.
Den foreslåede ændring er af lovteknisk karakter.
5. Udvalgsarbejdet Lovforslaget blev fremsat den 2. oktober 2019 og var til 1. behandling den 31. oktober 2019. Lovforslaget blev efter 1. behandling henvist til behandling i Klima-, Energi- og Forsyningsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring.
Den 2. oktober 2019 sendte klima-, energi- og forsyningsministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Anders Kronborg (S) Anne Paulin (S) Bjarne Laustsen (S) Tanja Larsson (S) Henrik Møller (S) Jesper Petersen (S) Jens Joel (S) Orla Hav (S) Ida Auken (RV) fmd.
Zenia Stampe (RV) Rasmus Helveg Petersen (RV) Signe Munk (SF) Carl Valentin (SF) Søren Egge Rasmussen (EL) Mai Villadsen (EL) Rasmus Nordqvist (ALT) Thomas Danielsen (V) Christoffer Aagaard Melson (V) Kristian Jensen (V) Sophie Løhde (V) Hans Christian Schmidt (V) Carsten Kissmeyer (V) nfmd.
Morten Messerschmidt (DF) Jens Henrik Thulesen Dahl (DF) Mette Abildgaard (KF) Orla Østerby (KF) Katarina Ammitzbøll (KF) Peter Seier Christensen (NB) Ole Birk Olesen (LA) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
