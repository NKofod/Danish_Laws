Bekendtgørelse om ændring af bekendtgørelse om budget- og bevillingsmæssige forhold og energieffektivisering ved institutioner for almengymnasiale uddannelser og almen voksenuddannelse og institutioner for erhvervsrettet uddannelse § 1 I bekendtgørelse nr. 714 af 27. maj 2015 om budget- og bevillingsmæssige forhold og energieffektivisering ved institutioner for almengymnasiale uddannelser og almen voksenuddannelse og institutioner for erhvervsrettet uddannelse foretages følgende ændringer:
 1. Indledningen affattes således:
»I medfør af § 39 og § 54, stk. 1, i lov om institutioner for almengymnasiale uddannelser og almen voksenuddannelse m.v., jf. lovbekendtgørelse nr. 1182 af 17. august 2022, § 25, stk. 2, og § 31, stk. 1, i lov om institutioner for erhvervsrettet uddannelse, jf. lovbekendtgørelse nr. 1189 af 22. august 2022, tekstanmærkning nr. 200 ad 20.38., 20.48. og 20.78. til § 20 på finansloven for finansåret 2022 og efter forhandling med finansministeren, fastsættes efter bemyndigelse i henhold til § 1, nr. 22 og nr. 23, i bekendtgørelse nr. 828 af 10. juni 2022 om delegation til Styrelsen for Undervisning og Kvalitet af adgang til udstedelse af bekendtgørelser:« 2. Overalt i bekendtgørelsen ændres »Budgetvejledning 2014« til: »Budgetvejledningen«.
 3. I § 4 ændres »forelæggelsesgrænsen på 60 mio. kr.« til: »forelæggelsesgrænsen i Budgetvejledningen«.
 4. I § 5 indsættes som stk. 2:
»Stk. 2. Institutionerne i § 1 er omfattet af Instruks om energibesparelse, der er offentliggjort på Børne- og Undervisningsministeriets hjemmeside.« § 2 Bekendtgørelsen træder i kraft den 5. oktober 2022.
