 Orientering for 1987.
 For 1987 har Jordbrugsdirektoratet fastsat følgende tilskudssatser for de  

 elementer, der indgår i vikarordningen bloktilskud:
 Arbejdsfordeler.
 Tilskudsgrundlaget for en hel arbejdsfordeler er fastsat til kr. 242.121  

 og tilskud til vikarordningen ydes med 55 pct.
 Af standardudgifterne dækkes følgende pct. regnet fra vikarordningens  

 godkendelse som tilskudsberettigede.
 1. år 90 pct., 2. år 80 pct., 3. år 70 pct., 4. år 65  

 pct., 5. år 60 pct., 6. år 60 pct. og 7. år med 50 pct., idet  

 Landbrugsministeriet har fastsat tilskudsprocenten til 50 for det 7. år.
Det skal samtidig meddeles, at Landbrugsministeriet senere i forbindelse  

 med opfølgningen af forslagene i rapporten fra arbejdsgruppen vedrørende  

 vikarordninger vil fastsætte tilskudsprocenterne for de følgende år.
Det vil  

 herunder blive lagt til grund, at tilskuddet til vikarordningernes  

 administration skal være fuldt nedtrappet ved udgangen af det 10. år efter  

 den enkelte ordnings godkendelse.
 For de fleste vikarordninger vil procenten i 1987 være 55 pct., idet de er  

 godkendt 1. juli 1981.
 Tilskud til arbejdsfordelere i de enkelte foreninger ydes efter antal  

 fuldtidsbeskæftigede vikarer således:
For at fremme en så realistisk budgetlægning som muligt, vil tilskuddet  

 til antal arbejdsfordelere blive reguleret i takt med det faktiske  

 vikartimeforbrug på grundlag af de indsendte regnskaber.
Ved nedregulering  

 vil der dog blive taget hensyn til en budgetmargin på 1.000 vikartimer.
 Tilskuddet til arbejdsfordeler vil dog ikke kunne overstige de faktiske  

 administrationsomkostninger.
 Tilskud til arbejdsfordelere i de enkelte foreninger vil fra næste år,  

 efter forslag fra landsarbejdsfordelerfunktionen, blive ydet efter et system,  

 hvor der ydes tilskud op til en arbejdsfordeler i intervallet 4.200 - 28.000  

 afløsningstimer, og derefter tilskud til 1 arbejdsfordeler + assistenter i  

 forhold til antal afløsningstimer som vist nedenfor.
 Sygdomsafløsning.
 Tilskud til sygdomsafløsning fastsættes til kr. 66,00 pr. vikartime mens  

 det højeste beløb, der må opkræves hos jordbrugeren ved sygdomsafløsning,  

 udgør kr. 38,00. I områder med stort kørselsforbrug pr. vikartime og kun der  

 vil der kunne opkræves et tilkørselsgebyr ved kortvarige afløsninger.
 Efteruddannelse.
 Tilskud til afløsning ved jordbrugerens efteruddannelse ydes med 75 pct.  

 af standardtimeprisen for 1987 svarende til kr. 78,00.
 Tilskud til uddannelse af arbejdsfordeler og vikarer.
 Vikarordningen vil i 1987 opnå tilskud til kursusudgifter i----- dage for  

 arbejdsfordeleren og i 1987 i------ dage for vikarerne.
 Det bemærkes, at antallet af kursusdage er beregnet på grundlag af  

 budgettet.
 Vikarordninger, der modtager tilskud til deres virksomhed, skal sørge for,  

 at arbejdsfordeler og vikarer gennemgår uddannelser, der kan sikre, at de har  

 de kvalifikationer, der er nødvendige for arbejdets udførelse, jfr.  

 bekendtgørelsens § 8.
Jordbrugsdirektoratet forudsætter, at vikarordningerne sørger for, at  

 denne uddannelse finder sted.
I det omfang det ikke sker, må det tages op til  

 overvejelse, om de pågældende vikarordninger opfylder betingelserne for at  

 modtage tilskud efter lov nr. 209.
 Af de tildelte kursusdage er de 60 pct. udnyttet for vikarernes  

 vedkommende.
 På mødet i det rådgivende udvalg var der enighed om, at  

 landsarbejdsfordelerne skriver til de 8 ordninger, hvor udnyttelsen af  

 kursusdage har været under 30 pct., med henvisning til § 8 i bekendtgørelsen.
Det bemærkes, at i 1986 udnyttede vikarordningen af de --- tildelte kursusdage for arbejdsfordelere de --- dage og af de --- tildelte kursusdage for vikarer de --- dage.
 Afregning af kursusudgifter.
Erfaringer med å conto udbetaling af kursusudgifter har været  

 tilfredsstillende.
Der fortsættes derfor med at udbetale et a conto beløb  

 sammen med det ordinære kvartårlig tilskud med efterfølgende regulering i  

 april måned det følgende år.
A conto beløbet er for 1987 for arbejdsfordeleren fastsat til kr. 1.000  

 pr. dag.
Antallet af kursusdage pr. arbejdsfordeler er fastsat til 5 pr. år.
 For vikarerne er a conto beløbet fastsat til kr. 900 pr. dag.
 Antallet af kursusdage pr. fuldtidsbeskæftiget vikarer er uforandret 5 pr.  

 år.
 Med henblik på endelig afregning, når regnskabet for 1987 er gjort op, er  

 der fastsat følgende for kurser afholdt i 1987:
 a) Ved lokale dagkurser for vikarerne, hvor den enkelte vikarordning står  

 som arrangør, ydes der et fast tilskudsbeløb, således at kurser af 4 - 6  

 timers varighed opnår et fast tilskud pr. vikar på kr. 565 og kurser på 7  

 timer og derover (heldagskurser) opnår et fast tilskud pr. vikar på kr. 775.
 De lokale dagkurser tæller med i ordningens bevilgede kursusdage med en  

 halv dag for 4 - 6 timers kurserne og en hel dag for kurserne på 7 timer og  

 derover.
 Rejseudgifter mellem hjem og arbejdssted, kursusafgift, incl. ophold og  

 fortæring.
 Lønudgift til vikarer ud fra vikarens normale aflønning i op til 8 timer  

 pr. dag incl. ferietillæg, idet det er forudsat, at vikarordningen aflønner  

 vikarer under kursusopholdet.
Lønudgift til arbejdsfordeler.
Der ydes tilskud på grundlag af et  

 standardrefusionsbeløb på max. 760 kr. pr. dag.
 Der skal ikke indsendes kursusafregning vedrørende kurser, men  

  afregningerne skal foreligge i ordningens regnskabsbilag.
 Kvartalsindberetninger.
Formålet med kvartalsindberetningerne er, at give Jordbrugsdirektoratet  

 mulighed for løbende at holde sig orienteret om udviklingen i de enkelte  

 foreninger, og dermed forbedre mulighederne for hurtig indgriben, hvis  

 udviklingen afviger fra årsbudgetterne.
I 1987 vil Jordbrugsdirektoratet i  

 højere grad nedregulere a conto udbetalingerne for de ordninger, der flere  

 kvartaler ligger under det budgetterede aktivitetsniveau for af formindske  

 det beløb, der udbetales for meget i statstilskud.
 Kvartalsindberetningerne skal indsendes til landsarbejdsfordelerne den 15.  

 i hvert kvartals sidste måned, og indholde oplysninger om  det faktiske  

 timeforbrug i det foregående kvartal og det løbende  kvartal, reguleret med  

 den forventede afløsningsaktivetet for de sidste 15 dage i kvartalet, samt et  

 budget for det følgende kvartal.
 Såfremt kvartalsindberetningerne ikke indsendes rettidigt vil a conto  

 udbetalingerne blive forsinket, og de ordninger, der  indsender  

 indberetninger for sent, vil få udbetalt a conto tilskud tilsvarende senere.
 I det omfang, der viser sig behov herfor, og der er mulighed for det inden  

 for finanslovens bevillingsramme, vil kvartalsindberetningerne danne grundlag  

 for regulering af tilskuddet til de enkelte foreninger.
 Egenkapital.
 Jordbrugsdirektoratet er enig i, at vikarordningerne har behov for med  

 hjælp af en vis egenkapital at sikre en rimelig likviditet.
 På den anden side er det ikke hensigtsmæssigt eller tanken, at  

 vikarordningerne skal virke som opsparingsforeninger.
 Tilskuddet skal bl.a. medvirke til at billiggøre sygdoms- og  

 kursusafløsningen og få vikarordningerne til at fungere bedst muligt.
 En egenkapital på optil 15 pct. af udgifter vil kunne accepteres som  

 rimelig.
 Budgetter.
Af hensyn til færdiggørelsen af finanslovsforslaget har der vist sig et  

 behov for, at budgetterne for det kommende finansår er indsendt senest den 1.  

 aug.
Budgetterne for 1988 skal således indsendes i slutningen af juli 1987.
 Det årlige budget danner grundlag for fastlæggelsen af den  

 bevillingsramme, inden for hvilken de enkelte foreninger kan opnå tilskud,  

 ligesom summen af samtlige budgetter damer rammen for den totale bevilling.
 Revisionsinstruks.
 Rigsrevisionen har i skrivelser til Jordbrugsdirektorate efterlyst en  

 revisionsinstruks for vikarordningerne med henvisning til punkt 4 i  

 bemærkningerne til lovforslaget om tilskud til vikarordninger, samt  

 statsrevisorernes beretning nr. 6 1981 om udarbejdelse af vejledende  

 retningslinier for revision af institutioner, foreninger, fonde m.v., der  

 modtager statsstøtte.
 Med henvisning hertil vil der i samarbejde med Rigsrevisionen blive  

 udarbejdet en revisionsinstruks.
 Det indebærer, at det fra 1. januar 1988 vil blive et krav, at  

 vikarordningerne benytter uvildige faguddannede revisorer (statsautoriserede  

 eller registrerede revisorer) .
