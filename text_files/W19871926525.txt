Det sociale udvalg i A kommune traf den 1. maj 1986 beslutning om at  

 iværksætte hjælpeforanstaltninger i henhold til bistandslovens § 33, stk. 1,  

 nr. 3, over for et barn, således at barnet fra august 1986 skulle påbegynde  

 et ophold på efterskole.
Moderen flyttede den 1.
 juni 1986 fra A kommune til B kommune.
 Ankestyrelsen fandt, at B kommune måtte anses for betalingskomune, da  

 flytningen til B kommune var sket uden medvirken fra A kommune, og da B  

 kommune havde haft mulighed for at revurdere hjælpeforanstaltningen.  

 Ankestyrelsen henviste endvidere til afgørelse, udsendt som SM-O-29-84.
 REDEGØRELSE FOR SAGEN:
En moder flyttede i april 1985 til A kommune sammen med sit barn.
Omkring  

 oktober 1985 fik barnet ophold på et julemærkehjem med henblik på afklaring  

 af, om barnet ville kunne klare et efterskoleophold.
I april 1986 blev det  

 besluttet, at barnet skulle blive på julemærkehjemmet indtil afslutningen af  

 skoleåret.
 Det sociale udvalg i A kommune traf den 1. maj 1986 beslutning om at  

 iværksætte hjælpeforanstaltninger i henhold til bistandslovens § 33, stk. 1,  

 nr. 3, i forbindelse med, at barnet fra august 1986 skulle påbegynde opholdet  

 på efterskolen.
A kommune modtog den 24. juli 1986 underretning om, at moderen pr. 1. juni  

 1986 var flyttet til B kommune.
Barnet havde i sommerferien ophold hos sin  

 moder.
 A kommune afslog at meddele refusionstilsagn til B kommune.
 AFGØRELSEN, DER KLAGES OVER:
Amtsankenævnet fandt, at B kommune i henhold til bistandslovens § 11 kunne  

 kræve at få udgifter til bistand til barnet refunderet fra A kommune.
A  

 kommune ansås fortsat for at være betalingskommune, da de iværksatte  

 hjælpeforanstaltninger ikke var bragt til ophør ved at barnet midlertidigt  

 opholdt sig hos moderen i B kommune.
 Nævnet lagde vægt på, at barnet fortsat med medvirken fra A kommune var  

 anbragt uden for hjemmet.
 KLAGEN TIL ANKESTYRELSEN:
 Sagen blev anket af det sociale udvalg i A kommune, der henviste til, at  

 kommunen ikke kunne være opholdskommune/betalingskommune, da moderen var  

 fraflyttet kommunen på eget initiativ, og da hjælpeforanstaltningerne ikke  

 var iværksat på flyttetidspunktet.
 LOVGRUNDLAG:
 Bistandsloven, §§ 10, 33, stk. 1, nr. 3.
 ANKESTYRELSENS AFGØRELSE:
 Ankestyrelsen finder efter det i sagen oplyste, at B kommune må anses for  

 betalingskommune.
 Der er herved vægt på, at flytningen til B kommune er sket uden medvirken  

 fra A kommune, og at B kommune har haft mulighed for at revurdere  

 hjælpeforanstaltningen.
 Ankestyrelsen henviser endvidere til afgørelsen, gengivet i SM O-29- 84.
 Ankestyrelsen ændrer således amtsankenævnets afgørelse.
 Særlig noter:
 (* 1) Offentliggjort af Socialstyrelsen i SM O-064-87 16/11/1987.
 (* 2) Overført til historisk base ved saneringsrunden marts 1993.
