I Medfør af den Erhvervsministeren ved § 1 i Lov om Forenings-Registeret  

 af 31. Marts d.
A. givne Bemyndigelse fastsættes herved følgende Bestemmelser  

 angaaende Forenings-Registeret.
 I Forenings-Registeret kan optages her i Landet hjemmehørende Foreninger  

 eller Sammenslutninger med lovligt Øjemed, for saa vidt de ikke kan optages i  

 andre af Staten oprettede Registre.
 Ved Registreringen opnaas Eneret til Benyttelse af Foreningens eller  

 Sammenslutningens Navn og af dens i Registeret optagne særlige Kendetegn,  

 samt af de i Registeret optagne Betegnelser, hvorunder Foreningen eller  

 Sammenslutningen drives, eller dens Afdelinger kendes.
 I Forenings-Registeret kan optages Oplysning om Foreningens eller  

 Sammenslutningens Bestyrelse, Direktion (Forretningsførere) og Prokurister  

 samt Oplysning om, hvorledes Foreningen eller Sammenslutningen ifølge  

 Vedtægterne underskriftmæssigt forpligtes, derunder særskilt for saa vidt  

 angaar Afhændelse og Pantsætning af fast Ejendom.
 Forenings-registeret har Sæde i København og forestaas af Overregistrator  

 ved Aktieselskabs-Registeret.
Registeret indrettes overensstemmende med det som Bilag til denne  

 Bekendtgørelse føjede Skema.
Skemaet trykkes over de modstaaende Sider af to  

 Blade (en Folio). Øverst paa Siderne anføres Foreningens  

 Registrerings-Nummer, Navn og Hjemsted.
Bladene samles i den ved  

 Registrerings-Numrene angivne Orden i Bind, der holdes aflaasede under  

 Overregistrators Tilsyn.
Stedfundne Anmeldelser indføres i Registeret i Overensstemmelse med  

 Register-Kolonnernes Indhold.
Enhver Anmeldelse, der tilføres det paagældende  

 Registrerings-Nummer, betegnes med særskilt Løbenummer og adskilles fra den  

 foregaaende Tilførsel ved en Linie, der trækkes over begge Sider.
 Naar en Folio er fuldskreven, sluttes det med Paategningen  

 »Fortsættes«, og der indsættes et nyt blad, der over Kolonnerne  

 forsynes med Registrerings-Nummeret og Foreningens Navn samt Paategningen  

 »Fortsættelse«.
 For saa vidt en Forening anmelder flere Betegnelser eller Afdelinger med  

 særskilte Betegnelser, indføres hver af disse Betegnelser eller Afdelinger  

 paa et særskilt Blad og under særskilt Register-Nummer.
 Naar en Forening udslettes af Registeret, gøres der Paategning herom paa  

 dens Folio, og de Foreningen vedrørende Blade udtages og samles efter  

 Nummerorden i særlige, aflaasede Bind.
 Anmelder Foreningen, at den har antaget nyt Navn, udslettes den tidligere  

 Registrering, og ny fuldstændig Registrering foretages under et nyt Nummer.
I Forbindelse med Registeret føres en alfabetisk Fortegnelse, hvori  

 Foreningens Navne og Registrerings-Numre indføres.
Naar en Forening eller en  

 af dens Betegnelser eller Afdelinger udslettes af Registeret, udstreges  

 Navnet i Navnefortegnelsen, dog saaledes at Navn og Registrerings-Nummer  

 fremdeles er læseligt.
 Anmeldelse om Optagelse i Registeret skal ske skriftligt og underskrives  

 af samtlige Medlemmer af Foreningens Bestyrelse.
 Anmeldelsen skal angive:
a.
Foreningens eller Sammenslutningens Navn eller Betegnelser og  

 eventuelle Afdelinger, Hjemsted og Postadresse; b.
Stiftelsesaar og Vedtægternes Dato (ifølge seneste Vedtagelse); c.
Foreningens Formaal; Som Bilag til Anmeldelsen skal medfølge:
d.
Foreningens Vedtægter i to Eksemplarer; e.
Udskrift af Generalforsamlings-Protokollen udvisende Valget af  

 Bestyrelsens Medlemmer.
For saa vidt Foreningens eller Sammenslutningens  

 Bestyrelse, Direktion (Forretningsførere) og Prokurister anmeldes, skal  

 Anmeldelsen indeholde:
f.
Disses fulde Navn, Stilling, Bopæl og Signatur samt g.
Oplysning om, hvorledes Foreningen eller Sammenslutningen ifølge  

 Vedtægterne underskriftmæssigt forpligtes, derunder særskilt for saa vidt  

 angaar Afhændelse og Pantsætning af fast Ejendom, for saa vidt Foreningen  

 eller Sammenslutningen ejer saadanne.
For saa vidt særligt Kendetegn for  

 Foreningen anmeldes, skal Anmeldelsen endvidere indeholde:
 h. en tydelig Beskrivelse af Kendetegnet, ledsaget af en Afbildning paa  

 holdbart Papir i 10 eksemplarer af højst 10 cm i Højde og 15 cm i Bredde og  

 af en til Avistrykning tjenlig Type (Clichee) af samme Størrelse.
 Anmeldelsen skal være ledsaget af den for Registreringen og dens  

 Bekendtgørelse fastsatte Betaling, jfr. § 12.
 Ved Anmeldelsens Modtagelse forsynes den med Paategning om Dato og  

 Klokkeslet.
 Angaaende en stedfunden Registrering skal der snarest muligt af  

 Overregistrator indrykkes Bekendtgørelse i Statstidende og gives Foreningen  

 Meddelelse, indeholdende Angivelse af Registreringens Nummer og Dato.
 Dersom Anmeldelsen ikke fyldestgør Forskrifterne i denne Bekendtgørelse,  

 eller dersom den strider mod andres Rettigheder, herunder ogsaa de ved  

 retsgyldig Registrering af Varemærker eller Fællesmærker erhvervede  

 Rettigheder, eller dersom den ikke stemmer med Foreningens Vedtægter, eller  

 hvis den Beslutning, i Henhold til hvilken Anmeldelse er sket, ikke er fattet  

 paa den Maade, som Vedtægterne foreskriver, skal Registrering nægtes.
Om Nægtelsen og Grundene til denne skal der snarest muligt gives  

 Underretning til den i Anmeldelsen givne Adresse.
Hvis Anmelderen finder  

 Nægtelsen ubeføjet, kan han inden to Maaneder fra Nægtelsens Dato indanke  

 Spørgsmaalet for Ministeren for Industri, Handel og Søfart, som da afgør  

 Sagen, uden at Adgangen til at faa Spørgsmaalet indbragt for Domstolene  

 derved afskæres.
Samtlige i Registeret indførte Navne, Betegnelser og Kendetegn skal  

 tydeligt adskille sig fra hverandre.
For saa vidt flere Foreninger lovligt  

 har samme eller væsentlig samme navn, Betegnelse eller Kendetegn, kan de alle  

 beholde Navnet, Betegnelsen eller Kendetegnet med Tilføjelse af en Steds-,  

 Arts- eller Tids-Angivelse, hvorved de tydeligt adskilles.
Paa Forlangende af  

 Overregistrator skal saadan Tilføjelse foretages ogsaa efter stedfunden  

 Registrering.
Sker der Ændring i noget Forhold, hvorom Registrering har fundet Sted,  

 skal Anmeldelse derom inden en Maaned foretages under Iagttagelse af  

 Forskrifterne i § 6, ledsaget af fornødne Oplysninger om Ændringens lovlige  

 Vedtagelse.
Hvis Overregistrator formoder, at saadan Anmeldelse er undladt,  

 skal han ved anbefalet Brev til Foreningen under dens anmeldte Adresse (§ 6  

 a.) opfordre Foreningen til inden en af ham fastsat Frist at indgive  

 berigtigende Anmeldelse.
Undlader Foreningen dette, kan den udslettes af  

 Registeret.
Den ved Registreringen erhvervede Beskyttelse ophører, naar Anmeldelse om  

 Fornyelse, jfr. § 12, ikke sker inden 10 Aar fra den oprindelige  

 Registreringsdag og derefter inden 10 aar fra den sidste Fornyelse; for saa  

 vidt Foreningen eller Sammenslutningen har anmeldt Ændringer til den  

 oprindelige eller en senere Anmeldelse, regnes 10 Aars Fristen fra  

 Registreringen af denne.
Mindst 3 Maaneder inden Udløbet af fornævnte  

 Tidsfrister skal Overregistrator ved anbefalet Brev efter den anmeldte  

 Adresse give Foreningen Underretning om, at Registeringen i Mangel af  

 betimelig Fornyelse vil blive slettet.
For Optagelse af en Forening eller Sammenslutning i Registeret betales en  

 Afgift af 33 Kr.
For Registrering af et særligt Kendetegn betales 33 Kr.
Har  

 en Forening eller Sammenslutning flere Betegnelser eller Afdelinger, der  

 ønskes registreret, betales 12 Kr. for hver Betegnelse eller Afdeling.
For  

 Registrering af en Anmeldelse vedrørende en stedfunden Ændring eller  

 angaaende Fornyelse betales 12 Kr.
 Nægtes Registrering af en stedfunden anmeldelse, tilbagebetales den  

 indbetalte Afgift.
 For Gennemsyn af en Forenings Registerblade eller de dertil hørende  

 Anmeldelser med Bilag samt for mundtlig Meddelelse af Oplysning angaaende en  

 Forenings Forhold betales 1 kr.
 For Udskrift af en Forenings Register-Folio betales 3 Kr.; for Afskrift af  

 en Anmeldelse og de denne ledsagende Bilag betales 4 Kr. for hvert paabegyndt  

 Folio-Ark.
 For Genpart af et Forenings-Kendetegn erlægges Betaling efter Regning.
Denne Bekendtgørelse træder i Kraft straks.
Samtidig ophæves  

 Bekendtgørelse af 27. Februar 1922 angaaende Forenings-Registeret.
 Hvilket herved bringes til almindeligt Kundskab.
 Ministeriet for Industri, Handel og Søfart, den 14. April 1926.
Th.
Stauning.
 /Gustav Arendrup.
 Bilag.
