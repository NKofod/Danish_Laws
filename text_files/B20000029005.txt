Bekendtgørelse om indtægtsrammer  

 og åbningsbalancer m.v. for netvirksomheder og  

 transmissionsvirksomheder I medfør af § 69, stk. 2, § 70, stk. 2 og stk. 4, § 78, stk. 3,  §  

 88, stk. 1, og § 100, stk. 1, i lov nr. 375 af 2. juni 1999 om elforsyning,  

 fastsættes:
Kapitel 1 Generelle bestemmelser § 1. Denne bekendtgørelse finder anvendelse  

 på netvirksomheder og transmissionsvirksomheder, herunder virksomheder,  

 der drives som led i den kommunale forvaltning.
 Stk. 2. Bekendtgørelsen finder dog ikke anvendelse  

 på transmissionsvirksomheder som ejer elforsyningsnet på 400  

 kV.
 Stk. 3. Bestemmelserne i kapitel 2-5 og kapitel 7 finder  

 ikke anvendelse på aktiviteter vedrørende  

 elproduktionsanlæg ejet af netvirksomheder eller  

 transmissionsvirksomheder.
 § 2. Ved netaktiver forstås i denne  

 bekendtgørelse materielle anlægsaktiver i form af  

 elforsyningsnet samt grunde og bygninger omkring strømførende  

 anlæg.
 § 3. Hvor der i bekendtgørelsen henvises  

 til virksomhedernes regnskaber, forstås herved de  

 revisorpåtegnede årsregnskaber.
 Stk. 2. Hvor der i bekendtgørelsen anvendes  

 betegnelsen "virksomhed" forstås herved netvirksomhed og  

 transmissionsvirksomhed.
Kapitel 2 Beregning af indtægtsrammer for netvirksomheder og  

 transmissionsvirksomheder § 4. Energitilsynet fastsætter en  

 indtægtsramme for hver virksomhed senest 3 måneder forud for en  

 fire-årig reguleringsperiode.
 Stk. 2. Den første reguleringsperiode løber  

 fra 1. januar 2000 til 31. december 2003. Fastsættelse af  

 indtægtsrammen for denne periode sker efter reglerne i kapitel 3.
 Stk. 3. Indtægtsrammen fastsættes som en  

 årlig ramme for hvert kalenderår i reguleringsperioden.
 Stk. 4. Energitilsynet udmelder forud for hvert  

 kalenderår i reguleringsperioden en justeret indtægtsramme for  

 kalenderåret, jf. § 24.
 § 5. Indtægtsrammen fastsættes med  

 henblik på dækning af omkostninger til drift, afskrivninger og  

 forrentning ved en effektiv drift af virksomheden, jf. elforsyningslovens §  

 70, stk. 2.
 § 6. Indtægtsrammen består af summen  

 af følgende beløb:
1)	De gennemsnitlige årlige omkostninger til drift i den  

 foregående reguleringsperiode, dog bortset fra finansielle omkostninger  

 og omkostninger til de i nr. 4 nævnte aktiviteter.
Beløbet  

 korrigeres for pris- og lønudvikling på grundlag af indekset i  

 bilag 1.
 2)	Afskrivninger på grundlag af aktivernes ultimoværdi i  

 den foregående reguleringsperiode, beregnet efter § 8.
 3)	Forrentning fastsat efter §§ 9-10.
 4)	Omkostninger til aktiviteter, som indregnes med de af virksomheden  

 faktisk afholdte omkostninger i reguleringsperioden, jf. § 11.
Stk. 2. Ved fastsættelse af indtægtsrammen  

 forud for en reguleringsperiode fastsættes beløbet efter stk. 1,  

 nr. 1, foreløbigt på grundlag af omkostningerne i den del af den  

 foregående reguleringsperiode, for hvilken der er aflagt  

 årsregnskaber.
Afskrivningerne efter stk. 1, nr. 2, beregnes  

 foreløbigt på grundlag af aktivværdierne i det seneste  

 regnskab.
Når årsregnskab for den resterende del af den  

 foregående reguleringsperiode foreligger, fastsættes de endelige  

 beløb efter stk. 1, nr. 1 og 2.
 Stk. 3. Den del af indtægtsrammen, der skal  

 dække omkostningerne til aktiviteterne nævnt i stk. 1, nr. 1 og  

 2, benævnes omkostningsrammen.
 Stk. 4. Det i stk. 1, nr. 1, nævnte beløb  

 eksklusive korrektion for pris- og lønudvikling, kan ikke overstige  

 den gennemsnitlige årlige omkostningsramme eksklusive afskrivninger for  

 den foregående reguleringsperiode.
 Stk. 5. Inden omkostningsrammen indregnes i  

 indtægtsrammen, reduceres den med det beløb, som udmønter  

 effektiviseringskravet efter §§ 12 og 13.
§ 7. Hvis to eller flere virksomheder fusionerer,  

 opgøres den fortsættende/nye virksomheds indtægtsramme for  

 den resterende del af den reguleringsperiode, hvori fusionen finder sted, ved  

 at sammenlægge de fusionerende virksomheders indtægtsrammer for  

 denne periode.
Indtægtsrammen for den følgende  

 reguleringsperiode opgøres på grundlag af en sammenlægning  

 af de fusionerede virksomheders gennemsnitlige årlige omkostninger i  

 den reguleringsperiode, hvori fusionen finder sted.
Stk. 2. Hvis en virksomhed opdeles, opgøres  

 indtægtsrammerne for den resterende del af reguleringsperioden for de  

 enkelte opdelte virksomheder på grundlag af den del af  

  indtægtsrammen, som kan henføres til hver af disse  

 virksomheder.
De omkostninger, der indgår ved beregningen af  

 indtægtsrammen for den efterfølgende reguleringsperiode, jf. §  

 6, stk. 1 nr. 1, opgøres for hver af de opdelte virksomheder på  

 baggrund af  de årlige omkostninger, der kan henføres til den  

 pågældende virksomhed i hele den reguleringsperiode, hvori  

 opdelingen finder sted.
 § 8. De afskrivninger, der indregnes i  

 indtægtsrammen, beregnes på grundlag af aktivernes  

 ultimoværdi i den foregående reguleringsperiode.
 Stk. 2. Afskrivninger på investeringer, som  

 foretages i løbet af reguleringsperioden, indregnes i  

 indtægtsrammen med virkning fra 1. januar året efter, at  

 investeringen er foretaget.
 Stk. 3. Afskrivninger på aktiver, som indgår  

 i åbningsbalancen pr. 31. december 1999, jf. kapitel 6, beregnes som  

 lige store årlige beløb over aktivernes restlevetid i henhold  

 til de i bilag 2 fastsatte standardlevetider.
 Stk. 4. Afskrivninger på aktiver idriftsat 1.  

 januar 2000 og senere sker efter regler, som vil blive fastsat af  

 miljø- og energiministeren, jf. elforsyningslovens § 69, stk. 2.
 § 9. Den forrentning, som indregnes i  

 indtægtsrammen, fastsættes på grundlag af netaktivernes  

 ultimoværdi i den foregående reguleringsperiode i henhold til  

 virksomhedens regnskaber.
 Stk. 2. Investeringer i netaktiver, som foretages i  

 løbet af reguleringsperioden, indregnes i forrentningsgrundlaget med  

 virkning fra 1. januar året efter, at investeringen er foretaget.
 Stk. 3. Energitilsynet fastsætter  

 forrentningssatsen med baggrund i renteforholdene for risikofrie finansielle  

 papirer, tillagt en procentstørrelse dels til dækning af  

 medfinansiering af nyanlæg ud fra hvorledes dette sker på et  

 konkurrencepræget marked, dels til dækning af nettofinansiering  

 af omsætningsformuen ud fra det normale gennemsnitlige niveau for  

 nettoomsætningsformue i forhold til netaktivværdien i  

 virksomhederne.
 § 10. Forrentningssatsen efter § 9 kan  

 forhøjes i et nærmere angivet antal år, hvis virksomheden  

 over for Energitilsynet kan påvise, at der foreligger et af  

 følgende, væsentligt ændrede forhold end de, der har  

 betinget udregningen af indtægtsrammen:
 1)	Der af hensyn til forsyningssikkerheden opstår behov for  

 nyinvesteringer med deraf følgende uhensigtsmæssig  

 forøget fremmedfinansiering etc.
 2)	Der som følge af lovgivningsmæssige krav eller  

 påbud opstår omkostninger, som i særlig grad påvirker  

 den pågældende virksomhed sammenlignet med øvrige  

 virksomheder.
 3)	Der gennemføres større rationaliseringstiltag i en  

 virksomhed, som medfører væsentligt forøgede omkostninger  

 ved afskedigelse af tjenestemandsansatte med rådighedsløn  

 sammenlignet med afskedigelse af ikke-tjenestemandsansatte uden  

 rådighedsløn.
 Stk. 2. Forhøjelse af forrentningssatsen på  

 grundlag af øgede omkostninger ved rationaliseringstiltag som  

 nævnt i stk. 1 nr. 3 kan alene ske med henblik på en delvis  

 kompensation af de forøgede omkostninger.
 Stk. 3. Forrentningssatsen kan endvidere forøges i  

 et nærmere angivet antal år, hvis en væsentlig del af en  

 virksomheds investeringer i netaktiver er foretaget før 1. januar  

 1980, og hvis virksomheden over for Energitilsynet kan påvise, at den  

 som følge af inflationsmæssig forringelse af aktivernes  

 værdi er stillet væsentligt ringere med hensyn til finansiering  

 af reinvesteringer end tilsvarende virksomheder med et nyere  

 kapitalapparat.
 § 11. Ved fastlæggelse af  

 indtægtsrammen forud for reguleringsperioden indregnes omkostninger til  

 nedenstående aktiviteter med de af virksomheden budgetterede  

 størrelser:
1)	omkostninger til rådgivning om energibesparelsesaktiviteter i  

 henhold til bekendtgørelse om energibesparelsesaktiviteter i  

 kollektive elforsyningsvirksomheder, 2)	omkostninger til rådgivning om elsikkerhed i henhold til  

 stærkstrømsloven og regler udstedt i medfør heraf, 3)	omkostninger til overordnede net, herunder omkostninger til den  

 systemansvarliges opgaver efter elforsyningslovens § 9, 4)	omkostninger til sikring af forbrugerindflydelse efter lovens §§  

 40-42, 5)	kontingent til udligningsordninger for særlige omkostninger  

 ved tilslutning af decentrale producenter, 6)	omkostninger som virksomheden er pålagt i henhold til  

 elforsyningslovens § 51, stk. 2, og § 78, stk. 6, 7)	afskrivning af et aktiv optaget i åbningsbalancen som modsvar  

 til gæld vedrørende tjenestemandspensionsforpligtelser, jf. § 32  

 stk. 5, Stk. 2. Afskrivninger på et aktiv optaget som  

 modsvar til gæld vedrørende tjenestemandspensioner efter stk. 1,  

 nr. 7, sker over en afviklingsperiode, som godkendes af Energitilsynet.
Den  

 årlige afskrivning kan maksimalt svare til 1,0 øre pr,  

 transporteret kWh.
Den årlige afskrivning kan dog uanset bestemmelsen i  

 2. punktum fastsættes således, at aktivet er fuldstændig  

 afskrevet ved udgangen af den 1. bevillingsperiode.
 § 12. Effektiviseringskravet udmøntes ved  

 et generelt krav fastsat af miljø- og energiministeren, som alle  

 virksomheder skal overholde, og et individuelt krav til den enkelte  

 virksomhed fastsat af Energitilsynet under hensyn til den enkelte virksomheds  

 effektiviseringspotentiale i sammenligning med andre virksomheder.
 Stk. 2. Effektiviseringskravet efter stk. 1  

 fastsættes forud for en reguleringsperiode med gyldighed for hele  

 perioden.
 § 13. Energitilsynets fastlæggelse af den  

 enkelte virksomheds effektiviseringspotentiale sker på baggrund af en  

 sammenligning (benchmarking) af virksomhedernes omkostninger til drift og  

 afskrivninger i henhold til § 6, stk. 1 nr. 1 og 2, i den foregående  

 reguleringsperiode sammenholdt med virksomhedernes netvolumen.
 Stk. 2. Ved benchmarking efter stk. 1 ses der bort fra  

 omkostninger vedrørende 220 kV-nettet.
 Stk. 3. Ved benchmarking efter stk. 1 beregnes de enkelte  

 virksomheders effektivitetstal efter formlen i bilag 3.
 Stk. 4. Når de gennemsnitlige, årlige  

 omkostninger til drift og afskrivninger i henhold til § 6, stk. 1, nr. 1 og 2  

 er fastlagt endeligt, jf. § 6, stk. 2, foretages en korrigeret benchmarking.  

 Sker der herved ændring af den enkelte virksomheds effektivitetstal,  

 ændres det individuelle effektivitetskrav efter § 12, stk. 1,  

 tilsvarende med virkning for hele reguleringsperioden.
Kapitel 3 Beregning af indtægtsrammer for  

 reguleringsperioden 1. januar 2000 til 31. december 2003 § 14. Indtægtsrammen for hvert  

 kalenderår i reguleringsperioden fra 1. januar 2000 til 31. december  

 2003 fastsættes som summen af nedenstående  

 størrelser:
1)	Driftsomkostningerne vedrørende netaktiviteter i henhold til  

 virksomhedens 1998-regnskaber.
Ved opgørelsen af driftsomkostningerne  

 ses bort fra eventuelle driftsførte indtægter og udgifter ved  

 køb eller salg af aktiver.
Endvidere fratrækkes følgende  

 omkostninger:
a)	afskrivninger, b)	henlæggelser, c)	finansielle udgifter, d)	omkostninger til rådgivning om energibesparelsesaktiviteter i  

 henhold til bekendtgørelse om energibesparelsesaktiviteter i  

 kollektive elforsyningsvirksomheder, e)	omkostninger til rådgivning om elsikkerhed i henhold til  

 stærkstrømsloven og regler i medfør heraf, f)	omkostninger til overordnede net, herunder omkostninger til den  

 systemansvarliges opgaver efter elforsyningslovens § 9, g)	omkostninger ved nettab, h)	omkostninger til sikring af forbrugerindflydelse efter  

 elforsyningslovens §§ 40-42, i)	kontingent til udligningsordninger for særlige omkostninger  

 ved tilslutning af decentrale producenter, j)	omkostninger som virksomheden er pålagt i henhold til  

 elforsyningslovens § 51, stk. 2, og § 78, stk. 6, k)	opkrævet underdækning fra foregående  

 periode, hvorefter indregnet overdækning fra foregående periode  

 tillægges.
Summen korrigeres for pris- og lønudvikling på  

 grundlag af indekset i bilag 1.
 2)	Afskrivninger, jf. §16.
 3)	Forrentning, jf. §§17-19.
 4)	Omkostninger til nedenstående aktiviteter med de af  

 virksomheden budgetterede størrelser:
a)	omkostninger til rådgivning om energibesparelsesaktiviteter i  

 henhold til bekendtgørelse om energibesparelsesaktiviteter i  

 kollektive elforsyningsvirksomheder, b)	omkostninger til rådgivning om elsikkerhed i henhold til  

 stærkstrømsloven og regler i medfør heraf, c)	omkostninger til overordnede net, herunder omkostninger til den  

 systemansvarliges opgaver efter elforsyningslovens § 9, d)	omkostninger ved nettab, e)	omkostninger til sikring af forbrugerindflydelse efter  

 elforsyningslovens §§ 40-42, f)	kontingent til udligningsordninger for særlige omkostninger  

 ved tilslutning af decentrale producenter, g)	afskrivning af et aktiv optaget i åbningsbalancen som modsvar  

 til gæld vedrørende tjenestemandspensionsforpligtelser, jf. §  

 32, stk. 5, h)	transaktionsomkostninger som følge af overgangen til den nye  

 regulering (herunder omkostninger i forbindelse med selskabsomdannelse), i)	meromkostninger til måling som følge af den nye  

 regulering i henhold til reglerne om systemansvarlig virksomhed, k)	omkostninger som virksomheden er pålagt i henhold til  

 elforsyningslovens § 51, stk. 2, og § 78, stk. 6.
 Stk. 2. For kalenderårene 2002 og 2003 indregnes  

 omkostninger til nettab i henhold til virksomhedens regnskaber for år  

 2000 i omkostningerne efter stk. 1, nr. 1.
Stk. 3. Afskrivninger på et aktiv optaget som  

 modsvar til gæld vedrørende tjenestemandspensioner efter stk. 1,  

 nr. 4, litra g), sker over en afviklingsperiode, som godkendes af  

 Energitilsynet.
Den årlige afskrivning kan maksimalt svare til 1,0  

 øre pr, transporteret kWh.
Den årlige afskrivning kan dog uanset  

 bestemmelsen i 2. punktum fastsættes således, at aktivet er  

 fuldstændig afskrevet ved udgangen af den 1. bevillingsperiode.
 Stk. 4. Summen af omkostningerne efter stk. 1, nr. 1 og  

 2, betegnes omkostningsrammen.
 Stk. 5. Inden omkostningsrammen indregnes i  

 indtægtsrammen, reduceres den med det beløb, som udmønter  

 effektiviseringskravet efter §§ 20-22.
§ 15. Hvis to eller flere virksomheder har  

 fusioneret efter 1. januar 1998, opgøres omkostningerne efter § 14,  

 stk. 1, nr. 1, på grundlag af en sammenlægning af de fusionerede  

 virksomheders omkostninger i henhold til deres 1998-regskaber.
Er en  

 virksomhed blevet opdelt efter 1. januar 1998, opgøres omkostningerne  

 efter § 14, stk. 1, nr. 1, for de enkelte virksomheder på grundlag af  

 den del af 1998-regnskabet, som kan henføres til de enkelte, udskilte  

 virksomheder.
 § 16. Afskrivningerne foretages på grundlag  

 af de aktiver, som indgår i de i henhold til kapitel 6 opgjorte  

 åbningsbalancer pr. 31. december 1999, og beregnes som lige store  

 årlige beløb over aktivernes restlevetid i henhold til  

 standardlevetiderne angivet i bilag 2.
 Stk. 2. Afskrivninger af investeringer, som foretages i  

 løbet af reguleringsperioden, indregnes i indtægtsrammen med  

 virkning fra 1. januar det følgende år og beregnes efter regler  

 fastsat af miljø- og energiministeren, jf. elforsyningslovens § 69,  

 stk. 2.
 § 17. Den forrentning, som indregnes i  

 indtægtsrammen, fastsættes på grundlag af  netaktivernes  

 værdi ifølge den i henhold til kapitel 6 opgjorte  

 åbningsbalance.
 Stk. 2. Investeringer, som foretages i løbet af  

 reguleringsperioden, indregnes i forrentningsgrundlaget med virkning fra 1.  

 januar det følgende år.
 § 18. Forrentningssatsen for en virksomhed med en  

 soliditet på 40% og derunder fastsættes af Energitilsynet med  

 baggrund i renteforholdene for risikofrie finansielle papirer, tillagt en  

 procentstørrelse dels til dækning af medfinansiering af  

 nyanlæg ud fra hvorledes dette sker på et konkurrencepræget  

 marked, dels til dækning af nettofinansiering af  

 omsætningsformuen ud fra det normale gennemsnitlige niveau for  

 nettoomsætningsformue i forhold til netaktivværdien i  

 virksomhederne.
 Stk. 2. Forrentningssatsen for virksomheder med soliditet  

 på over 40% reduceres i forhold til satsen fastsat efter stk. 1 med 0,1  

 procentpoint for hver 1 procentpoints stigning i soliditet i forhold til en  

 soliditet på 40%, dog således at ingen virksomhed får en  

 lavere forrentningssats end 1% procent.
 Stk. 3. Soliditeten efter stk. 1 og 2 opgøres som  

 andelen af egenkapital medgået ved finansiering af netaktiverne i  

 henhold til virksomhedens godkendte åbningsbalance og beregnes  

 således: summen af egenkapital inklusive opskrivningsformue,  

 akkumulerede ikke-anvendte henlæggelser og over/underdækning  

 medgået ved finansiering af netaktiverne, divideret med den samlede  

 kapital medgået ved finansiering af netaktiverne, og multipliceret med  

 100.
 Stk. 4. Uanset stk. 2 fastsættes forrentningssatsen  

 for den del af netaktiverne, som er finansieret af fri egenkapital, efter  

 stk. 1.
 § 19. Forrentningssatsen efter § 18 kan  

 forhøjes i et nærmere angivet antal år, hvis virksomheden  

 over for Energitilsynet kan påvise, at der foreligger et af  

 følgende, væsentligt ændrede forhold end de der har  

 betinget udregningen af indtægtsrammen:
 1)	Der opstår af hensyn til forsyningssikkerheden behov for  

 nyinvesteringer med deraf følgende uhensigtsmæssig  

 forøget fremmedfinansiering etc.
 2)	Der opstår som følge af lovgivningsmæssige krav  

 eller påbud omkostninger, som i særlig grad påvirker den  

 pågældende virksomhed sammenlignet med øvrige  

 virksomheder.
 3)	Der gennemføres større rationaliseringstiltag i en  

 virksomhed, som medfører væsentligt forøgede omkostninger  

 ved afskedigelse af tjenestemandsansatte med rådighedsløn  

 sammenlignet med afskedigelse af ikke-tjenestemandsansatte uden  

 rådighedsløn.
 Stk. 2. Forhøjelse af forrentningssatsen på  

 grundlag af øgede omkostninger ved rationaliseringstiltag som  

 nævnt i stk. 1 nr. 3 kan alene ske med henblik på en delvis  

 kompensation af de forøgede omkostninger.
 Stk. 3. Forrentningssatsen kan forøges i et  

 nærmere angivet antal år, hvis en væsentlig del af en  

 virksomheds investeringer i netaktiver er foretaget før 1. januar  

 1980, og hvis virksomheden over for Energitilsynet kan påvise, at  

 virksomheden som følge af inflationsmæssig forringelse af  

 aktivernes værdi er stillet væsentligt ringere end tilsvarende  

 virksomheder med et nyere kapitalapparat med hensyn til finansiering af  

 reinvesteringer.
 § 20. Effektiviseringskravet udmøntes ved  

 et generelt krav, som alle virksomheder skal overholde, og et individuelt  

 krav til den enkelte virksomhed fastsat af Energitilsynet under hensyn til  

 den enkelte virksomheds effektiviseringspotentiale i sammenligning med andre  

 virksomheder.
 Stk. 2. Det generelle effektiviseringskrav efter stk. 1  

 udgør for år 2000 3 % af den fastsatte omkostningsramme, og  

 yderligere 3% heraf i hvert af årene 2001, 2002 og 2003.
 Stk. 3. Det individuelle krav fastsættes med  

 virkning fra 1. januar 2001 efter retningslinier fastsat af miljø- og  

 energiministeren.
 § 21. Fastlæggelse af den enkelte  

 virksomheds effektiviseringspotentiale sker på baggrund af en  

 sammenligning (benchmarking) af virksomhedernes omkostninger til drift i  

 henhold til 1998-regnskaberne, jf. § 14, stk. 1, nr. 1, og til årlige  

 afskrivninger på aktiverne i åbningsbalancen, jf. § 16, stk. 1,  

 sammenholdt med virksomhedernes netvolumen.
 Stk. 2. Ved benchmarking efter stk. 1 ses der bort fra  

 omkostninger vedrørende 220 kV-nettet.
 Stk. 3. Ved benchmarking efter stk. 1 beregnes de enkelte  

 virksomheders effektivitetstal efter formlen i bilag 3.
 § 22. I 2001 foretages en benchmarking på  

 baggrund af virksomhedernes omkostninger til drift og afskrivninger i henhold  

 til  regnskabet for år 2000. Finansielle omkostninger, omkostninger til  

 de i § 14, stk. 1, nr. 4 nævnte aktiviteter og omkostninger  

 vedrørende 220 kV-nettet medgår ikke ved benchmarkingen.
 Stk. 2. Benchmarking efter stk. 1 foretages som angivet i  

 § 21, stk. 2 og 3.
 Stk. 3. Virksomheder, som ved benchmarking efter stk. 1  

 udviser en højere effektivitet end i den  benchmarking, der er  

 foretaget efter § 21, får opskrevet deres indtægtsrammer  

 tilsvarende med virkning fra 1. januar 2001. Virksomheder som udviser en  

 lavere effektivitet, får reduceret deres indtægtsrammer  

 tilsvarende med virkning fra 1. januar 2002.
 § 23. Energitilsynet udmelder  

 indtægtsrammerne for år 2000 inden en tidsfrist der tager hensyn  

 til virksomhedernes mulighed for selskabsdannelse med virkning fra 1. januar  

 2000.
 Stk. 2. Energitilsynet udmelder inden udgangen af  

 år 2000 indtægtsrammer for årene 2001, 2002 og 2003.
Kapitel 4 Årlig korrektion af indtægtsrammer § 24. Forud for hvert kalenderår i en  

 reguleringsperiode udmelder Energitilsynet en justeret indtægtsramme  

 for kalenderåret under hensyn til ændringer i forrentnings- og  

 afskrivningsgrundlaget i forhold til det, der blev lagt til grund ved  

 fastlæggelsen af indtægtsrammen, jf. § 8, stk. 2, og § 9, stk. 2,  

 henholdsvis § 16, stk. 2, og § 17, stk. 2, og under hensyn til den forventede  

 pris- og lønudvikling i året.
 § 25. Ved udgangen af hvert kalenderår i en  

 reguleringsperiode foretager Energitilsynet følgende korrektioner i  

 indtægtsrammen for det pågældende  

 kalenderår:
 1)	Den del af indtægtsrammen, der dækker de i § 6, stk. 1,  

 nr. 1 henholdsvis § 14, stk. 1, nr. 1, nævnte driftsomkostninger,  

 korrigeres under hensyn til den faktiske pris- og lønudvikling i  

 kalenderåret.
 2)	De faktiske omkostninger i kalenderåret ved aktiviteter  

 omfattet af § 11 henholdsvis § 14, stk. 1, nr. 4, indregnes til erstatning  

 for de budgetterede størrelser.
§ 26. Hvis virksomhedens indtægter fra salg  

 af ydelser, investeringsbidrag, herunder betaling for at stille  

 transmissionsnet til rådighed for systemansvarlig, jf.  

 elforsyningslovens § 21, stk. 2, samt indtægter fra udligningsordninger  

 for tilslutning af decentrale producenter overstiger den korrigerede  

 indtægtsramme, jf. § 25, foreligger der overdækning.
Hvis de  

 nævnte indtægter er mindre end den korrigerede  

 indtægtsramme, foreligger der underdækning.
 Stk. 2. Overdækning eller underdækning for  

 hvert  kalenderår i en reguleringsperiode registreres på  

 mellemregningskonto og indregnes i indtægtsrammen for det første  

 kalenderår i den næste reguleringsperiode.
Kapitel 5 Beregning og anvendelse af overskud og kapitalafkast § 27. Ved kalenderårets udgang  

 opgøres virksomhedens faktiske omkostninger til drift, afskrivninger  

 og nettorenteudgifter af kapital, som er placeret i netaktiver.
Ved  

 opgørelsen af nettorenteudgifter ses bort fra renteindtægter fra  

 kapital finansieret af fri egenkapital.
 Stk. 2. Hvis summen af omkostningerne som opgjort efter  

 stk. 1 er mindre end den korrigerede indtægtsramme, jf. § 25,  

 foreligger der et overskud.
 § 28. Den del af overskuddet efter § 27, stk. 2,  

 som skyldes, at de faktiske omkostninger til drift og afskrivninger er mindre  

 end den effektivitetsregulerede omkostningsramme fastsat efter § 6, stk. 5,  

 henholdsvis efter § 14, stk. 5, som korrigeret efter § 25, udgør en  

 ekstraordinær effektiviseringsgevinst.
 Stk. 2. Overskud optjent i år 2000 kan ikke  

 udgøre ekstraordinær effektiviseringsgevinst efter stk. 1.
 Stk. 3. Ekstraordinær effektiviseringsgevinst, som  

 ikke overstiger 5% af den korrigerede indtægtsramme, er frit disponibel  

 for virksomheden.
 Stk. 4. Den del af overskuddet, som svarer til  

 forrentning af virksomhedens frie egenkapital medgået til finansiering  

 af netaktiverne ved den efter § 9, stk. 3 henholdsvis § 18, stk. 1 fastsatte  

 forrentningssats, er frit disponibel for virksomheden.
 Stk. 5. Den del af overskuddet, som ikke er frit  

 disponibelt efter stk. 3 eller 4, anvendes til konsolidering eller til  

 nedsættelse af prisen på virksomhedens ydelser.
 § 29. Renteindtægter og andet afkast fra fri  

 egenkapital, som ikke er placeret i netaktiver, er til fri disposition for  

 virksomheden.
 Stk. 2. Afkast fra anden kapital end nævnt i stk.  

 1, som ikke er placeret i netaktiver, anvendes til konsolidering af  

 virksomheden eller til nedsættelse af prisen på virksomhedens  

 ydelser.
Kapitel 6 Opgørelse af kapitalforhold og  

 åbningsbalancer § 30. Ved udarbejdelsen af virksomhedernes  

 kapitalopgørelser og åbningsbalancer, jf. elforsyningslovens §  

 100, værdisættes netaktiverne ud fra standardpriserne i henhold  

 til bilag 2, idet der på grundlag af  prisindekset i henhold til bilag  

 2 foretages en prisregulering af standardprisen til niveauet på det  

 beregnede investeringstidspunkt, jf. stk. 2. Den således regulerede  

 pris nedskrives frem til den 31. december 1999 med lige store årlige  

 beløb over standardlevetiden i henhold til bilag 2 fra det beregnede  

 investeringstidspunkt, jf. stk. 2.
 Stk. 2. Det beregnede investeringstidspunkt  

 opgøres på baggrund af standardlevetiden i henhold til bilag 2  

 sammenholdt med virksomhedens skøn over den forventede  

 restlevetid.
§ 31. Ved udarbejdelsen af  

 kapitalopgørelser og åbningsbalancer værdisættes  

 ejendomme efter den seneste offentlige vurdering.
Produktionsanlæg over  

 25 MW (bortset fra centrale kraftværker), vindmøller og  

 decentrale kraftvarmeanlæg ansættes til anskaffelsespriser  

 nedskrevet efter reglerne i årsregnskabsloven.
Biler, andre tekniske  

 anlæg, maskiner, inventar, edb-udstyr og teleforbindelser  

 ansættes til halvdelen af anskaffelsespriserne.
Ejerandele i centrale  

 kraftværker, øvrig elproduktion samt i øvrige  

 elforsyningsvirksomheder værdisættes ud fra balancerne i de  

 pågældende virksomheders regnskaber.
§ 32. Ved udarbejdelse af åbningsbalancerne  

 skal foretages en opdeling af passiverne i fri egenkapital,  

 opskrivningsformue tillagt ikke anvendte henlæggelser,  

 over/underdækning samt fremmedkapital.
Endvidere skal finansieringen af  

 kraftværksindskuddet opgøres.
 Stk. 2. Fri egenkapital er den kapital, der frit har  

 kunnet disponeres over efter den tidligere elforsyningslov.
 Stk. 3. Ved opskrivningsformue forstås forskellen  

 mellem værdiansættelsen af aktiverne efter § 30 og de tilsvarende  

 aktivers bogførte værdi pr. 31. december 1999 i det godkendte  

 1999-regnskab.
 Stk. 4. Forskellen mellem på den ene side  

 værdien af  netaktiver og fastsat aktivværdi af  

 kraftværksindskud og på den anden side summen af  

 opskrivningsformuen vedrørende netaktiver tillagt henlæggelser  

 til disse, fri egenkapital placeret i netaktiver, værdien af eventuelt  

 indskud i kraftværker samt fri egenkapital placeret i andre aktiver i  

 virksomheden,  betragtes som fremmedkapital, der hidtil er medgået til  

 finansiering af netaktiverne.
 Stk. 5. I virksomheder med forpligtelser over for en  

 kommune som følge af kommunens betaling af tjenestemandspension  

 optjent inden 31. december 1999, hvortil der ikke er hensat midler, optages i  

 åbningsbalancen et aktiv, der modsvarer den aktuarmæssigt  

 opgjorte tjenestemandsforpligtigelse, som opføres i balancen som  

 gæld til kommunen.
 Stk. 6. Bestemmelsen i stk. 5 finder tilsvarende  

 anvendelse i forbindelse med netvirksomheder, der drives som led i den  

 kommunale forvaltning.
 § 33. Energitilsynet godkender og udmelder de  

 enkelte virksomheders åbningsbalancer pr. 1. januar 2000 inden en  

 tidsfrist, der tager hensyn til virksomhedernes mulighed for selskabsdannelse  

 med virkning fra 1. januar 2000.
Kapitel 7 Regnskabsføring m.v.
 § 34. Virksomhedernes regnskaber samt deres  

 kapitalopgørelser og åbningsbalancer efter kapitel 6 skal  

 udarbejdes, revideres og offentliggøres i overensstemmelse med  

 reglerne i årsregnskabsloven med de undtagelser, der følger af  

 nærværende bekendtgørelse.
 § 35. Kommuner der udfører netvirksomhed  

 som en del af den kommunale forvaltning, skal holde disse aktiviteter  

 regnskabsmæssigt adskilt fra den øvrige forvaltning.
 Stk. 2. Samtlige en kommunes direkte og indirekte  

 omkostninger og indtægter i forbindelse med driften af en netvirksomhed  

 skal opføres i den del af kommunens regnskab, der vedrører  

 netvirksomheden.
 Stk. 3. Regnskaber for kommunale netvirksomheder, jf.  

 stk. 1, samt kapitalopgørelser og åbningsbalancer efter kapitel  

 6 udarbejdes og offentliggøres i overensstemmelse med reglerne i  

 årsregnskabsloven samt revideres efter § 42 og § 42 a i den kommunale  

 styrelseslov, dog med de undtagelser der følger af  

 nærværende bekendtgørelse.
Kapitel 8 Sanktionsbestemmelser § 36. Medmindre højere straf er forskyldt  

 efter anden lovgivning, straffes med bøde den, der undlader at  

 udarbejde, revidere eller offentliggøre regnskaber,  

 kapitalopgørelser eller åbningsbalancer som fastsat i § 34.
Kapitel 9 Ikrafttrædelsesbestemmelser § 37. Bekendtgørelsen træder i kraft  

 den 10. maj 2000.
Miljø- og Energiministeriet, den 1. maj  

 2000 Svend Auken /Knud Pedersen Bilag 1 Indeks til brug for regulering af driftsomkostninger Regulering for pris- og lønudvikling af driftsomkostninger i  

 henhold til § 6, stk.1 nr. 1 og § 14, stk. 1 nr.1, sker ved anvendelse af et  

 sammenvejet indeks med 50% lønandel og 50% materialeandel.  

 Lønindekset er Danmarks Statistiks lønindeks for ansatte i den  

 private sektor.
Materialeindekset er Danmarks Statistiks engrosprisindeks for  

 undergrupper maskiner, værktøj og varetransportmidler.
Bilag 2 Standardpriser og standardlevetider for aktiver Ved fastlæggelse af netaktivværdier i åbningsbalancerne  

 i henhold til § 30 anvendes nedenstående standardpriser og  

 standardlevetider.
Ved den prisregulering, der foretages af standardprisen efter § 30,  

 anvendes et sammenvejet indeks for investeringsgoder med 25% lønandel  

 og 75 % investeringsgodeandel.
For netaktiver med en standardpris på  

 mere end 10 millioner kr. pr. km/stk udgør lønandelen dog 10%  

 og investeringsgodeandelen 90%. Investeringsgodeandelen reguleres efter  

 Nationalregnskabets investeringsgodeindeks.
Lønandelen reguleres efter  

 Danmarks Statistiks lønindeks for ansatte i den private sektor.
 Ved beregning af afskrivning på netaktiver i henhold til § 8, stk. 3  

 og § 16, stk. 1 anvendes de nedenstående standardlevetider.
 Række nr.
Netkomponent Måle-enhed Standard levetider Standard-pris 13 Transmissionsnet 132/150 kV kabel 14 City km 40 6.550.000 15 By km 40 5.000.000 16 Land km 40 3.500.000 17 Sø km 40 6.198.000 18 Transmissionsnet 132/150 kV luftledning  1  

 system km 40 1.200.000 19 Transmissionsnet 132/150 kV  luftledning 2  

 systemer km 40 1.900.000 20 Transformerstation 400 kV/132-150 kV 21 Pr. 400 kV felt, udendørs  

 åben felt 40 14.000.000 22 Pr. 400 kV felt, indendørs  

 gasisoleret felt 50 25.000.000 23 Pr. 132-150 kV felt, udendørs  

 åben felt 40 4.500.000 24 Pr. 132-150 kV felt, indendørs  

 gasisoleret felt 50 9.000.000 25 Transformer ekskl. felt stk 40 30.000.000 26 Reaktor stk 40 8.000.000 28 Transformerstation 132-150 kV/ 30-50-60  

 kV 29 Pr. 132-150 kV felt, udendørs  

 åben felt 40 4.800.000 30 Pr. 132-150 kV felt, indendørs  

 åben felt 50 5.300.000 31 Pr. 132-150 kV felt, indendørs  

 gasisoleret felt 50 9.000.000 32 Pr. 50-60 kV felt, udendørs  

 åben felt 40 1.800.000 33 Pr. 50-60 kV felt, indendørs  

 åben felt 50 1.950.000 34 Pr. 50-60 kV felt, indendørs  

 gasisoleret felt 50 4.200.000 35 Pr. 30 kV felt, indendørs  

 åben felt 50 2.200.000 36 Pr. 30 kV felt, indendørs  

 gasisoleret felt 50 1.750.000 37 Transformer ekskl. felt, 100 MVA stk 50 6.000.000 38 Transformer ekskl. felt, 125 MVA stk 50 7.750.000 39 Transformer ekskl. felt, 160 MVA stk 50 7.000.000 40 Reaktor, kondensatorbatteri stk 40 2.000.000 41 Transformerstation 30-50-60-132-150 kV/10-15-20  

 kV 42 City 44 Pr. 132-150 kV felt, indendørs  

 gasisoleret felt 45 9.000.000 46 Pr. 50-60 kV felt, indendørs  

 åben felt 40 2.600.000 47 Pr. 50-60 kV felt, indendørs  

 gasisoleret felt 45 4.200.000 48 Pr. 30 kV felt, indendørs  

 åben felt 45 3.200.000 49 Pr. 30 kV felt, indendørs  

 gasisoleret felt 45 1.800.000 50 Pr. 15-20 kV felt, indendørs  

 åben/kapslet  

                    Anføres i række 133  134 felt 45 51 Pr. 10 kV felt, indendørs åben/kapslet  

Anføres i række 137   139 felt 45 52 Transformer ekskl. felter Anføres i række 141   144 stk 45 53 By 54 Pr. 132-150 kV felt, udendørs  

 åben felt 40 5.000.000 55 Pr. 132-150 kV felt, indendørs  

 gasisoleret felt 45 9.000.000 56 Pr. 50-60 kV felt, udendørs  

 åben felt 40 1.250.000 57 Pr. 50-60 kV felt, indendørs  

 åben felt 45 2.500.000 58 Pr. 50-60 kV felt, indendørs  

 gasisoleret felt 45 4.200.000 59 Pr. 30 kV felt, indendørs  

 åben felt 45 1.200.000 60 Pr. 30 kV felt, indendørs  

 gasisoleret felt 45 1.500.000 61 Pr. 15-20 kV felt, indendørs  

 åben/kapslet  

                    Anføres i række 146  147 felt 45 62 Pr. 10 kV felt, indendørs åben/kapslet  

Anføres i række 150  - 152 felt 45 63 Transformer ekskl. felter  

                           Anføres i række 154  

 157 stk 45 64 Land 65 Pr. 132-150 kV felt, udendørs  

 åben felt 40 5.000.000 66 Pr. 132-150 kV felt, indendørs  

 gasisoleret felt 45 9.000.000 67 Pr. 50-60 kV felt, udendørs  

 åben felt 40 1.250.000 68 Pr. 50-60 kV felt, indendørs  

 åben felt 45 2.500.000 69 Pr. 50-60 kV felt, indendørs  

 gasisoleret felt 45 4.200.000 70 Pr. 30 kV felt, indendørs  

 åben felt 45 1.200.000 71 Pr. 30 kV felt, indendørs  

 gasisoleret felt 45 1.500.000 72 Pr. 15-20 kV felt, indendørs  

 åben/kapslet Anføres i række 159   161 felt 45 73 Pr. 10 kV felt, indendørs åben/kapslet Anføres i række 163   165 felt 45 74 Transformer ekskl. felter Anføres i række 167   170 stk 45 76 Distributionsnet 50-60 kV jordkabel 77 City km 40 2.400.000 78 By km 40 1.800.000 79 Land km 40 1.500.000 80 Distributionsnet 30 kV jordkabel 81 City km 40 3.500.000 82 Distributionsnet 10-15-20 kV jordkabel 83 City km 40 550.000 84 By km 40 300.000 85 Land km 40 200.000 86 Distributionsnet 0,4 kV jordkabel inkl.  

 skabe 87 City km 40 450.000 88 By km 40 270.000 89 Land km 40 140.000 Distributionsnet 50-60 og 10-15-20 kV  

 luftledning 90 Distributionsnet 50-60 kV luftledning pr.  

 system km 40 500.000 91 Distributionsnet 10-15-20 kV luftledning km 35 170.000 92 Distributionsnet 0.4 kV luftledning 93 City km 30 150.000 94 By km 30 125.000 95 Land km 30 105.000 96 Netstationer 10-15-20/0.4 kV (inkl. 2  

 transformer) 97 Muret bystationer (egen bygning) 98 City stk.
40 400.000 99 By/Land stk.
40 400.000 100 Muret bystation (rum til rådighed) 101 City stk.
40 321.000 102 By/Land stk.
40 321.000 103 Netstationer 10-15-20/0.4 kV (inkl. 1  

 transformer) 104 Muret bystationer (egen bygning) 105 City stk.
40 350.000 106 By/Land stk.
40 350.000 107 Muret bystation (rum til rådighed) 108 City stk.
40 205.000 109 By/Land stk.
40 205.000 110 Store kiosker > 630 kVA 111 City stk.
40 265.000 112 By stk.
40 250.000 113 Land stk.
40 225.000 114 Små kiosker < 630 kVA 115 City stk.
40 241.000 116 By stk.
40 190.000 117 Land stk.
40 190.000 118 Mastestationer/tårne stk.
40 200.000 119 Satellitstationer stk.
40 139.000 120 Målere > 63 A stk.
30 2800 121 Målere < 63 A stk.
30 600 122 Stikledninger luftledninger stk.
40 2250 123 Stikledninger Kabler stk.
40 3100 124 Antal opsamlingspunkter til  

 fjernaflæsning stk.
10 4200 125 Koblingsstationer Anføres i række 172  173 stk.
126 Signalkabler og tomrør mellem enheder Anføres i række 175 - 176 stk 131 Specificerede poster 132 50   Pr. 15-20 kV felt, indendørs  

 åben/kapslet 133 50a  Pr. 15-20 kV felt, indendørs  

 åben/kapslet, høj belastning felt 45 250.000 134 50b  Pr. 15-20 kV felt, indendørs  

 åben/kapslet, middel belastning felt 45 85.000 136 51   Pr. 10 kV felt, indendørs  

 åben/kapslet 137 51a  Pr. 10 kV felt, indendørs  

 åben/kapslet, høj belastning felt 45 1.300.000 138 51b  Pr. 10 kV felt, indendørs  

 åben/kapslet, middel belastning felt 45 760.000 139 51c  Pr. 10 kV felt, indendørs  

 åben/kapslet, lav belastning felt 45 730.000 140 52   Transformer ekskl. felt 141 52a  Transformer ekskl. felt - 20 MVA og derover stk.
45 3.480.000 142 52b  Transformer ekskl. felt - 16 MVA og derunder stk.
45 2.160.000 143 52c  Slukkespole, 50-60 kV stk.
45 915.000 144 52d  Slukkespole, 10-15-20 kV, inkl. nulpunkt og  

 jordmodstand stk.
45 390.000 145 61   Pr. 15-20 kV felt, indendørs  

 åben/kapslet 146 61a  Pr. 15-20 kV felt, indendørs  

 åben/kapslet, høj belastning felt 45 200.000 147 61b  Pr. 15-20 kV felt, indendørs  

 åben/kapslet, middel belastning felt 45 425.000 149 62   Pr. 10 kV felt, indendørs  

 åben/kapslet 150 62a  Pr. 10 kV felt, indendørs  

 åben/kapslet, høj belastning felt 45 500.000 151 62b  Pr. 10 kV felt, indendørs  

 åben/kapslet, middel belastning felt 45 325000 152 62c  Pr. 10 kV felt, indendørs  

 åben/kapslet, lav belastning felt 45 300.000 153 63   Transformer ekskl. felt 154 63a  Transformer ekskl. felt - 20 MVA og derover stk.
45 2.500.000 155 63b  Transformer ekskl. felt - 16 MVA og derunder stk.
45 2.000.000 156 63c  Slukkespole, 50-60 kV stk.
45 700.000 157 63d  Slukkespole, 10-15-20 kV, inkl. nulpunkt og  

 jordmodstand stk.
45 327.500 158 72   Pr. 15-20 kV felt, indendørs  

 åben/kapslet 159 72a  Pr. 15-20 kV felt, indendørs  

 åben/kapslet, høj belastning felt 45 470.000 160 72b  Pr. 15-20 kV felt, indendørs  

 åben/kapslet, middel belastning felt 45 400.000 161 72c  Pr. 15-20 kV felt, indendørs  

 åben/kapslet, lav belastning felt 45 400.000 162 73   Pr. 10 kV felt, indendørs  

 åben/kapslet 163 73a  Pr. 10 kV felt, indendørs  

 åben/kapslet, høj belastning felt 45 300.000 164 73b  Pr. 10 kV felt, indendørs  

 åben/kapslet, middel belastning felt 45 300.000 165 73c  Pr. 10 kV felt, indendørs  

 åben/kapslet, lav belastning felt 45 300.000 166 74   Transformer ekskl. felt 167 74a  Transformer ekskl. felt - 20 MVA og derover stk.
45 2.500.000 168 74b  Transformer ekskl. felt - 16 MVA og derunder stk.
45 2.000.000 169 74c  Slukkespole, 50-60 kV stk.
45 420.000 170 74d  Slukkespole, 10-15-20 kV, inkl. nulpunkt og  

 jordmodstand stk.
45 130.000 171 125 Koblingsstationer 172 125a Koblingsstation stk.
40 120.000 173 125b Slukkespole, 10-15-20 kV, inkl. nulpunkt og  

 jordmodstand stk.
45 125.000 174 126 Signalkabler og tomrør mellem enheder 175 126a Signal- og overvågningskabler km.
40 125.000 176 126b Tomrør km.
40 16.000 179 Skeletfelter 180 400 kV felt, udendørs åben felt 40 1.400.000 181 400 kV felt, indendørs gasisoleret felt 40 7.500.000 182 132-150 kV felt, udendørs  

 åben felt 40 500.000 184 132-150 kV felt, indendørs  

 gasisoleret felt 40 3.000.000 185 50-60 kV felt, udendørs  

 åben felt 40 180.000 186 50-60 kV felt, indendørs  

 åben felt 40 780.000 187 50-60 kV felt, indendørs  

 gasisoleret felt 40 1.260.000 190 15-20 kV felt, indendørs  

 åben/kapslet felt 40 500.000 Bilag 3 Beregning af effektivitetstal Den enkelte virksomheds effektivitetstal, jf. § 13 henholdsvis § 21,  

 beregnes som forholdet mellem de i § 13, stk. 1 og 2 henholdsvis § 21, stk. 1  

 og 2 angivne omkostninger, og virksomhedens netvolumen.
Netvolumen  

 opgøres ved hjælp af en række tekniske faktorer: antallet  

 af slutbrugere, km luftledning, km kabellagt ledning, antal felter og antal  

 transformerstationer, alt opdelt på spændingsniveaer.
 Effektivitetstallet beregnes efter følgende formel:
Effektivitetstal = (Samlede  

 omkostninger/netvolumen)/korrektionsfaktor -	Netvolumen =18,0 * antal felter 132kV (på 400/132 stationer) +  

 23,5 * km kabel 132 kV + 3,0 * km luftledning 132 kV + 16,9 * antal felter  

 132 kV (på 132/50 stationer) + 19,4 * antal transformere 132/50 kV +  

 8,7 * antal felter 50 kV (på 132/50 stationer) + 7,1 * km kabel 50 kV +  

 1,9 * km luftledning 50 kV + 6,7 * antal felter 50 kV (på 50/10  

 stationer) + 7,2 * antal transformere 50/10 kV + 3,9 * antal felter 10 kV +  

 1,1 * km kabel 10 kV + 0,9 * km luftledning 10 kV + 1,1 * antal stationer  

 10/0,4 kV + 1,0 * km kabel 0,4 kV + 1,5 * km luftledning 0,4 kV + 0,03 *  

 antal kunder.
hvor 132 kV dækker 150/132kV, 50 kV dækker 60/50/30 kV  

 samt 10 kV dækker 20/15/10 kV.
På f.eks. en 150/10 kV station  

 placeres felterne på henholdsvis 150 (på 132/50 stationen) og 10  

 kV (på 50/10 stationen), mens transformeren placeres på det  

 højeste spændingsniveau (dvs. som en 150/60 transformer).
-	By/land   korrektion.
På grundlag af alle selskabernes  

 beregnede effektivitetstal (samlede omkostninger/netvolumen) fastlægges  

 en »bedste« lineær sammenhæng mellem kundetæthed (antal  

 målere/km 0,4 kV kabel+ luftledning) og effektivitetstal.
Det enkelte  

 selskabs omkostningsindeks korrigeres herefter med følgende  

 korrektionsfaktor.
Korrektionsfaktor  = k1 * kundetæthed + k2 k1 og k2 er henholdsvis hældning og  

 skæring i den »bedste« lineære sammenhæng.
 Denne korrektionsfaktor skal udelukkende anvendes på de lave  

 spændingsniveauer, dvs. på netkomponenter fra lavspænding  

 og op til og med 10 kV kabler og luftledninger.
