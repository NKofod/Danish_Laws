 Efter § 3 og § 26 i tjenestemandsloven, jf. lovbekendtgørelse nr.
 572 af 5. august 1991, som senest ændret ved lov nr. 208 af 28.
 april 1993, bestemmes:
 § 1.  Told- og skattedirektøren bemyndiges til at  

 udnævne og afskedige personer i stillinger som tjenestemænd i lønramme 1-35 i  

 de statslige told- og skattemyndigheder, bortset fra uansøgte afskedigelser.
 Stk. 2.  Præsidenten for Landsskatteretten bemyndiges  

 til at udnævne og afskedige personer i stillinger i lønramme 1-35 i  

 Landsskatteretten, bortset fra uansøgte afskedigelser.
 Stk. 3.  Afgørelser i henhold til stk. 1 og 2 kan ikke  

 påklages anden administrativ myndighed.
 § 2.  Bekendtgørelsen har virkning fra 2. marts 1996.
 Stk. 2.  Samtidig ophæves bekendtgørelse nr. 838 af 28.  

 september 1994 om delegering af udnævnelses- og afskedigelseskompentence til  

 told- og skattedirektøren.
