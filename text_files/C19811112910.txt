 I henhold til færdselslovens § 99, stk. 3, kan politiet forlange fjernelse  

 af skilte, opslag, lysindretninger og lignende genstande, der kan ses fra  

 vej, hvis de kan virke vildledende eller være til ulempe for færdslen.
Som vejledning for om der foreligger synsnedsættende blænding til ulempe  

 for færdslen, kan følgende værdier for sløringsluminans anvendes (om  

 beregning af sløringsluminans kan henvises til vejregler »9.20.05  

 Udstyr, Vejbelysning.
Håndbog«):
 For beslyste veje med anlæg for reduceret drift skal regnes med den  

 middelluminans, der optræder i den reducerede tilstand.
 Hvor der forekommer færdselstavler eller signalanlæg, bør intet armatur  

 eller armatursammensætning uden for vejen forårsage en sløringsluminans, der  

 overstiger de i skemaet anførte værdier for en enkelt blændingskilde.
 Observationsstedet skal regnes indtil 200 m fra det pågældende trafikskilt  

 eller signalanlæg for motorveje og indtil 100 m for øvrige veje.
 Intet armatur eller armatursammensætning uden for vejen bør have en  

 lysstyrke på mere end 10.000 cd i retning mod vejen.
 Det bør endvidere tilstræbes, at armaturer i belysningsanlæg i vejens  

 nærhed skal være totalt afskærmede mod vejen.
 Ved blændingsberegninger i forbindelse med tavler og signalanlæg skal  

 disse anvendes som observationspunkt.
 P.M.V.
 E.B.
