Vejledning om børnetilskud og  

 forskudsvis udbetaling af børnebidrag Indledning Vejledningens område 1. Vejledningen afløser  

 Socialministeriets vejledning nr. 42 af 30. januar 1996 om  

 børnetilskud og forskudsvis udbetaling af børnebidrag.
De lovændringer, der er vedtaget siden 1996, er  

 indarbejdet i den nye vejledning.
De væsentligste ændringer er  

 bestemmelsen om, at kommunalbestyrelsen fra 1. januar 1998 årligt skal  

 anmode om skriftlig bekræftelse fra modtagere af ordinært og  

 ekstra børnetilskud af modtagerens fortsatte status som enlig  

 forsørger (punkt 19-20), indtægtsreguleringen af det  

 særlige børnetilskud til pensionister (punkt 30), der har  

 virkning fra 1. april 2000, samt det særlige børnetilskud til  

 uddannelsessøgende forældre (punkt 35-38), der kan udbetales fra  

 den 1. januar 2001. Endvidere er i vejledningen medtaget de ændringer,  

 der følger af førtidspensionsreformen, som træder i kraft  

 1. januar 2003 (punkt 32).
 I vejledningen uddybes reglerne i lov om  

 børnetilskud og forskudsvis udbetaling af børnebidrag, der er  

 optrykt som bilag 1 til denne vejledning, jf. lovbekendtgørelse nr.  

 1017 af 17. november 2000. Loven er senere ændret ved lov nr. 1311 af  

 20. december 2000, hvor det særlige børnetilskud til  

 uddannelsessøgende forældre blev indført, ved lov nr. 285  

 af 25. april 2001 om førtidspensionsreformen med ikrafttræden 1.  

 januar 2003 og ved lov nr. 461 af 7. juni 2001, hvorefter henvisninger til  

 lov om børns retsstilling ændres til henvisninger til lov om  

 børns forsørgelse med virkning fra denne lovs  

 ikrafttræden den 1. juli 2002.
Forhold til Lov om en børnefamilieydelse 2. Lov om børnetilskud og  

 forskudsvis udbetaling af børnebidrag afløste 1. januar 1987  

 lov om børnetilskud og andre familieydelser, der trådte i kraft  

 i forbindelse med indførelse af kildeskat i 1970. Regler om  

 børnetilskud blev første gang indført i 1950 som  

 supplement til de dagældende regler om børnefradrag i skatten.  

 Regler om forskudsvis udbetaling af børnebidrag var oprindeligt en del  

 af forsorgslovens bestemmelser.
Samtidig med lov om børnetilskud og forskudsvis  

 udbetaling af børnebidrag indførtes med virkning fra 1. januar  

 1987 lov om en børnefamilieydelse, jf. lovbekendtgørelse nr.  

 846 af 4. september 2000. Denne lov hører under Skatteministeriets  

 område og administreres af skattemyndighederne.
På visse  

 områder svarer de administrative regler i lov om en  

 børnefamilieydelse til de administrative regler om  

 børnetilskud, som er beskrevet i denne vejledning.
Det gælder  

 punkt 7-8 om hjemsted, punkt 9 om, at barnet har indgået  

 ægteskab, punkt 10-11 om, at barnet ikke er forsørget af  

 offentlige midler, og punkt 43 om, hvem børnetilskuddet udbetales til.  

 Afgørelser efter lov om en børnefamilieydelse kan, for så  

 vidt de ikke vedrører spørgsmålet om, at modtageren er  

 fuldt skattepligtig her i landet, ankes efter samme regler som  

 afgørelser om børnetilskud og forskudsvis udbetaling af  

 børnebidrag, jf. denne vejlednings punkt 80.
Forhold til anden lovgivning og andre retskilder 3. Vejledningen bygger ud over lovteksten  

 på den med hjemmel i loven udsendte bekendtgørelse (optrykt som  

 bilag 2 til vejledningen), jf. bekendtgørelse nr. 153 af 26. februar  

 1998 om børnetilskud og forskudsvis udbetaling af børnebidrag  

 og ændringsbekendtgørelse nr. 205 af 24. marts 2000. Endvidere  

 bygger vejledningen på den retspraksis, der har udviklet sig, bl.a.  

 på grundlag af principielle afgørelser, der er truffet af Den  

 Sociale Ankestyrelse og offentliggjort ved de SM-meddelelser, som der er  

 henvist til i vejledningen.
Der er henvisning til anden lovgivning i det omfang denne  

 har betydning for administrationen af lov om børnetilskud og  

 forskudsvis udbetaling af børnebidrag.
Det gælder lov om  

 retssikkerhed og administration på det sociale område,  

 forvaltningsloven, CPR-loven, lov om børns forsørgelse (indtil  

 1. juli 2002 lov om børns retsstilling) og lov om inddrivelse af  

 underholdsbidrag.
Vejledningen omhandler også de internationale  

 aftaler, der har betydning for administration af børnetilskud og  

 forskudsvis udbetaling af børnebidrag.
Det drejer sig om EF-forordning  

 nr. 1408/71, Nordiske konvention om social sikring samt en række  

 bilaterale konventioner og overenskomster, jf. vejledningens kapitel 9.
Ændringer i vejledningens systematik 4. Vejledningens systematik er i et vist  

 omfang ændret.
Den gamle vejlednings kapitel II om børnetilskud  

 og ydelser til særlige grupper af børn er i den nye vejledning  

 opdelt i 4 kapitler (kapitel 2-5) efter hovedkategorier af tilskud.
Tilskud  

 til pensionister er samlet i kapitel 4. Kapitlerne III, IX og XI fra den  

 gamle vejledning er omredigeret og i hovedtrækkene samlet i den nye  

 vejledning under Kapitel 6 administration af børnetilskud.
Kapitlerne  

 V, VI og punkt 43 i kapitel X fra den gamle vejledning er i den nye  

 vejledning samlet under kapitel 8 inddrivelse af forskudsvis udbetalte  

 børnebidrag.
Den gamle vejlednings kapitel X, punkt 44 og 45, er  

 redigeret ind i den nye vejlednings kapitel 9 om internationale regler.
 Der er i den nye vejledning indsat uddrag af lovtekster  

 som indledning til de punkter, der vedrører den pågældende  

 lovtekst.
Regler om vejledning 5. Loven om retssikkerhed og administration  

 på det sociale område indeholder regler om Ankestyrelsens og de  

 sociale nævns pligt til at give vejledning inden for det sociale  

 område.
 Udgangspunktet er, at kommunerne yder vejledning om  

 sociale spørgsmål overfor borgerne, mens medarbejdere i  

 kommunerne kan søge vejledning i de sociale nævn, og  

 medarbejdere i de sociale nævn kan søge vejledning i  

 Ankestyrelsen.
 Den Sociale Sikringsstyrelse yder kommunerne og de sociale  

 nævn rådgivning og vejledning om de internationale regler.
Kapitel 1 Betingelser for retten til børnetilskud og  

 forskudsvis udbetaling af børnebidrag Indfødsret § 5.
1)	Barnet eller en af forældrene, der har  

 forældremyndigheden over barnet, har dansk indfødsret eller med  

 hensyn til børnetilskud efter §§ 2-3 har haft fast bopæl  

 her i landet i det seneste år og med hensyn til børnetilskud  

 efter § 4 har haft fast bopæl her i landet i de seneste 3  

 år.
En ret, der er erhvervet ved fast bopæl, bevares uanset  

 senere fravær, når pågældende på ny får  

 fast bopæl her.
Betingelsen om dansk indfødsret gælder dog  

 ikke for udlændinge, som har fået opholdstilladelse i Danmark  

 efter § 7 eller § 8 i udlændingeloven.
 2)    .
 .
 § 12. Bidrag kan udbetales  

 forskudsvis for tiden, indtil et barn fylder 18 år.
Stk. 2. Betingelserne i § 5, stk. 1, finder  

 tilsvarende anvendelse med hensyn til adgangen til at få et bidrag  

 udbetalt forskudsvis.
Medmindre barnet eller en af forældrene, der har  

 forældremyndigheden over barnet, har dansk indfødsret eller har  

 fået opholdstilladelse i Danmark efter § 7 eller § 8 i  

 udlændingeloven, forudsætter udbetaling fast bopæl her i  

 landet i en sammenhængende periode af 3 år.
 ..
 6. Retten til ydelser efter loven er  

 betinget af, at barnet eller en af forældrene, der har  

 forældremyndigheden over barnet, har dansk indfødsret, jf.  

 § 5, stk. 1, nr. 1, og § 12, stk. 2.
 Kravet om dansk indfødsret er dog efter loven  

 fraveget for personer, der har haft en vis bopælstid her i landet, samt  

 for udlændinge, som har fået opholdstilladelse i Danmark efter  

 § 7 eller § 8 i udlændingeloven, samt ved EF-forordning og  

 overenskomster med andre lande, jf. kapitel 9.
Hjemsted § 5.
 1)  .
 2)	Barnet har hjemsted her i landet.
 7. Det er en betingelse for retten til  

 ydelser, at barnet har hjemsted her i landet, jf. § 5, stk. 1, nr. 2, og  

 § 12, stk. 2.
 Kravet om hjemsted i Danmark er fraveget ved EF-forordning  

 nr. 1408/71 og ved overenskomster med andre stater, se nærmere kapitel  

 9. Kravet om hjemsted er tillige fraveget, hvis barnets forældre har  

 ret til at modtage pension i udlandet efter lov om social pension.
Et barn har normalt hjemsted, hvor dets forældre  

 bor.
Baggrunden er, at ydelserne er hjælp til forældrene til  

 opfyldelse af deres forsørgelsespligt over for barnet.
Om  

 forståelsen af bopæl henvises til punkt 12.
Når forældrene bor i Danmark, har barnet  

 således normalt hjemsted her, selv om det opholder sig i udlandet.  

 Barnet bevarer hjemsted i Danmark under et kortere, på forhånd  

 tidsbegrænset ophold i udlandet med forældre, hvis  

 forældrene bevarer bopæl og skattepligt til Danmark under  

 opholdet, jf.
SM B-6-98. Derimod anses hjemstedsbetingelsen ikke for opfyldt,  

 hvis barnet opholder sig mere langvarigt i udlandet.
Hvis forældrene bor i udlandet, har barnet normalt  

 ikke hjemsted i Danmark, selv om barnet er her.
Det gælder, selv om  

 forældrenes ophold i udlandet er tidsbegrænset.
Et barn anses dog for at have hjemsted, hvor det selv bor,  

 når det klarer sig selv og har selvstændig bopæl.
Det samme  

 gælder, når barnet er anbragt i et andet hjem med adoption for  

 øje, når der er etableret et plejeforhold af andre grunde end  

 forældrenes midlertidige fravær, eller når forbindelsen med  

 forældrene er brudt.
Under et au pair ophold i udlandet, hvor barnet modtager  

 kost, logi og lommepenge, vil der normalt ikke være ret til  

 børnetilskud, idet den unge må anses for at klare sig selv og  

 have selvstændig bopæl.
Der gælder særlige regler,  

 hvis au pair opholdet finder sted i et EU eller EØS-land, se  

 nærmere under punkt 70.
Hvor et barn, der ikke opholder sig hos forældrene,  

 har hjemsted, må afgøres ud fra en konkret vurdering af den  

 fortsatte tilknytning mellem barnet og forældrene.
Der må navnlig  

 tages hensyn til barnets alder, formålet med opholdet, under hvilke  

 former barnet har kontakt med forældrene og forsørges af dem,  

 samt opholdets varighed, herunder om opholdet uden for hjemmet har  

 midlertidig eller varig karakter.
 Det er normalt en forudsætning for, at barnet under  

 ophold i udlandet bevarer hjemsted her, at det kan påregnes, at barnet  

 vil vende tilbage til Danmark.
Hvis et barn opholder sig i udlandet for at gå i  

 skole, medens forældrene er her i landet, må det bero på en  

 konkret vurdering af barnets tilknytning til Danmark, om hjemstedet anses for  

 bevaret.
Har barnet fast ophold i udlandet, anses hjemsted i Danmark ikke for  

 bevaret, jf.
SM B-1-83. I en sag, hvor børnene gik i skole i udlandet  

 7 måneder om året, fandt Ankestyrelsen efter en samlet vurdering  

 af sagen, at børnene havde bevaret en så massiv sproglig og  

 kulturel tilknytning til Danmark, at hjemstedet kunne anses for bevaret, jf.  

 B-2-97.
 Et barn, der opholder sig i udlandet, og som ikke har haft  

 ophold her i landet, vil normalt ikke have hjemsted her i landet.
» Hvilken forælder et barn har hjemsted hos 8. Hvis kun den ene af forældrene har  

 forældremyndigheden, har barnet normalt hjemsted hos den, der har  

 forældremyndigheden.
Der kan dog efter omstændighederne  

 være hjemsted hos den af forældrene, der ikke har  

 forældremyndigheden, hvis barnet opholder sig der i en længere  

 periode.
Der kan også være hjemsted i Danmark, hvis barnet bor  

 hos en stedmoder eller stedfader i Danmark, og hjemmet således  

 opretholdes der, mens den, der har forældremyndigheden, er i  

 udlandet.
 Hvis der er fælles forældremyndighed, men  

 forældrene ikke lever sammen, har barnet normalt hjemsted hos den af  

 forældrene, barnet opholder sig mest hos.
Hvis et barn er ulovligt fjernet fra hjemmet i Danmark til  

 udlandet, vil der i almindelighed være en formodning for, at fjernelsen  

 bliver midlertidig.
Barnet har derfor bevaret hjemsted her.
Hvis der kommer  

 oplysninger, der giver grundlag for at vurdere opholdet til at blive af varig  

 karakter, kan betingelsen om hjemsted ikke længere anses for opfyldt.  

 Det kan være tilfældet, hvis barnet opholder sig i et land, der  

 afviser at udlevere barnet til Danmark, eller hvis eftersøgningen i  

 udlandet må opgives.
I SM B-2-99 ansås betingelserne for  

 standsning af tilskud tidligst for opfyldt 6 måneder efter barnets  

 bortførelse.
At barnet ikke har indgået ægteskab § 5.
 .
 3)	Barnet ikke har indgået ægteskab.
 .
 9. Der er ikke ret til ydelser efter loven,  

 hvis barnet har indgået ægteskab, jf. § 5, stk. 1, nr. 3, og  

 § 12, stk. 2.
 Retten til ydelser berøres ikke af, at en ung selv  

 har et barn, der har ret til ydelserne.
At barnet ikke er forsørget af offentlige  

 midler § 5. Børnetilskud kan  

 endvidere kun udbetales, hvis følgende betingelser er opfyldt:
 .
 4)	Barnet ikke er anbragt uden for hjemmet efter lov om  

 social service, ikke sammen med en indehaver af forældremyndigheden er  

 optaget i en døgnforanstaltning efter lov om social service eller i  

 øvrigt forsørges af offentlige midler.
 10. Barnet må ikke være  

 anbragt uden for hjemmet efter serviceloven, ikke sammen med en indehaver af  

 forældremyndigheden være optaget i en døgnforanstaltning  

 efter serviceloven eller i øvrigt være forsørget af  

 offentlige midler, jf. § 5, stk. 1, nr. 4, og § 12, stk. 2.
Et barn er anbragt uden for hjemmet efter serviceloven,  

 når barnet efter kommunalbestyrelsens eller børn og  

 unge-udvalgets beslutning har ophold i en døgninstitution eller er  

 anbragt i et opholdssted for børn og unge, jf. servicelovens  

 § 40, stk. 2, nr. 11 og § 42. Det gælder uanset varigheden af  

 anbringelsen.
Et barn er også forsørget af offentlige midler,  

 hvis der udbetales plejeløn.
 Kortvarige aflastningsophold uden for hjemmet efter  

 servicelovens § 40, stk. 2, nr. 5, berører ikke retten til  

 ydelser.
Hvis et barn opholder sig i en døgninstitution  

 efter servicelovens § 40, stk. 2, nr. 4, sammen med den, der har  

 forældremyndigheden, eller har del i den, anses barnet som udgangspunkt  

 for forsørget af offentlige midler.
Kommunen skal dog altid konkret  

 vurdere, om barnet må anses for at være forsørget af  

 offentlige midler.
Et barn anses i øvrigt for forsørget af  

 offentlige midler, når det offentlige yder et beløb, der  

 dækker den væsentligste del af udgifterne ved  

 forsørgelsen.
Det gælder, uanset om det drejer sig om  

 foranstaltninger inden for Socialministeriets område eller f.eks. om  

 undervisningsforanstaltninger.
Udgifterne til kost og logi anses i  

 almindelighed for at udgøre den væsentligste del af udgifterne  

 ved barnets forsørgelse.
Når et barn opholder sig uden for hjemmet på  

 f.eks. en observationsskole eller lignende, hvor det offentlige afholder  

 udgiften til kost og logi fra mandag til fredag, skal der som udgangspunkt  

 ikke ske bortfald af ydelserne.
Der må således foretages en  

 konkret vurdering af om barnet reelt er forsørget af offentlige  

 midler.
Se SM B-1-96 om et barns ophold på en observationsskole.
Samme konkrete vurdering må foretages, når et  

 barn modtager deltagergodtgørelse eller lignende under ophold på  

 produktionsskole eller tilsvarende beskæftigelsessted.
Se SM  

 B-1-97.
Under ophold på kostskole, efterskole eller  

 ungdomsskole bevares retten til ydelser normalt, da forældrene betaler  

 for opholdet.
Forældrenes egen betaling skal udgøre mere end et  

 symbolsk beløb.
Delvis støtte til opholdet efter servicelovens  

 § 40, stk. 2, nr. 9, vil som udgangspunkt ikke bevirke, at retten til  

 børnetilskud bortfalder.
Hvis det offentlige derimod afholder den  

 fulde udgift til kost og logi på skolen, herunder de udgifter, som  

 forældrene selv skulle afholde, må der foretages en konkret  

 vurdering af om barnet reelt er forsørget af offentlige midler.
 Ydelser efter servicelovens § 28 til dækning af  

 merudgiften ved forsørgelsen af et barn med vedvarende fysisk eller  

 psykisk lidelse er uden betydning for retten til børnetilskud.
Om forsørgelse af offentlige midler uden for  

 servicelovens område 11. Under midlertidig indlæggelse  

 til behandling på sygehus eller lignende anses barnet ikke for  

 forsørget af offentlige midler.
Hvis opholdet påregnes at blive  

 af længere varighed, efter praksis mere end ca. 2 måneder, anses  

 barnet som udgangspunkt for forsørget af offentlige midler under hele  

 indlæggelsen, jf.
SM B-4-89. Kommunen skal dog i den enkelte sag  

 foretage en konkret, individuel vurdering af indlæggelsens  

 karakter.
 Hvis en forventet kortere indlæggelse strækker  

 sig over længere tid, skal der ikke ske tilbagebetaling fra  

 indlæggelsestidspunktet.
 Under afsoning af fængselsstraf anses den unge som  

 udgangspunkt for forsørget af offentlige midler, mens dette ikke er  

 tilfældet under anholdelse og varetægtsfængsling.
 Retten til ydelser berøres ikke af, at hjemmet  

 modtager kontanthjælp efter lov om en aktiv socialpolitik (aktivloven).  

 Hvis en familie samlet er på højskoleophold og under opholdet  

 får udbetalt kontanthjælp efter aktivloven, stilles barnet som  

 om, det har ophold i eget hjem, og anses ikke for forsørget af  

 offentlige midler.
 Et barn er derimod forsørget af offentlige midler,  

 hvis barnet selvstændigt modtager løbende hjælp til  

 forsørgelsen i form af kontanthjælp efter aktivloven.
 Hjælp efter aktivloven til dækning af  

 enkeltudgifter i særlige tilfælde for barnet eller familien er  

 uden betydning for retten til børnetilskud.
Bopæl her i landet § 5.
 .
5)	Den, der skal have børnetilskuddet udbetalt,  

 har fast bopæl her i landet.
Dette gælder dog ikke udbetaling af  

 det særlige børnetilskud til en person, der har ret til at  

 modtage pension efter lov om social pension i udlandet.
 12. Ydelser efter loven kan endvidere kun  

 udbetales, hvis den, der skal have dem udbetalt, har fast bopæl her i  

 landet, jf. § 5, stk. 1, nr. 5, og § 12, stk. 2. Bopælskravet  

 er fraveget i særlige tilfælde, se nedenfor.
 Kravet om fast bopæl skal være opfyldt af den,  

 der skal have børnetilskud udbetalt efter § 8 og § 9, se  

 punkt 43-44. For forskudsvis udbetaling af børnebidrag skal kravet  

 være opfyldt af den bidragsberettigede.
Personer, der opholder sig i udlandet, anses ikke for at  

 have bevaret fast bopæl i Danmark, selv om opholdet i udlandet er  

 tidsbegrænset, og selv om de fortsat er skattepligtige her i landet  

 eller er tilmeldt folkeregistret.
Bopæl anses dog for bevaret under  

 kortvarige ophold i udlandet, der normalt er af højst 6 måneders  

 varighed.
 Ved ferieophold i udlandet kan bopæl og hjemsted i  

 Danmark anses for bevaret, hvis varigheden af opholdet på forhånd  

 er fastlagt til under et år.
Personer, der er udstationeret, har som udgangspunkt ikke  

 ret til ydelser under udstationeringen, se dog nedenfor 2) og 3). Hvis  

 udstationeringen på forhånd er tidsbegrænset og af kortere  

 varighed og personen har bevaret sin bopæl her i landet og fortsat er  

 skattepligtig her, vil personen kunne anses for at have ret til ydelser under  

 udstationeringen, jf.
SM B-6-98.
 Personer, som er ansat i den danske stat og beordret til  

 tjeneste udenfor riget, registreres efter CPR-loven ikke som udrejst.
» Bopælskravet er fraveget i følgende  

 tilfælde:
 1)	Personer, der har ret til at modtage pension i udlandet efter lov om  

 social pension, kan få udbetalt det særlige børnetilskud i  

 udlandet, jf. § 5, stk. 1, nr. 5, 2. punktum.
 2)	Efter EF-forordning nr. 1408/71 kan statsborgere i Danmark og i  

 andre EU- og EØS-lande have ret til børnetilskud og forskudsvis  

 udbetaling af børnebidrag, mens de opholder sig eller bor i et andet  

 EU- eller EØS-land, hvis der er tale om arbejdstagere,  

 selvstændigt erhvervsdrivende og deres familiemedlemmer, se  

 nærmere punkt 69-73.
 3)	Desuden kan bopælskravet være fraveget ved konventioner  

 og overenskomster med andre lande, se nærmere punkt 74-76.
Kapitel 2 Ordinært og ekstra børnetilskud til  

 børn af enlige forsørgere Ordinært børnetilskud til enlige  

 forsørgere § 2.
1)	når den, der alene har  

 forældremyndigheden, eller som har del i forældremyndigheden over  

 et barn, er enlig forsørger, 2)	når begge eller kun den ene af indehaverne af  

 forældremyndigheden er enlig og barnet opholder sig lige meget hos  

 begge, medmindre barnet er tilmeldt folkeregistret hos den, der ikke er  

 enlig, 3)	når den ene ægtefælle er indsat i  

 institutioner under Kriminalforsorgen ud over 3 måneder og den anden  

 ægtefælle er enlig, .
 Stk. 2. Personer, der lever i et samlivsforhold,  

 betragtes ikke som enlige ved ydelse af ordinært børnetilskud,  

 jf. stk. 1, nr. 1-3.
 13. Ordinært børnetilskud  

 ydes til et barn under 18 år, når det forsørges af en  

 enlig forælder (§ 2, stk. 1, nr. 1-3), jf. dette punkt og punkt  

 14-16, eller begge barnets forældre er pensionister (§ 2, stk. 1,  

 nr. 4-5), jf. punkt 28.
Pr. 1. januar 2002 udgør det ordinære  

 børnetilskud 3.916 kr. årligt Der er ret til ordinært børnetilskud,  

 når den, der har forældremyndigheden over barnet, er enlig  

 forsørger.
Opholder barnet sig lige meget hos begge forældre, er  

 der ret til ordinært børnetilskud, medmindre den af  

 forældrene, som barnet er tilmeldt folkeregistret hos, ikke er  

 enlig.
 Når barnet privat er anbragt i pleje hos en anden  

 end den, der har forældremyndigheden, er det  

 forældremyndighedsindehaverens forhold, der er afgørende for, om  

 der kan udbetales ordinært børnetilskud.
 Det at barnet har selvstændig folkeregisteradresse  

 udelukker ikke, at der kan være ret til ordinært  

 børnetilskud, jf. punkt 17 om ret til ekstra børnetilskud,  

 når barnet flytter på eget værelse.
 Det er en betingelse for ret til ordinært tilskud,  

 at forsørgeren er reelt enlig.
Samlivsophævelse 14. En person, der er gift eller lever i  

 et registreret partnerskab, kan kun anses som enlig forsørger,  

 når den pågældende er separeret eller lever adskilt fra  

 ægtefællen/partneren på grund af uoverensstemmelse.
Den  

 anden ægtefælles/partners fravær f.eks. på grund af  

 sygdom, ophold i udlandet eller optagelse i plejehjem betragtes ikke som  

 ophævelse af samlivet med den virkning, at der kan udbetales  

 ordinært børnetilskud, medmindre der samtidig er tale om  

 samlivsophævelse på grund af uoverensstemmelse.
Er der ikke tale  

 om samlivsophævelse på grund af uoverensstemmelse, kan der heller  

 ikke udbetales ordinært børnetilskud, når der er tale om  

 et særbarn.
 Ved samlivsophævelse mellem personer, der ikke er  

 gift eller har fået deres partnerskab registreret, er det ikke en  

 betingelse for at blive anset for reelt enlig, at samlivsforholdet er  

 ophørt på grund af uoverensstemmelse.
 Hvis en ægtefælle er meldt savnet i Danmark  

 eller i udlandet, kan kommunalbestyrelsen ud fra en samlet vurdering anse den  

 anden ægtefælle for enlig forsørger med ret til  

 ordinært børnetilskud.
Ægteskabslignende forhold 15. En person, der ikke er gift, anses kun  

 for enlig, hvis pågældende ikke lever i ægteskabslignende  

 forhold med den anden af forældrene, eller med en anden person.
Der  

 foreligger et ægteskabslignende forhold, når der er fælles  

 husførelse og tale om et samlivsforhold, der kan føre til  

 ægteskab eller registreret partnerskab efter dansk ret.
I SM B-2-91  

 blev der givet afslag på ordinært børnetilskud, da  

 partnerskab kunne registreres.
Det vil i almindelighed være en forudsætning  

 for et ægteskabslignende forhold, at parterne har samme bopæl.
I  

 tvivlstilfælde kan kommunen tage udgangspunkt i, hvem der er tilmeldt  

 folkeregistret på ansøgers adresse, jf. punkt 20. Den formelle  

 tilmelding til folkeregistret er dog ikke i alle tilfælde  

 afgørende.
Det er hverken nødvendigt eller tilstrækkeligt  

 for at statuere ægteskabslignende eller partnerskabslignende forhold,  

 at kommunen via folkeregistret bliver bekendt med, at en anden person er  

 tilmeldt børnetilskudsmodtagerens adresse.
Ved vurderingen af, om en person er reelt enlig  

 forsørger, skal der lægges vægt på karakteren af de  

 involverede parters indbyrdes forhold og på boligforholdene hos den,  

 som menes at leve sammen med modtageren af ydelserne.
I B-12-96 blev  

 ansøgeren anset for reelt enlig, da den formodede samlever havde eget  

 hjem, og parterne kun havde kendt hinanden i 6 måneder.
Det kan have  

 betydning, om der er tale om tidligere ægtefæller eller  

 samlevende par, der fortsat har hyppig kontakt og måske har fået  

 børn sammen efter samlivsophør.
Der skal også  

 lægges vægt på de involverede personers egen forklaring om  

 det indbyrdes forhold.
I SM B-1-99 understreger Ankestyrelsen, at der, forinden  

 det kan afgøres, om betingelserne for at standse udbetaling af  

 ordinært børnetilskud er opfyldt, altid skal foretages en  

 selvstændig, konkret og individuel prøvelse heraf.
Det  

 afgørende er, om det på baggrund af de samlede oplysninger kan  

 anses for godtgjort, at der foreligger et ægteskabslignende forhold med  

 fælles husførelse.
Der skal ikke føres egentlig bevis  

 for, at der er tale om et ægteskabslignende forhold.
Det udelukker ikke retten til ordinært  

 børnetilskud, at den, der har forældremyndigheden, bor i samme  

 kollektiv som den anden af barnets forældre.
Det er dog en betingelse,  

 at den, der har forældremyndigheden, ikke lever i  

 ægteskabslignende forhold med den anden af forældrene eller med  

 en anden person.
Et bofællesskab, der alene består af far, mor og  

 barn, betragtes normalt ikke som et kollektiv.
Ordinært børnetilskud, når den ene  

 ægtefælle er indsat i institutioner under Kriminalforsorgen 16. Efter § 2, nr. 3, ydes  

 ordinært børnetilskud, når den ene ægtefælle/  

 registrerede partner er indsat i institutioner under Kriminalforsorgen ud  

 over 3 måneder og den anden ægtefælle/partner er enlig.  

 Bestemmelsen omfatter indsættelse i institutioner under  

 Kriminalforsorgen i form af varetægtsfængsel,  

 fængselsophold eller anden frihedsberøvende foranstaltning i  

 henhold til dom, f.eks. i institutioner under sygehusvæsenet.
Det er en  

 betingelse, at indsættelsen skal vare ud over 3 måneder.
En  

 kortvarig indsættelse giver derfor ikke ret til børnetilskud.  

 Desuden er det en betingelse, at den indsattes ægtefælle/partner  

 ikke lever sammen med en tredje person, men er reelt enlig.
Bestemmelsen i  

 § 2, nr. 3, omfatter både fællesbarn og særbarn.  

 Retten til børnetilskud til den indsattes særbarn er betinget  

 af, at barnet opholder sig hos ægtefællen, samt at den indsatte  

 har forældremyndighed over barnet eller har del heri.
Retten til ordinært børnetilskud  

 forudsætter, at der er tale om indsættelse i en institution under  

 Kriminalforsorgen i Danmark.
Jf.
SM B-7-97, hvor der er truffet  

 afgørelse om, at der ikke var ret til børnetilskud, da der var  

 tale om indsættelse i en institution i udlandet.
Ekstra børnetilskud til enlige  

 forsørgere § 3.
 17. Der ydes et ekstra  

 børnetilskud, når den, der har forældremyndigheden over et  

 eller flere børn, har barnet hos sig og får udbetalt  

 ordinært børnetilskud som enlig forsørger efter § 2,  

 nr. 1, 2 eller 3.
 Der ydes kun et ekstra børnetilskud, uanset om der  

 er et eller flere børn.
 Pr. 1. januar 2002 udgør det ekstra  

 børnetilskud 3.980 kr. årligt.
Det er en betingelse for udbetaling af det ekstra  

 børnetilskud, at den af forældrene, der har ret til det  

 ordinære børnetilskud, har barnet (et af børnene) hos  

 sig.
Hvis barnet bor hos andre, er der ikke ret til ekstra  

 børnetilskud, men kun til ordinært børnetilskud.
Betingelsen om, at den, der har forældremyndigheden,  

 skal have barnet hos sig, er opfyldt, selv om barnet er midlertidigt  

 fraværende fra hjemmet på grund af skolegang eller lignende  

 uddannelse, hvis den pågældende fortsat forsørger barnet.  

 I SM B-4-91 er truffet afgørelse om, at betingelsen ud fra en konkret  

 vurdering også kan anses for opfyldt, selv om barnet flytter på  

 eget værelse, f.eks. på grund af pladsmangel i hjemmet.
Det  

 forudsættes, at forældremyndighedsindehaveren i samme omfang som  

 før fraflytningen afholder udgifterne til barnets daglige  

 fornødenheder.
Behandling af ansøgning om ordinært og  

 ekstra børnetilskud til enlige forsørgere § 6.
 18. Ordinært og ekstra  

 børnetilskud til enlige forsørgere udbetales efter  

 ansøgning herom, jf. § 6, stk. 1. Kravet om ansøgning  

 omfatter ikke ordinært børnetilskud til pensionister,  

 særligt børnetilskud efter § 4 eller  

 flerbørnstilskud efter § 10 a.
Der er ikke krav om, at ansøgningen skal indgives  

 skriftligt.
Tilskud kan udbetales første gang for det kvartal, der  

 følger efter det kvartal, hvori der er indgivet ansøgning  

 herom.
Det vil normalt være tilstrækkeligt, at  

 ansøgeren ved indgivelse af ansøgning dokumenterer sin ret til  

 børnetilskud ved en erklæring om, at pågældende er  

 reelt enlig.
Ansøgeren har pligt til at oplyse om ændringer, der  

 senere måtte indtræffe af betydning for retten til ydelsen, jf.  

 punkt 46.
Er kommunen i tvivl om, hvorvidt betingelsen om, at  

 ansøgeren er reelt enlig, er opfyldt, må den søge at  

 indhente tilstrækkeligt med oplysninger til at kunne afgøre  

 sagen.
Retssikkerhedslovens §§ 10-12 regulerer, fra hvem kommunen kan  

 indhente oplysninger.
Oplysninger til brug for sagen skal kommunen som  

 udgangspunkt hente fra borgeren selv.
Med henblik på at få oplyst  

 sagen bedst muligt kan kommunen efter retssikkerhedslovens § 12 indhente  

 oplysninger, der må anses nødvendige for at behandle en sag, fra  

 andre myndigheder og personer, der har kendskab til forholdene.
Dette  

 gælder også oplysninger om en persons rent private forhold eller  

 andre fortrolige oplysninger.
Udtrykket »personer« omfatter  

 her alene personer, der som led i deres erhverv er kommet i besiddelse af  

 oplysninger om borgeren, der er nødvendige til oplysning af sagen,  

 f.eks. privatpraktiserende læger eller pengeinstitutter.
Myndigheden  

 kan således ikke indhente oplysninger fra borgerens familiemedlemmer  

 eller borgerens nabo.
Det er en betingelse for at indhente oplysninger, at  

 det er oplysninger, der er nødvendige for at få belyst  

 sagen.
De sociale myndigheder skal altid forsøge at  

 få borgerens samtykke til at indhente oplysninger, jf. § 12, stk.  

 3, i retssikkerhedsloven.
På denne måde sikres borgerens  

 medvirken og gennemskuelighed i sagsbehandlingen.
Samtykket gælder kun i forhold til den konkrete sag,  

 medmindre andet er aftalt.
Det skal stå helt klart for borgeren, hvilke  

 oplysninger der indhentes, og i hvilke sager de tænkes anvendt.  

 Borgeren kan således ikke give samtykke til, at f.eks. en række  

 oplysninger kan bruges til »sagsbehandling i enhedsforvaltningen fremover«.
Et sådant »blanco«-samtykke er ikke tilstrækkeligt specifikt til at  

 være i overensstemmelse retssikkerhedsloven.
Et samtykke til at  

 indhente nærmere bestemte oplysninger til en sag bortfalder efter 1  

 år.
Konsekvenserne af manglende medvirken til sagens  

 oplysning, herunder at borgeren ikke vil give samtykke til, at myndigheden  

 indhenter oplysninger fra andre, kan være et afslag på  

 ordinært og ekstra børnetilskud.
Dette må dog  

 afhænge af en konkret vurdering af betydningen af de manglende  

 oplysninger.
De sociale myndigheder kan indhente elektroniske  

 oplysninger om økonomiske forhold fra andre offentlige myndigheder  

 samt arbejdsløshedskasser.
Indhentelsen kan ske som led i behandlingen  

 af en enkelt sag eller som led i en generel søgning til brug for  

 kontrol.
Borgeren skal oplyses om denne adgang til at indhente disse  

 oplysninger.
Årlig anmodning om bekræftelse af  

 modtagerens fortsatte status som enlig forsørger § 22 a.
 19. Efter lovens § 22 a, stk. 1, er  

 kommunerne - som et led i pligten til at påse, at betingelserne er  

 opfyldt - forpligtet til en gang årligt at anmode en person, der  

 modtager ordinært og ekstra børnetilskud som enlig  

 forsørger, om skriftligt at bekræfte sin fortsatte status som  

 enlig forsørger.
Udbetalingen af børnetilskud ophører til de  

 modtagere af børnetilskud, som har besvaret kommunens anmodning med,  

 at de ikke længere har status som enlig forsørger, og til de  

 modtagere, som ikke har besvaret kommunens anmodning udsendt ved et anbefalet  

 brev senest en måned fra anmodningen.
Kommunen kan ikke til skade for  

 modtageren af børnetilskud fastsætte en kortere svarfrist end  

 den i loven angivne.
 Udbetalingen ophører også i tilfælde,  

 hvor det anbefalede brev modtages retur i kommunen som uafhentet.
Anmodning om bekræftelsen kan ikke sidestilles med  

 en afgørelse.
Der skal derfor, hvis bekræftelse ikke foreligger,  

 sendes meddelelse til modtageren med afgørelse om, at udbetaling af  

 tilskud ophører.
Meddelelsen skal gives så betids, at modtageren  

 kan nå at reagere inden påbegyndelsen af det kvartal, hvor  

 udbetalingen ophører.
Udbetalingen ophører, hvis kommunen ikke har  

 modtaget den årlige skriftlige bekræftelse inden den fastsatte  

 tidsfrist, uanset om de faktiske betingelser for at modtage tilskuddet er  

 opfyldt.
Udbetalingen genoptages med virkning fra kvartalet efter, at  

 bekræftelse er modtaget, hvis betingelser herfor i øvrigt er  

 opfyldt.
Kommunens undersøgelse og vurdering af enlig  

 forsørgerstatus § 22 a.
 .
 Stk. 2. Socialministeren kan fastsætte  

 nærmere regler om administration i forbindelse med kommunens vurdering  

 af modtagerens status som enlig forsørger.
 20. Med hjemmel i lovens § 22 a, stk.  

 2, er der i Socialministeriets bekendtgørelsen nr. 205 af 24. marts  

 2000 om børnetilskud og forskudsvis udbetaling af børnebidrag,  

 der er optrykt som bilag 2 til vejledningen, fastsat regler om administration  

 ved kommunens vurdering af enlig forsørgerstatus.
I forbindelse med den årlige anmodning om  

 bekræftelse af status som enlig forsørger undersøger  

 kommunen efter bekendtgørelsens § 6, stk. 1, via folkeregistret,  

 om der ud over modtageren af børnetilskud er tilmeldt personer over 18  

 år på adressen.
Dette kan dog undlades, hvis kommunen  

 løbende sikrer sig dokumentation på sagen, når der sker  

 ændringer i folkeregistret.
Efter CPR-loven skal enhver registreres på sin  

 bopæl i kommunen.
Ved bopæl forstås det sted, hvor en  

 person regelmæssigt sover, når personen ikke er midlertidigt  

 fraværende på grund af ferie, forretningsrejse, sygdom eller  

 lignende, og hvor denne har sine ejendele.
En kommune har efter CPR-loven  

 mulighed for at afvente med at registrere en flytning, indtil denne er  

 undersøgt nærmere, og har samtidig pligt til at undersøge  

 sagen for at rette eventuelle fejl, hvis den får en formodning om, at  

 en person ikke er korrekt bopælsregistreret.
Denne pligt skal ses i  

 lyset af, at det er et hovedformål med folkeregistreringen at sikre, at  

 enhver folkeregistreres på den adresse, hvor vedkommende faktisk bor og  

 opholder sig, således at CPR kan benyttes i den offentlige  

 administration, herunder f.eks. i forbindelse med kontrol af udbetaling af  

 sociale ydelser.
For en nærmere beskrivelse af kommunernes  

 undersøgelse af korrekt bopælsregistrering henvises til  

 CPR-loven samt Indenrigs- og Sundhedsministeriets vejledninger herom.
Er der tilmeldt andre personer over 18 år på  

 adressen, skal kommunen efter bekendtgørelsens § 6, stk. 2, bede  

 modtageren af børnetilskud give nærmere oplysninger, der kan  

 sandsynliggøre, at betingelserne for at være enlig  

 forsørger fortsat er opfyldt.
Giver modtageren ikke sådanne  

 oplysninger, lægges det til grund, at modtageren ikke er enlig  

 forsørger.
 Hvis der ikke ud over modtageren af børnetilskud er  

 tilmeldt folkeregistret personer over 18 år på modtagerens  

 adresse, men kommunen i øvrigt på baggrund af sagens  

 øvrige oplysninger finder det overvejende sandsynligt, at en modtager  

 af ordinært og ekstra børnetilskud ikke opfylder betingelsen om  

 at være enlig forsørger, må kommunen efter  

 bekendtgørelsens § 7 anmode modtageren om dokumentation på  

 konkrete områder, der kan ændre kommunens opfattelse.
 Træffer kommunen beslutning om at standse  

 udbetalingen af ordinært og ekstra børnetilskud, er dette at  

 betragte som en ny afgørelse, der skal behandles efter almindelige  

 forvaltningsretslige principper om bl.a. partshøring, meddelelse af  

 afgørelse med begrundelse samt klagevejledning.
Indhentning af oplysninger uden samtykke 21. Kommunen kan f.eks. gennem  

 henvendelser fra andre borgere komme i besiddelse af oplysninger, der tyder  

 på, at en borger, der modtager børnetilskud som enlig, lever i  

 et ægteskabslignende forhold.
Medmindre mistanken på  

 forhånd må betragtes som åbenbart grundløs, har  

 kommunen pligt til at undersøge, om det kan være relevant at  

 påbegynde en tilbagebetalingssag.
 Til belysning af sagen må kommunen i første  

 omgang indhente oplysninger hos borgeren selv.
 Vil borgeren ikke medvirke til sagsoplysningen eller give  

 samtykke til, at oplysningerne indhentes fra andre, og mangler kommunen  

 oplysninger, der må anses for nødvendige til at afgøre,  

 om der er grundlag for starte en tilbagebetalingssag, skal kommunen foretage  

 en konkret vurdering af, hvorvidt en oplysning skal hentes uden samtykke.
 I de tilfælde, hvor der indhentes oplysninger uden  

 samtykke, skal kommunen altid efterfølgende gøre borgeren  

 bekendt med, hvilke oplysninger der er indhentet uden samtykke, og  

 partshøre i overensstemmelse med forvaltningslovens regler.
 Det kan i visse tilfælde f.eks. være relevant  

 at indhente oplysninger om borgerens økonomiske forhold fra banker og  

 sparekasser uden samtykke.
Kommunen kan ikke pålægge ansatte i f.eks.  

 dagsinstitutioner eller skoler at indberette oplysninger om borgernes private  

 forhold.
Kommunen kan dog i en konkret sag udspørge en medarbejder om  

 faktiske omstændigheder i en sag, såfremt de må anses for  

 nødvendige i en sag om tilbagebetaling.
 Generelt må kommunen tage hensyn til såvel, at  

 misbrug af det sociale system forhindres, som til, at borgernes retssikkerhed  

 tilgodeses.
Overvågning af borgere vil ofte være i strid  

 med proportionalitetsprincippet, hvorefter myndigheden er forpligtet til at  

 vælge den mindst indgribende fremgangsmåde i de tilfælde,  

 hvor myndigheden har et valg mellem flere mulige reaktioner til at opnå  

 det ønskede resultat.
Overvågning er en meget vidtgående  

 måde at skaffe sig oplysninger om borgere på og må i  

 almindelighed betragtes som en politimæssig opgave   også selv om  

 myndigheden ikke overtræder straffelovens bestemmelser om  

 husfredskrænkelser.
Er der begrundet mistanke om, at der er tale om  

 decideret socialt bedrageri, bør kommunen derfor melde borgeren til  

 politiet, der foretager den videre efterforskning i overensstemmelse med  

 retsplejelovens regler.
Observationer af en borgers samlevers færden vil  

 ofte være en uproportional reaktion i sager, hvor en borger formodes at  

 leve i et ægteskabslignende forhold og samtidig modtager ordinært  

 og ekstra børnetilskud.
Oplysninger, der fremskaffes på denne  

 måde, vil ofte have en ubetydelig bevisværdi, idet kommunen altid  

 skal fremskaffe en lang række andre oplysninger til sagen til brug for  

 den konkrete og individuelle vurdering, kommunen skal fortage af, om en  

 borger skal betragtes som reelt enlig, jf. punkt 15.
 Samme betragtninger fører til, at sagsbehandlere  

 bør afholde sig fra at opsøge borgeren på dennes  

 bopæl for på denne måde indhente oplysninger til brug for  

 en social sag, hvis oplysningerne vil kunne indhentes fra borgeren selv  

 på anden vis eller fra andre forvaltningsmyndigheder m.v.
Kapitel 3 Særligt børnetilskud som træder i  

 stedet for bidrag fra en forsørgelsespligtig forælder Særligt børnetilskud til  

 forældreløse § 4.
 Stk. 2. Der ydes 2 gange det særlige  

 børnetilskud, jf. stk. 3, når ingen af barnets forældre  

 lever.
 22. Der ydes to gange særligt  

 børnetilskud for et barn under 18 år, når ingen af barnets  

 forældre lever, jf. § 4, stk. 2.
 Hvis moderen er død, og faderskabet ikke er  

 fastslået, anses barnet for forældreløst.
 Om ret til særligt børnetilskud, hvis  

 dødsattest ikke kan skaffes, se punkt 24.
 Flygtninge under 18 år, der er kommet her til landet  

 uledsaget eller ledsaget af andre end deres biologiske forældre, anses  

 for forældreløse i børnetilskudslovens forstand, hvis de  

 biologiske forældres opholdssted er ukendt.
Det afskærer ikke retten til særligt  

 børnetilskud, at forældremyndigheden og dermed  

 værgemålet er tillagt en anden, da det kun er forældre, der  

 har forsørgelsespligt.
Hvis der udbetales plejeløn, bortfalder  

 retten til børnetilskud, da barnet er forsørget af offentlige  

 midler, se punkt 10.
Særligt børnetilskud, når faderskabet  

 til barnet ikke er fastslået § 4.
 ..
Stk. 3. Det særlige  

 børnetilskud udgør 8.436 kr. årlig, 1)	når faderskabet til barnet ikke er  

 fastslået, 23. Der ydes et særligt  

 børnetilskud for et barn under 18 år, når faderskabet til  

 barnet ikke er fastslået, jf. § 4, stk. 3, nr. 1. Det  

 særlige børnetilskud udbetales, uanset hvad der er årsagen  

 til, at faderskab ikke er fastslået.
Hvis der rejses faderskabssag, udbetales det særlige  

 børnetilskud under sagen.
Moderen skal gøres opmærksom  

 på, at der kan blive krav om tilbagebetaling, hvis faderskab  

 fastslås.
Det særlige børnetilskud udbetales, indtil der  

 foreligger et sådant retsgrundlag, at der kan udfærdiges dansk  

 bidragsresolution.
 Hvis en faderskabssag afsluttes, uden at nogen er anset  

 som fader til barnet, udbetales det særlige børnetilskud  

 fortsat.
Hvis sagen afsluttes med, at faderskab bliver  

 fastslået, har det offentlige krav på, at moderen tilbagebetaler  

 det beløb, der er udbetalt som særligt børnetilskud under  

 urigtige forudsætninger.
I disse tilfælde kan der normalt  

 udfærdiges en bidragsresolution og på det grundlag være ret  

 til bidragsforskud.
I så fald kan tilbagebetalingskravet  

 gennemføres ved, at det særlige børnetilskud omkonteres  

 til forskudsvis udbetalt bidrag og søges inddrevet hos den  

 bidragspligtige.
Hvis der ikke udfærdiges bidragsresolution, eller hvis  

 betingelserne for forskudsvis udbetaling ikke er opfyldt, f.eks. fordi  

 faderen bor sammen med barnet, må kravet om tilbagebetaling  

 gøres gældende over for moderen.
Der kan ikke ydes særligt børnetilskud til et  

 barn i ægteskab, selv om der rejses sag om, at en anden end  

 ægtefællen er fader til barnet.
Der kan heller ikke ydes  

 særligt børnetilskud, fordi ægtefællens opholdssted  

 er ukendt, og der derfor ikke kan udfærdiges en bidragsresolution.
Hvis en person, der oprindelig er anset som fader,  

 efterfølgende frifindes i en faderskabssag, uden at nyt faderskab  

 fastslås, kommer det særlige børnetilskud først til  

 udbetaling for tiden efter domsafsigelsen.
Selv om barnets ændrede  

 status principielt først gælder fra dommens dato, kan  

 inddrivelse af en eventuel restance med bidrag, der har været udlagt  

 forskudsvis forud for dommen, efter omstændighederne undlades.
Hvis barnets status ændres ved, at faderskab  

 fastslås, kræves det særlige børnetilskud, der er  

 udbetalt for tiden før barnets ændrede status, i almindelighed  

 ikke tilbagebetalt.
Det særlige børnetilskud kræves dog  

 tilbagebetalt, hvis moderen har modvirket sagens opklaring, og det er grunden  

 til, at faderskabet ikke tidligere er fastslået.
 Hvis barnet adopteres af moderens ægtefælle  

 eller samlever, er betingelserne for udbetaling af det særlige  

 børnetilskud ikke længere til stede.
Særligt børnetilskud, når kun en af  

 forældrene lever § 4.
 ..
Stk. 3. Det særlige børnetilskud  

 udgør 8.436 kr. årlig, ..
2)	når kun en af barnets forældre  

 lever, 24. Der ydes et særligt  

 børnetilskud for et barn under 18 år, når kun en af  

 barnets forældre lever, jf. § 4, stk. 3, nr. 2.
 Der ydes særligt børnetilskud, selv om  

 afdøde ikke var bidragspligtig.
 Hvis den længstlevende af forældrene ikke har  

 forældremyndigheden og ikke får den tillagt, men er  

 bidragspligtig, har den, der får tillagt forældremyndigheden, ret  

 til såvel et særligt børnetilskud som et normalbidrag,  

 eventuelt som bidragsforskud.
Der ydes særligt børnetilskud, selv om den  

 længstlevende af forældrene gifter sig.
Hvis barnet adopteres af  

 den nye ægtefælle, bortfalder retten til særligt  

 børnetilskud.
Hvis det ikke er muligt at skaffe dødsattest, kan  

 særligt børnetilskud udbetales, når kommunalbestyrelsen ud  

 fra en konkret vurdering finder det overvejende sandsynligt, at en af  

 forældrene er død, jf.
SM B-2-00. Det forhold, at der gennem  

 længere tid ikke har været kontakt med den ene af  

 forældrene, er ikke i sig selv nok til, at denne kan anses for  

 død, jf.
SM B-4-97.
Særligt børnetilskud, når barnet  

 adopteres af en enlig § 4.
 ..
Stk. 3. Det særlige  

 børnetilskud udgør 8.436 kr. årlig, ..
3)	når barnet, efter at  

 forældremyndighedens indehaver er død, adopteres af dennes  

 ægtefælle eller af en enlig person, ..
 25. Der ydes et særligt  

 børnetilskud for et barn under 18 år, når barnet, efter at  

 forældremyndighedens indehaver er død, adopteres af dennes  

 ægtefælle eller af en enlig person, jf. § 4, stk. 3, nr.  

 3.
Det kræves ikke, at adoptanten er i slægt med  

 barnet.
Bestemmelsen tager sigte på adoptioner, hvor der før  

 forældremyndighedsindehaverens død har været en vis form  

 for tilknytning mellem barnet og adoptanten.
Tilskuddet ydes fortsat, selv om  

 adoptanten senere indgår ægteskab, medmindre den nye  

 ægtefælle adopterer barnet.
 Enlige adoptanter, der adopterer et udenlandsk barn gennem  

 en af de organisationer, der er godkendt af justitsministeren efter  

 adoptionslovens § 30, er ikke omfattet af bestemmelse i § 4, stk.  

 3, nr. 3, idet der ikke forud for disse adoptioner har været en  

 tilknytning mellem barnet og adoptanten.
Særligt børnetilskud, når der  

 ifølge overenskomst med andre stater ikke kan udfærdiges dansk bidragsresolution § 4.
 .
Stk. 3. Det særlige børnetilskud  

 udgør 8.436 kr. årlig, .
 6)	når der ifølge overenskomst med andre  

 stater ikke er mulighed for at udfærdige bidragsresolution, der kan  

 danne grundlag for forskudsvis udbetaling af børnebidrag.
 26. Der ydes et særligt  

 børnetilskud for et barn under 18 år, når der efter  

 overenskomst med andre stater ikke er mulighed for at udfærdige  

 bidragsresolution, der kan danne grundlag for forskudsvis udbetaling af  

 bidrag, jf. § 4, stk. 3, nr. 6.
 Reglen har kun praktisk betydning, hvis bidragspligtige  

 bor i et andet nordisk land og er pålagt et privatretligt bidrag  

 på 0 kr.
 Det er en forudsætning for at udbetale særligt  

 børnetilskud efter denne bestemmelse, at det ved overenskomst med det  

 pågældende land er bestemt, at kompetencen til at fastsætte  

 bidrag tilkommer myndighederne i dette land, og at bidragsdokumenter  

 udfærdiget i det pågældende land giver samme adgang til  

 forskudsvis udbetaling af børnebidrag her i landet som danske  

 bidragsdokumenter, se § 11, stk. 3 og punkt 52. Sådan overenskomst  

 har Danmark indtil nu kun indgået med de nordiske lande.
 I andre nordiske lande, f.eks. i Sverige, afhænger  

 det beløb, der pålægges en bidragspligtig af den  

 pågældendes økonomiske forhold, hvorfor en ubemidlet  

 normalt vil få pålagt et privatretligt bidrag på 0 kr.  

 Dette udelukker dog ikke bidragsberettigede fra at få  

 børnebidrag udbetalt forskudsvis i de pågældende  

 lande.
 Hvis den bidragsberettigede imidlertid bor i Danmark, vil  

 den pågældendes adgang til forskudsvis udbetaling af  

 børnebidrag være betinget af en privatretlig bidragsresolution.  

 Da kompetencen til at fastsætte størrelsen af bidraget tilkommer  

 myndigheder i det andet nordiske land, vil bidragsberettigede være  

 afskåret fra at få udlagt bidrag forskudsvis, når bidraget  

 er fastsat til 0 kr.
 Der ydes i sådanne tilfælde et særligt  

 børnetilskud.
 Der kan ikke udbetales særligt børnetilskud,  

 hvis der er fastsat et beløb i resolutionen, uanset om dette er mindre  

 end normalbidraget, se punkt 54 om bidragsforskuddets størrelse.
Det særlige børnetilskud kan heller ikke  

 anvendes som kompensation for en manglende bidragsresolution, f.eks. fordi  

 den bidragspligtige (forsørgeren) bor i udlandet eller har ukendt  

 opholdssted.
Statsamtet kan give oplysninger om muligheden for eventuelt at  

 få fastsat en dansk bidragsresolution i disse tilfælde.
Størrelse af det særlige  

 børnetilskud, tillæg til det særlige børnetilskud  

 og normalbidraget § 4 ..
Stk. 3. Det særlige børnetilskud  

 udgør 8.436 kr. årlig, ..
 Stk. 4. Der ydes 2 gange tillæg, jf.  

 stk. 5, til det særlige børnetilskud, jf. stk. 2.
 Stk. 5. Der ydes et tillæg, som  

 udgør 1.224 kr. årlig, til det særlige  

 børnetilskud, jf. stk. 3, nr. 1, 2, 3 og 6, samt, når begge  

 forældre modtager pension efter lov om social pension, nr. 4, og,  

 når folkepension eller førtidspension til én eller begge  

 af to pensionsberettigede forældre ikke udbetales, fordi § 46 i  

 lov om social pension finder anvendelse, nr. 5.
 .
§ 14. Bidrag kan kræves  

 udbetalt forskudsvis med det beløb, der er fastsat efter lov om  

 børns forsørgelse, dog højst med normalbidraget.  

 Normalbidraget udgøres af summen af et grundbeløb og et  

 tillæg.
Grundbeløbet svarer til det særlige  

 børnetilskud efter § 4, stk. 3. Tillægget svarer til det  

 tillæg, der er fastsat efter § 4, stk. 5.
 27. Da det særlige  

 børnetilskud bl.a. udbetales som kompensation i tilfælde, hvor  

 der mangler en forsørgelsespligtig forælder, er reglerne om det  

 særlige børnetilskud som udgangspunkt udformet således, at  

 det særlige børnetilskud svarer til normalbidraget.
 Retten til det særlige børnetilskud  

 forudsætter ikke, at der er ansøgt herom.
 Ved en lovændring pr. 1. januar 2000 blev  

 normalbidraget delt i et grundbeløb, der kan fradrages ved  

 opgørelse af den bidragspligtiges skattepligtige indkomst, og et  

 tillæg, der ikke kan fradrages ved opgørelse af den  

 bidragspligtiges skattepligtige indkomst.
 Efter lovens § 14, 3. pkt., svarer normalbidragets  

 grundbeløb til det særlige børnetilskud, og  

 normalbidragets tillæg svarer til tillægget til det særlige  

 børnetilskud.
 Pr. 1. januar 2002 udgør det særlige  

 børnetilskud 9.984 kr. årligt og tillægget til det  

 særlige børnetilskud 1.296 kr. årligt.
 Det særlige børnetilskud og tillægget  

 hertil udbetales uden reduktion, når faderskabet ikke er  

 fastslået, når én af barnets forældre ikke lever,  

 når barnet, efter at forældremyndighedens indehaver er  

 død, adopteres af en enlig, og når der ifølge  

 overenskomst med andre lande ikke er mulighed for at udfærdige  

 bidragsresolution, der kan danne grundlag for forskudsvis udbetaling af  

 børnebidrag.
 Når ingen af barnets forældre lever, jf. punkt  

 22, udbetales 2 gange særligt børnetilskud og 2 gange  

 tillæg hertil.
 Særligt børnetilskud kan ikke udbetales til  

 dækning af særlige bidrag, som efter lov om børns  

 forsørgelse kan pålægges en bidragspligtig i forbindelse  

 med barnets fødsel, dåb, konfirmation eller i anden  

 anledning.
Der skal ikke foretages fradrag i det særlige  

 børnetilskud, hvis barnet får ret til  

 forsørgertabserstatning (f.eks. børnepension,  

 arbejdsskadeerstatning og/eller lignende), eller hvis barnet i øvrigt  

 har indtægter.
Der kan dog gælde særlige regler for  

 udbetaling af særligt børnetilskud til børn, der modtager  

 børnepension efter lovgivningen i et andet EU- eller EØS-land,  

 jf. punkt 73.
 For størrelsen af det særlige  

 børnetilskud og tillæg hertil, når tilskuddet udbetales,  

 fordi en eller begge barnets forældre er pensionister, se punkt  

 28-31.
Kapitel 4 Ordinært og særligt børnetilskud til  

 pensionister Ordinært børnetilskud til pensionister § 2.
 .
4)	når begge et barns forældre modtager  

 folkepension eller førtidspension efter lov om social pension,  

 eller 5)	når folkepension eller førtidspension  

 til en eller begge af to pensionsberettigede forældre ikke udbetales,  

 fordi § 46 i lov om social pension finder anvendelse.
28. Ordinært børnetilskud til  

 pensionister ydes, når begge et barns forældre modtager  

 folkepension eller førtidspension efter lov om social pension.
Det  

 ydes også, når folkepension eller førtidspension til en  

 eller begge af to pensionsberettigede forældre ikke udbetales, fordi  

 pågældende er under strafafsoning eller andre  

 frihedsberøvende foranstaltninger, jf. § 46 i lov om social  

 pension.
Pr. 1. januar 2002 udgør det ordinære  

 børnetilskud 3.916 kr. årligt Retten til det ordinære børnetilskud til  

 pensionister forudsætter ikke, at der er ansøgt herom.
Der er ikke ret til ordinært børnetilskud,  

 hvis en pension er bortfaldet som følge af indtægter, eller hvis  

 førtidspension frakendes eller bliver hvilende.
Det er kun folke- og  

 førtidspension efter lov om social pension, der giver ret til  

 ordinært børnetilskud.
Personer, der modtager  

 invaliditetsydelse, har således ikke ret til børnetilskuddet.  

 Lovens betingelser er heller ikke opfyldt, hvis der modtages privat pension  

 eller udenlandsk offentlig pension.
Der kan udbetales ordinært børnetilskud til  

 børn boende hos pensionistægtepar eller samlevende pensionister,  

 selv om den ene ikke har forsørgelsespligt over for børnene,  

 jf.
SM B-4-98.
Særligt børnetilskud til pensionister, der  

 har barnet hos sig § 4.
 ..
Stk. 3. Det særlige  

 børnetilskud udgør 8.436 kr. årlig, ..
4)	når en af eller begge barnets forældre  

 modtager folkepension eller førtidspension efter lov om social  

 pension, 5)	når folkepension eller førtidspension  

 til en eller begge af to pensionsberettigede forældre ikke udbetales,  

 fordi § 46 i lov om social pension finder anvendelse, eller .
 Stk. 5. Der ydes et tillæg, som  

 udgør 1.224 kr. årlig, til det særlige  

 børnetilskud, jf. stk. 3, nr. 1, 2, 3 og 6, samt, når begge  

 forældre modtager pension efter lov om social pension, nr. 4, og,  

 når folkepension eller førtidspension til én eller begge  

 af to pensionsberettigede forældre ikke udbetales, fordi § 46 i  

 lov om social pension finder anvendelse, nr. 5.
29. Der ydes et særligt  

 børnetilskud for et barn under 18 år, når en af eller  

 begge barnets forældre modtager folkepension eller  

 førtidspension efter lov om social pension.
Det ydes også,  

 når folkepension eller førtidspension til en eller begge af to  

 pensionsberettigede forældre ikke udbetales, fordi  

 pågældende er under strafafsoning eller andre  

 frihedsberøvende foranstaltninger, jf. § 46 i lov om social  

 pension.
Jf. § 4, stk. 3, nr. 4 og nr. 5.
 Retten til det særlige børnetilskud  

 forudsætter ikke, at der er ansøgt herom.
 Hvis førtidspension frakendes eller bliver hvilende  

 efter lov om social pension, bortfalder det særlige  

 børnetilskud.
Det særlige børnetilskud til pensionister  

 efter § 4 udgør pr. 1. januar 2002 9.984 kr. årligt,  

 såfremt indtægten ikke overstiger indtægtsgrænsen for  

 bortfald af pensionstillægget.
Overstiger indtægten dette  

 beløb, nedsættes tilskuddet efter § 4, stk. 6-11, jf. punkt  

 30.
Er begge barnets forældre pensionister ydes et  

 tillæg til det særlige børnetilskud, som pr. 1. januar  

 2002 udgør 1.296 kr.
Hvis kun et af barnets forældre er  

 pensionist, udbetales det særlige børnetilskud uden  

 tillæg.
Lever forældrene ikke sammen og er eller kan der  

 efter lov om børns forsørgelse fastsættes bidrag, kan der  

 ifølge § 5, stk. 2, 1. punktum ikke udbetales særligt  

 børnetilskud til den pensionist, som har barnet hos sig.
Til  

 gengæld kan der ydes særligt børnetilskud til hel eller  

 delvis dækning af det bidrag, som er pålagt en pensionist, der  

 ikke bor sammen med sit barn, jf. punkt 31.
Indtægtsregulering af det særlige  

 børnetilskud til pensionister, der har barnet hos sig § 4.
 .
 Stk. 6. Det samlede beløb, der ydes  

 en familie som særlige børnetilskud efter stk. 3, nr. 4 og 5,  

 nedsættes efter stk. 7. I tilfælde, hvor en familie ydes flere  

 særlige børnetilskud efter stk. 3, nr. 4 og 5, fordeles  

 nedsættelsen ligeligt på de enkelte børnetilskud.
 Stk. 7. Nedsættelsen efter stk. 6 sker  

 med 3 pct. af indtægtsgrundlaget opgjort efter § 29 i lov om  

 social pension, når dette overstiger det beløb, hvormed  

 pensionstillægget bortfalder.
 Stk. 8. Det særlige  

 børnetilskud, jf. stk. 6, fastsættes hver 1. januar på  

 grundlag af den opgjorte indtægt.
 Stk. 9. Det særlige  

 børnetilskud omregnes i løbet af året, hvis  

 indtægtsgrundlaget ændres mere end rent midlertidigt og en  

 beregning på grundlag af den forventede fremtidige indtægt  

 fører til en ændring af det særlige børnetilskuds  

 størrelse eller de personlige forhold, som har betydning for det  

 særlige børnetilskuds størrelse, ændres.
Stk. 10. Omregning sker med virkning fra den  

 1. i kvartalet efter, at kommunalbestyrelsen har modtaget oplysninger om de  

 ændrede forhold.
Hvis oplysning om ændringer, jf. stk. 9, der  

 medfører forhøjelse af det særlige børnetilskud,  

 modtages af kommunalbestyrelsen senere end tidspunktet for ændringen,  

 omregnes det særlige børnetilskud med tilbagevirkende kraft fra  

 tidspunktet for ændringen, dog højst for en periode på 3  

 måneder fra tidspunktet for modtagelsen af oplysningerne, jf. 1.  

 pkt.
 Stk. 11. Socialministeren kan  

 fastsætte regler, der sikrer, at kommunalbestyrelsen modtager  

 oplysninger, herunder i elektronisk form, der har betydning for den  

 årlige fastsættelse og omberegning af det særlige  

 børnetilskud.
 30. Det særlige børnetilskud  

 til en pensionistfamilie nedsættes, når familiens indtægt  

 overstiger indtægtsgrænsen for bortfald af  

 pensionstillægget.
Der er således tale om en aftrapning af de  

 offentlige ydelser til pensionister, der ligger i umiddelbar  

 fortsættelse af den aftrapning, der sker ved pensionsberegningen.  

 Indtægtsgrundlaget for nedsættelsen opgøres efter  

 § 29 i pensionsloven, jf.
Socialministeriets vejledning om pension.
 Det særlige børnetilskud nedsættes med  

 3 pct. af den del af indtægten, der overstiger det beløb,  

 hvormed pensionstillægget bortfalder.
 Eksempel med satser for år 2002: Har en  

 pensionistfamilie en årlig indtægt opgjort efter pensionslovens  

 § 29 på 300.000 kr., og bortfalder pensionstillægget ved en  

 indtægt på 181.000 kr., nedsættes det særlige  

 børnetilskud med 3 pct. af (300.000   181.000 =) 3.570 kr.  

 Udgør det årlige tilskud efter loven 9.984 kr., nedsættes  

 det til 6.414 kr.
 Det særlige børnetilskud fastsættes  

 hver den 1. januar på grundlag af den opgjorte indtægt og  

 omregnes i løbet af året, såfremt der sker en  

 ændring af de personlige forhold, der har betydning for beregning af  

 børnetilskuddet, eller en mere end rent midlertidig ændring af  

 indtægten, som bevirker, at den fremtidige forventede indtægt  

 fører til en ændring af børnetilskuddets  

 størrelse.
Omregningen sker med virkning fra den 1. i kvartalet  

 efter, at kommunen har modtaget meddelelse om de ændrede forhold.
Hvis  

 oplysning om ændringer, der medfører forhøjelse af det  

 særlige børnetilskud, modtages senere end ændringen,  

 omregnes det særlige børnetilskud med tilbagevirkende kraft fra  

 tidspunktet for ændringen, dog højest for en periode på 3  

 måneder fra tidspunktet for modtagelse af oplysningerne.
 Der er i retssikkerhedslovens § 12, stk. 4, hjemmel  

 til at indhente de oplysninger i elektronisk form, der oprindeligt er  

 indhentet til beregning af pensionen, til brug for den årlige  

 fastsættelse og omberegning af det særlige  

 børnetilskud.
 Kommunen skal ifølge retssikkerhedslovens  

 § 10, stk. 3, informere pensionisten om, at man som følge af  

 lovbestemmelsen om indtægtsregulering af det særlige  

 børnetilskud til pensionister vil bruge oplysningerne i  

 pensionsregistrene til en samkøring med  

 børnetilskudsregistrene.
 Om den tilskudsberettigedes oplysningspligt se punkt  

 46.
Særligt børnetilskud til pensionister, der  

 er bidragspligtige § 5.
 .
Stk. 2. Retten til at modtage særligt  

 børnetilskud for pensionister er betinget af, at der ikke efter lov om  

 børns forsørgelse er fastsat eller kan fastsættes bidrag.  

 Hvis det er pålagt en pensionist at betale bidrag efter den  

 nævnte lov, ydes særligt børnetilskud dog til hel eller  

 delvis dækning af pågældendes forpligtelse.
Særligt  

 børnetilskud kan også ydes til opfyldelse af en pensionists  

 bidragsforpligtelse, når den bidragsberettigede og barnet opholder sig  

 i udlandet.
31. En bidragspligtig pensionist har ret  

 til det særlige børnetilskud, som pr. 1. januar 2002  

 udgør 9.984 kr., men ikke til tillægget hertil.
Det vil sige, at  

 en pensionist, der skal betale et bidrag, bestående af normalbidragets  

 grundbeløb og tillæg, alene får dækket  

 grundbeløbet af børnetilskuddet, og således selv skal  

 udrede tillægget til normalbidraget.
Pensionisten skal endvidere selv  

 dække det overskydende beløb, hvis bidraget er fastsat  

 højere end normalbidraget.
 Retten til det særlige børnetilskud for en  

 bidragspligtig pensionist forudsætter ikke, at der er ansøgt  

 herom.
 Det særlige børnetilskud til en  

 bidragspligtig pensionist er ikke omfattet af indtægtsreguleringen af  

 det særlige børnetilskud til pensionister, jf. § 4, stk.  

 6-11.
Da det særlige børnetilskud ydes til hel  

 eller delvis dækning af pensionistens bidragsforpligtelse,  

 nedsættes det særlige børnetilskud, hvis det overstiger  

 det bidrag, pensionisten skal betale.
Dette gælder også for det  

 tilskud, der udbetales for det kvartal, hvori bidragspligten  

 ophører.
Det særlige børnetilskud er ment at skulle  

 dække pensionistens faktiske forsørgelsespligt.
Hvis barnet  

 forsørger sig selv, bortfalder retten til særligt  

 børnetilskud, når den bidragspligtige gennem statsamtet har  

 fået ophævet bidragsresolutionen, jf. punkt 53. Hvis denne adgang  

 er til stede, men pensionisten ikke ønsker at benytte sig af den, er  

 betingelsen for ret til det særlige børnetilskud ikke  

 opfyldt.
Retten til særligt børnetilskud  

 indtræder i kvartalet efter, at den bidragspligtige er sat i bidrag  

 eller er tilkendt pension.
Dette gælder også, hvis der i en  

 bidragsresolution fastsættes bidrag med tilbagevirkende kraft.
Det særlige børnetilskud til dækning af  

 en pensionists bidragsforpligtelse skal som udgangspunkt udbetales til  

 pensionisten selv.
Tilskuddet kan dog konteres som dækning af  

 børnebidrag, når det offentlige er indtrådt i retten til  

 at indkræve bidrag.
 Det særlige børnetilskud kan ydes til  

 opfyldelse af en pensionists bidragsforpligtelse, når den  

 bidragsberettigede og barnet opholder sig i udlandet, jf. § 5, stk. 2,  

 3. punktum.
Har en pensionist ret til at modtage pension i udlandet  

 efter lov om social pension, er der også ret til det særlige  

 børnetilskud, jf. § 5, stk. 1, nr. 5, 2. punktum.
I denne  

 situation fraviges samtidigt kravet om, at barnet skal have hjemsted her i  

 landet, jf. punkt 7-8. Retten til børnetilskuddet er ikke betinget af,  

 at barnet er født i Danmark, inden pensionisten flytter til  

 udlandet.
 Der ydes særligt børnetilskud, hvis en  

 bidragsforpligtelse er fastsat efter et udenlandsk bidragsdokument, når  

 bidragsdokumentet efter international konvention umiddelbart danner grundlag  

 for inddrivelse her i landet.
Konsekvenser af førtidspensionsreformen Lov nr. 285 af 25. april  

 2001(Førtidspensionsreformen) indeholder bl.a. følgende:
 § 3.
 1. I § 2, stk. 1, nr. 4, udgår »eller  

 førtidspension«.
 2. § 2, stk. 1, nr. 5, affattes  

 således:
»5)	når folkepension til én eller begge af  

 to forældre, der er berettigede til folkepension, ikke udbetales, fordi  

 § 46 i lov om social pension finder anvendelse.« 3. I § 4, stk. 3, nr. 4, udgår »eller  

 førtidspension«.
 4. § 4, stk. 3, nr. 5, affattes  

 således:
»5)	når folkepension til én eller begge af  

 to forældre, der er berettigede til folkepension, ikke udbetales, fordi  

 § 46 i lov om social pension finder anvendelse.« 5. § 4, stk. 5, affattes således:
»Stk. 5. Der ydes et tillæg, som udgør  

 1.260 kr. årligt, til det særlige børnetilskud, jf. stk.  

 3, nr. 1, 2, 3 og 6, samt, når begge forældre modtager  

 folkepension efter lov om social pension, nr. 4, og, når folkepension  

 til én eller begge af to forældre, der er berettigede til  

 folkepension, ikke udbetales, fordi § 46 i lov om social pension finder  

 anvendelse, nr. 5. « 6. I § 5, stk. 2, 2. pkt., ændres »pensionist«  

 til: »folkepensionist«.
 ..
 § 6.
 Stk. 1. Loven træder i kraft den 1.  

 januar 2003, jf. dog stk. 3-8.
 .
 Stk. 6. For personer, der er tilkendt  

 førtidspension, eller for hvem der er påbegyndt sag herom inden  

 den 1. januar 2003, gælder fortsat de indtil da gældende  

 §§ 2, 4 og 5 i lov om børnetilskud og forskudsvis udbetaling af  

 børnebidrag.
32. Når  

 førtidspensionsreformen træder i kraft den 1. januar 2003, vil  

 niveauet for førtidspensionen være fastsat med henblik på  

 at dække den fulde forsørgelse.
Som en konsekvens heraf vil  

 tilkendelse af førtidspension herefter ikke længere  

 medføre ret til ordinært og særligt børnetilskud  

 for børn af førtidspensionister.
Personer, der er tilkendt førtidspension før  

 1. januar 2003 vil fortsat få ydelser efter de gamle regler.
Dette  

 gælder også for personer, for hvem der er påbegyndt en sag  

 om førtidspension inden 1. januar 2003, og som får tilkendt  

 førtidspension.
Børn af personer, der får  

 førtidspension efter de gamle regler, vil efter 1. januar 2003 fortsat  

 have ret til ordinært og særligt børnetilskud efter de  

 gamle regler.
Dette gælder også for børn, der fødes  

 efter 1. januar 2003.
Kapitel 5 Ydelser vedrørende særlige grupper af  

 børn Flerbørnstilskud § 10 a.
 Stk. 2. Flerbørnstilskud udbetales  

 kvartalsvis forud, og reglerne i § 5, stk. 1, og § 6, stk. 2, samt  

 §§ 8-10 finder tilsvarende anvendelse ved udbetaling af  

 flerbørnstilskud.
Stk. 3. Flerbørnstilskud efter stk.  

 1, jf. stk. 2, ydes tillige for adopterede, samtidigt fødte  

 søskende.
Uanset bestemmelserne i § 5, stk. 1, nr. 1 og 2,  

 erhverves retten til tilskuddet for børn, der har opholdstilladelse  

 her i landet med henblik på adoption, dog når børnene  

 får ophold hos den familie, der har dem i pleje med henblik på  

 adoption.
 Stk. 4. Medmindre barnet eller en af  

 forældrene, der har forældremyndigheden over barnet, har dansk  

 indfødsret eller har fået opholdstilladelse i Danmark efter  

 § 7 eller § 8 i udlændingeloven, forudsætter udbetaling  

 af flerbørnstilskud fast bopæl her i landet i 1 år.
 33. Ved flerbørnsfødsler,  

 d.v.s. samtidig fødsel af flere levendefødte børn  

 (tvillinger, trillinger mv.) udbetales for hvert barn et årligt  

 beløb - flerbørnstilskud - indtil børnene fylder 7  

 år, jf. § 10 a, stk. 1.
 Pr. 1. januar 2002 udgør flerbørnstilskuddet  

 6.440 kr. årligt pr. barn.
 Flerbørnstilskud udbetales kvartalsvis forud uden  

 forudgående ansøgning, og de generelle regler i § 5, stk.  

 1, § 6, stk. 2, og §§ 8-10 om betingelser for udbetaling af  

 børnetilskud, finder også anvendelse for  

 flerbørnstilskud.
Bestemmelsen indeholder ikke krav om, at børnene  

 har samme bopæl.
Det betyder, at tilskuddet også kan ydes, hvis  

 forældrene senere bliver skilt eller flytter fra hinanden, og  

 børnene får bopæl hos hver af forældrene.
Det  

 berører heller ikke retten til flerbørnstilskud, at  

 forældrene får forældremyndigheden over hver sin tvilling  

 eller deler forældremyndigheden over børnene.
På samme  

 måde opretholdes tilskuddet for den ene tvilling, hvis den anden f.eks.  

 anbringes uden for hjemmet og dermed ikke opfylder betingelserne efter  

 § 5, stk. 1. Afgår den ene tvilling ved døden før  

 det fyldte 7. år, ophører tilskuddet for den anden tvilling.
Flerbørnstilskud ydes tillige for adopterede,  

 samtidig fødte søskende (tvillinger, trillinger m.v.), jf.  

 § 10 a, stk. 3. Der kan ikke ydes flerbørnstilskud til andre  

 samtidig adopterede børn som ikke er tvillinger mv.
Retten til ydelser  

 erhverves, når børnene får ophold hos den familie, der har  

 dem i pleje med henblik på adoption, og børnene har fået  

 opholdstilladelse her i landet, jf. § 10 a, stk. 3, 2. pkt.
De  

 nærmere regler om adoption af udenlandske børn, herunder kravet  

 om opholdstilladelse, findes i Justitsministeriets bekendtgørelse nr.  

 597 af 5. september 1986, som ændret ved bekendtgørelse nr. 199  

 af 22. marts 2000.
Adoptionstilskud § 10 b.
 Stk. 2. Tilskuddet udbetales af  

 kommunalbestyrelsen efter ansøgning, når det af den  

 adoptionsundersøgende myndighed kan attesteres, at barnet er ankommet  

 her til landet.
 Stk. 3. Medmindre en af adoptanterne har  

 dansk indfødsret eller har fået opholdstilladelse i Danmark  

 efter § 7 eller § 8 i udlændingeloven, forudsætter  

 udbetaling af adoptionstilskud fast bopæl her i landet i 1  

 år.
34. Til forældre, der adopterer et  

 udenlandsk barn, ydes et engangsbeløb - adoptionstilskud - til  

 dækning af udgifter i forbindelse med adoptionen, jf. § 10 b, stk.  

 1, 1. pkt.
Adoptionstilskuddet ydes pr. barn.
Hvis flere børn  

 adopteres samtidig, f.eks. søskende, ydes der ét  

 adoptionstilskud pr. barn.
 Pr. 1. januar 2002 udgør adoptionstilskuddet 37.130  

 kr.
Det er en betingelse for at opnå adoptionstilskud,  

 at barnet er formidlet af en af de organisationer, der er godkendt af  

 justitsministeren efter adoptionslovens § 30, jf. § 10 b, stk. 1,  

 2. pkt.
De godkendte organisationer er: AC International  

 Børnehjælp og Danadopt.
Hvis den adoptionssøgende selv har etableret  

 kontakten til myndigheden, institutionen eller barnet/forældrene i  

 udlandet, er det en forudsætning for adoptionstilskud, at en af de  

 godkendte organisationer fuldt og helt står inde for forløbet af  

 adoptionen på samme måde som, hvis kontakten var formidlet af  

 organisationen.
Adoptionstilskud kan ikke ydes til familie- og  

 stedbarnsadoptioner.
 Det er desuden en betingelse for at opnå  

 adoptionstilskud, at de almindelige betingelser i lovens § 5 er opfyldt,  

 herunder at adoptanterne eller en af dem har fast bopæl her i  

 landet.
 Adoptionstilskuddet udbetales af kommunen, når den  

 adoptionsundersøgende myndighed kan attestere, at barnet er ankommet  

 her til landet, jf. § 10 b, stk. 2. Der kræves ikke dokumentation  

 for de afholdte udgifter i forbindelse med adoptionen.
Særligt børnetilskud til  

 uddannelsessøgende forældre § 10 c.
Stk. 2. Der kan højst udbetales  

 ét tilskud efter stk. 1 pr. forælder og højst ét  

 tilskud pr. barn.
Reglerne i § 5, stk. 1, finder tilsvarende  

 anvendelse.
 Stk. 3. Lever forældrene ikke sammen, har kun  

 den af forældrene, der har barnet boende hos sig, ret til tilskud efter  

 stk. 1. Opholder barnet sig lige meget hos begge forældrene, har kun  

 den af forældrene, på hvis adresse barnet er tilmeldt  

 folkeregisteret, ret til tilskud.
Stk. 4. Tilskud efter stk. 1 udbetales  

 kvartalsvis forud senest den 20. i kvartalets første måned.  

 Tilskuddet udbetales første gang for det kvartal, der følger  

 efter det kvartal, hvori der er ansøgt herom, og sidste gang for det  

 kvartal, i hvilket retten til tilskud ophører.
Udgør tilskuddet  

 for et kvartal mindre end 25 kr., udbetales det ikke.
35. Til børn af  

 uddannelsessøgende forældre udbetales efter ansøgning et  

 særligt børnetilskud.
Om ansøgning og udbetaling af  

 tilskuddet jf. punkt 42.
Ved uddannelsessøgende forstås i denne  

 forbindelse personer, der er tilmeldt en uddannelse, der er godkendt som  

 støtteberettigende efter lov om statens uddannelsesstøtte,  

 eller en uddannelse som - når den er afsluttet - berettiger til  

 optagelse i en arbejdsløshedskasse.
Der kan således søges  

 tilskud under en uddannelse, der giver ret til SU, også selv om den  

 uddannelsessøgende i det konkrete tilfælde undlader at  

 søge SU eller har opbrugt sine støttemuligheder.
Listen over  

 SU-godkendte uddannelser kan ses på SU-systemets hjemmeside: www.su.dk.  

 Betingelserne for, at en uddannelse kan berettige til optagelse i en  

 arbejdsløshedskasse, er beskrevet i Direktoratet for  

 Arbejdsløshedsforsikringens bekendtgørelse nr. 617 af 23, juli  

 1999 om optagelse i en a-kasse for lønmodtagere.  

 Tvivlsspørgsmål om, hvorvidt en konkret uddannelse berettiger  

 til optagelse i en a-kasse, må rettes til den a-kasse, der dækker  

 uddannelsens faglige område.
Det særlige børnetilskud til  

 uddannelsessøgende er indtægtsreguleret og kan pr. 1. januar  

 2002 maksimalt udgøre 5.136 kr. årligt.
Der kan kun udbetales  

 ét tilskud pr. barn og ét tilskud pr. uddannelsessøgende  

 forælder.
To uddannelsessøgende forældre med to  

 børn kan få to tilskud, medens én  

 uddannelsessøgende forælder med to børn kun kan få  

 ét tilskud, ligesom to uddannelsessøgende forældre med  

 ét barn kun kan få ét tilskud.
Lever forældrene  

 ikke sammen, følger retten til tilskud den forælder, der har  

 barnet boende hos sig, og hvis barnet opholder sig lige meget hos begge  

 forældre, den af forældrene, på hvis adresse barnet er  

 tilmeldt folkeregistret.
Indtægtsregulering af tilskud til  

 uddannelsessøgende § 10 c.
 ..
 Stk. 5. Tilskud efter stk. 1 til en enlig  

 forsørger nedsættes med 10 pct. af den del af ansøgerens  

 aktuelle indtægt i et kalenderår, der overstiger 100.000 kr.
Stk. 6. Bor barnet sammen med begge forældre,  

 eller bor barnet kun sammen med den ene af forældrene, men denne er  

 gift eller lever i et ægteskabslignende forhold med en anden person,  

 nedsættes tilskuddet efter stk. 1 med 10 pct. af den del af husstandens  

 aktuelle indtægt i et kalenderår, der overstiger 150.000 kr.
Ydes  

 der to tilskud til samme husstand, fordeles nedsættelsen ligeligt  

 på de to tilskud.
Stk. 7. Den aktuelle indtægt  

 består af 1)	personlig indkomst med tillæg af positiv  

 nettokapitalindkomst, der anvendes ved beregning af indkomstskat efter  

 personskattelovens § 7, dog før de deri nævnte bundfradrag  

 og fradrag for grundbeløb, og 2)	aktieindkomst, der beskattes efter  

 personskattelovens § 8 a, stk. 1 og 2, bortset fra udbytteindkomst op  

 til 5.000 kr., hvori der er indeholdt endelig udbytteskat.
 Stk. 8. Det er en forudsætning for  

 udbetaling af tilskud, at ansøgeren over for kommunalbestyrelsen  

 fremlægger dokumentation for de aktuelle indtægter og for  

 deltagelse i en uddannelse, som berettiger til tilskud efter stk. 1.
 ..
Stk. 13. De indtægtsgrænser, der  

 er nævnt i stk. 5 og 6, reguleres én gang årligt pr. 1.  

 januar med satsreguleringsprocenten, jf. lov om en satsreguleringsprocent.
De  

 efter regulering fremkomne beløb afrundes til nærmeste  

 kronebeløb, der er deleligt med 100.
36. Er den uddannelsessøgende enlig  

 forsørger, nedsættes tilskuddet med 10 pct. af den del af den  

 aktuelle indtægt, der overstiger 102.700 kr.
Til en  

 uddannelsessøgende, der lever i et ægteskabslignende forhold med  

 en anden, nedsættes tilskuddet med 10 pct. af den del af husstandens  

 aktuelle indtægt, der overstiger 154.100 kr.
De nævnte  

 indtægtsgrænser gælder pr. 1. januar 2002. Den aktuelle  

 indtægt opgøres som beskrevet i loven, jf. § 10 c, stk. 7,  

 for et kalenderår ved at den uddannelsessøgende fremlægger  

 dokumentation for den forventede indtægt.
Dokumentationen kan f.eks.  

 være forskudsopgørelse suppleret med lønsedler for  

 løbende indkomster.
For at undgå tilbagebetalingssager  

 bør den uddannelsessøgende endvidere oplyse om ekstra  

 indtægter i ferieperioder, hvis sådanne indtægter forventes  

 med stor sandsynlighed.
Tilskuddet beregnes for et kalenderår ad gangen  

 og udbetales kvartalsvis forud.
Eksempel: En enlig uddannelsessøgende forventer  

 en årlig indtægt på 125.000 kr.
Det maksimale årlige  

 tilskud i år 2002 på 5.136 kr. nedsættes med 10 pct. af  

 (125.000 kr. 102.700 kr. =) 22.300 kr., d.v.s. med 2.230 kr.
Afrundet til et  

 med 4 deleligt kronebeløb bliver tilskuddet nedsat til 2.908 kr.  

 Kvartalsvis udbetales en fjerdedel af dette, d.v.s. 727 kr.
Ændringer i indtægtsoplysninger for  

 uddannelsessøgende § 10 c.
 Stk. 9. Hvis den indtægt, der ligger  

 til grund for beregning af tilskuddet, ændres med mere end 10 pct.,  

 omregnes tilskuddet for kalenderåret, og de kvartalsvise udbetalinger  

 for den resterende del af kalenderåret reguleres, således at det  

 samlede udbetalte tilskud for kalenderåret svarer til det beregnede  

 tilskud på årsbasis.
Stk. 10. Såfremt en tilskudsberettiget  

 har haft en indtægtsfremgang, der bevirker, at det allerede udbetalte  

 tilskud i kalenderåret overstiger det tilskud, ansøgeren  

 herefter er berettiget til i kalenderåret, fradrages for meget udbetalt  

 tilskud, såfremt ansøgeren i det efterfølgende  

 kalenderår bliver berettiget til tilskud.
Såfremt  

 ansøgeren ikke i det efterfølgende kalenderår bliver  

 berettiget til tilskud, tilbagebetales for meget udbetalt tilskud.
Stk. 11. Et tilbagebetalingskrav efter stk.  

 10 gennemføres ved en tilbagebetalingsordning.
Fastsættelse af  

 tilbagebetalingsordning og inddrivelse af gæld sker efter reglerne i  

 lov om aktiv socialpolitik.
37. Ved oplysninger om  

 indtægtsændringer, der ikke medfører, at den forventede  

 indtægt for det aktuelle kalenderår ændres med mere end 10  

 pct., foretages ikke omregning af tilskuddet i kalenderåret.
Er der  

 tale om ændringer, der har betydning for den forventede indtægt i  

 det følgende kalenderår, indgår oplysningerne ved  

 beregning af tilskuddet for dette kalenderår uanset størrelsen  

 af ændringen.
Hvis den indtægt, der ligger til grund for  

 beregning af tilskuddet i et kalenderår, ændres med mere end 10  

 pct., omregnes tilskuddet, og der foretages en ny beregning for  

 kalenderåret, som reguleres over de resterende kvartaler.
Fremkommer der i eksemplet i punkt 36 nye oplysninger i  

 løbet af årets første kvartal, således at  

 indtægten i kalenderåret herefter forventes at blive 140.000 kr.,  

 omregnes det årlige tilskud til 5.136 kr.   0,10 * (140.000 kr.  

 102.700 kr.) = 1.406 kr., som afrundes til 1.408 kr.
Er der for 1. kvartal  

 udbetalt 727 kr., vil der for den resterende tre kvartaler skulle udbetales  

 (1.408 kr.   727 kr. =) 681 kr., svarende til 227 kr. pr. kvartal.
Såfremt en indtægtsfremgang bevirker, at det  

 allerede udbetalte tilskud i året, overstiger det tilskud, som den  

 uddannelsessøgende er berettiget til, fradrages for meget udbetalt  

 tilskud det følgende kalenderår.
Såfremt den  

 uddannelsessøgende ikke er berettiget til tilskud i det  

 efterfølgende kalenderår, skal der fastsættes en  

 tilbagebetalingsordning, jf. § 10 c, stk. 11.
Hvis ændringen i den forventede indkomst i  

 eksemplet først oplyses til kommunen, efter at der er udbetalt tilskud  

 for to kvartaler, vil der opstå en situation med tilbagebetaling.
Der  

 vil da være udbetalt 2 * 727 kr. = 1.454 kr. i årets to  

 første kvartaler.
Da den uddannelsessøgende efter de nye  

 indkomstoplysninger forventes at være berettiget til et tilskud  

 på 1.408 kr. i kalenderåret, vil der være et  

 tilbagebetalingskrav på (1.454 kr.   1.408 kr. =) 46 kr.
Andre ændringer for uddannelsessøgende § 10 c.
 .
Stk. 12. Såfremt ret til tilskud indtræder,  

 ophører eller forsørgelsesforholdene ændres inden for et  

 kalenderår, beregnes tilskuddet forholdsmæssigt for de kvartaler  

 i året, hvor ansøger er berettiget til at få udbetalt  

 tilskud på samme grundlag.
Indtægten opgøres for de  

 måneder af året, hvor ansøger er berettiget til tilskud  

 på samme grundlag, hvorefter de således opgjorte indtægter  

 omregnes forholdsvis til en årsindtægt.
38. Ud over ændringer i forventet  

 indkomst kan der i løbet af et kalenderår ske andre  

 ændringer, som har betydning for beregning af tilskuddet.
Det kan  

 f.eks. være, at et barn fødes, et barn bliver 18 år, at en  

 uddannelse påbegyndes eller, at en uddannelse afsluttes.
Er begge  

 forældre til ét barn uddannelsessøgende, registreres det  

 som en ændring af indtægtsgrundlaget, hvis den af  

 forældrene, der har ansøgt om tilskud, afslutter sin uddannelse.  

 Ved sådanne andre ændringer opgøres indtægten  

 forholdsmæssigt for den del af året, ansøger er berettiget  

 til tilskud på samme grundlag, og opregnes til årsbasis.
Herefter  

 beregnes tilskuddet for de resterende hele kvartaler i året.
Eksempler: Starter en uddannelse 1. september,  

 opgøres indtægten fra 1. september til 31. december, d.v.s. 4  

 måneder og opregnes til årsbasis ved at dividere med 4 og gange  

 med 12. Der foretages herefter beregning af tilskud på årsbasis  

 og ansøger er for oktober kvartal berettiget til at få udbetalt  

 ¼ af det beregnede tilskud på årsbasis.
Er den samlede forventede  

 indtægt for de fire måneder 20.000 kr., bliver den beregnede  

 indtægt på årsbasis 80.000 kr.
Da dette beløb er  

 mindre end den grænse på 102.700 kr., hvorfra  

 indtægtsreguleringen begynder, får ansøger beregnet et  

 fuldt tilskud på 5.136 kr. på årsbasis i 2002, svarende til  

 et beløb på 1.284 kr., som kan udbetales for oktober kvartal.  

 For det efterfølgende kalenderår foretages en ny beregning.
Afsluttes en uddannelse med udgangen af juni,  

 opgøres den forventede indtægt frem til 1. juli.
Indtægten  

 på årsbasis fremkommer ved at dele denne indtægt med 6 og  

 gange med 12. Herefter beregnes tilskuddet på årsbasis som deles  

 med 4 til et kvartalstilskud, som udbetales for januar og april kvartaler.  

 Den indtægt, som ansøger får efter 1. juli, når  

 uddannelsen er afsluttet, er uden betydning for det tilskud, som  

 pågældende er berettiget til under uddannelsen, og  

 medfører derfor ikke nogen efterregulering af det tilskud, der er  

 udbetalt under uddannelsen.
En ændring af tilskudsgrundlaget kan også  

 være i form af, at en enlig uddannelsessøgende i løbet af  

 kalenderåret flytter sammen med en anden og herefter lever i et  

 ægteskabslignende forhold.
Der skal i dette tilfælde foretages en  

 særskilt beregning af indtægter og af tilskud før og efter  

 sammenflytningen.
Eksempel: Sker sammenflytningen 1. maj, opgøres  

 først indtægten fra 1/1 til 30/4, deles med 4 og ganges med 12.  

 Den således beregnede indtægt udgør grundlaget for  

 beregning af det særlige børnetilskud til den enlige i januar og  

 april kvartaler, hvor der i hvert kvartal udbetales en fjerdedel af det  

 beregnede årstilskud.
Herefter opgøres indtægten for den  

 uddannelsessøgende og dennes samlever fra 1/5 til 31/12, deles med 8  

 og ganges med 12. Den således beregnede indtægt udgør  

 grundlaget for beregning af det særlige børnetilskud i juli og  

 oktober kvartaler, hvor der i hvert kvartal udbetales en fjerdedel af det  

 beregnede årstilskud.
Kapitel 6 Administration af børnetilskud Generelle administrative forhold 39. Administrationen af  

 børnetilskudsloven varetages af opholdskommunen, jf. § 9 i lov om  

 retssikkerhed og administration på det sociale område.
 Børnetilskud under ophold i udlandet udbetales af  

 den kommune her i landet, hvor pågældende senest har haft  

 ophold.
Til en beskæftiget, der ikke har haft ophold i  

 Danmark, udbetales tilskuddet efter § 8 i bekendtgørelse om  

 børnetilskud og forskudsvis udbetaling af børnebidrag af den  

 kommune, hvori arbejdsgiveren eller arbejdsgiverens repræsentant har  

 hjemsted, subsidiært den kommune, hvor hovedparten af arbejdet  

 udføres.
Kan der ikke på dette grundlag udpeges en  

 handlekommune, udbetales børnetilskud af den kommune, som den  

 pågældende ud fra en samlet vurdering af de  

 geografiske/økonomiske forhold har stærkest tilknytning til.
I  

 tvivlstilfælde træffes afgørelsen af det sociale  

 nævn for den kommune, som forpligtelsen gøres gældende  

 mod.
 Forud for udbetaling af børnetilskud skal kommunen  

 sikre sig, at betingelserne for udbetaling af tilskuddet er opfyldt.
 Kommunernes primære kilde til oplysninger om ret til  

 børnetilskud er folkeregistret og for pensionister med børn,  

 pensionsregisteret.
Kommunen må selv tage initiativ til udbetaling af de  

 ydelser, der ikke kræver ansøgning, d.v.s. ordinært  

 børnetilskud til pensionister, særligt børnetilskud og  

 flerbørnstilskud.
Forvaltningen må sikre sig, at den gennem  

 folkeregistret eller på anden måde modtager de oplysninger, der  

 er nødvendige for udbetaling.
Hvis kommunalbestyrelsen bliver bekendt med eller gjort  

 opmærksom på, at et børnetilskud, der skal udbetales uden  

 ansøgning, fejlagtigt ikke er kommet til udbetaling, skal der ske  

 efterbetaling fra det tidspunkt, da retten opstod.
Der er ikke hjemmel i  

 loven til at udbetale renter.
Krav på børnetilskud  

 forældes dog efter dansk rets almindelige forældelsesregler,  

 d.v.s. i løbet af 5 år, jf. lov nr. 274 af 22. december 1908 om  

 forældelse af visse fordringer.
Ifølge retspraksis er der kun  

 mulighed for suspension af forældelsesfristen, hvis der er undskyldelig  

 uvidenhed om de faktiske forhold.
Ukendskab til det retslige grundlag kan  

 ikke i sig selv medføre suspension af den 5-årige  

 forældelsesfrist, jf.
SM B-7-00.
 I ansøgningssager, d.v.s. sager om ordinært  

 og ekstra børnetilskud til enlige forsørgere, om  

 adoptionstilskud og om det særlige børnetilskud til  

 uddannelsessøgende forældre, skal kommunen sikre sig, at  

 ansøger giver de oplysninger, der er af betydning for at kommunen kan  

 træffe afgørelse, om retten til tilskud er til stede, og at  

 ansøger giver oplysninger om senere indtrufne ændringer af  

 betydning for retten til tilskud.
Flytning 40. Når den, der har ret til en  

 ydelse efter børnetilskudsloven, flytter til en anden kommune, skal  

 kommunalbestyrelsen i fraflytningskommunen underrette  

 tilflytningskommunen.
Fraflytningskommunen skal samtidig sende sagens akter til  

 den nye kommune til brug for den fortsatte udbetaling.
Der skal desuden gives  

 meddelelse om, for hvilken periode der senest er sket udbetaling.
 Der kan ikke stilles krav om ny ansøgning ved  

 flytning, men tilflytningskommunen skal sikre sig, at betingelserne for ret  

 til ydelsen stadig er opfyldt.
Finansiering, regnskab og revision 41. Staten afholder udgifterne til ydelser  

 efter børnetilskudsloven, jf. § 25, stk. 1.
 Udbetaling af inddrevne børnebidrag, der ikke er  

 udlagt forskudsvis, kan ikke anmeldes til refusion, men cleares mellem  

 kommunerne, jf. punkt 65.
 Regnskabsaflæggelse, refusion, anvisning og  

 berigtigelse af beløb, der med urette er anmeldt til afregning, sker i  

 henhold til Socialministeriets bekendtgørelse nr. 515 af 9. juni 2000  

 om kommunernes regnskabsaflæggelse og statsrefusion m.v. på visse  

 dele af det sociale område.
 Revisionen sker i henhold til Socialministeriets  

 bekendtgørelse nr. 516 af 9. juni 2000 om revision af kommunernes  

 regnskaber på visse dele af det sociale område.
Hvornår udbetales børnetilskud § 6.
 Stk. 2. Betingelserne for retten til at modtage  

 børnetilskud skal være opfyldt ved begyndelsen af det  

 første døgn i kvartalet.
§ 7. Børnetilskud  

 tilkommer barnet eller børnene, jf. § 3, og udbetales kvartalsvis  

 forud.
Ydelsen udbetales kvartalsvis senest den 20. i kvartalets  

 første måned.
§ 10. Børnetilskud  

 udbetales første gang for det kvartal, der følger efter det  

 kvartal, i hvilket retten til tilskuddet er erhvervet, og sidste gang for det  

 kvartal, i hvilket retten til tilskuddet ophører.
Særligt  

 børnetilskud, der skal ydes et barn efter en bidragspligtigs  

 død, udbetales dog først fra udløbet af den periode, for  

 hvilken der senest er udbetalt bidrag efter lov om børns  

 forsørgelse.
 42. Børnetilskud udbetales  

 kvartalsvis forud, jf. § 7. Udbetalingen sker senest den 20. i  

 kvartalets første måned.
 Børnetilskud udbetales første gang for  

 kvartalet efter det kvartal, i hvilket retten til tilskuddet er erhvervet, og  

 sidste gang for det kvartal, i hvilket retten til tilskuddet ophører,  

 jf. § 10, 1. punktum.
 Når et barn bliver født f.eks. 1. januar,  

 erhverves retten til børnetilskud i januar kvartal, og tilskud  

 udbetales første gang for april kvartal.
 Når et barn fylder 18 år 1. januar,  

 ophører retten til børnetilskud i januar kvartal, og tilskud  

 udbetales sidste gang for dette kvartal.
 Hvis retten til børnetilskud opstår og  

 bortfalder i samme kvartal, kan der ikke udbetales børnetilskud, da  

 betingelserne skal være opfyldt ved begyndelsen af det første  

 døgn i kvartalet.
Retten til børnetilskud i et kvartal  

 forudsætter, at betingelserne er opfyldt ved begyndelsen af det  

 første døgn i et kvartal.
I SM B-5-00 har Ankestyrelsen  

 afgjort, at en enlig forsørger havde ret til ordinært  

 børnetilskud for juli kvartal, da hun flyttede sammen med sin  

 kæreste den 1. juli, idet hun havde været enlig forsørger  

 ved døgnets begyndelse.
For visse betingelser er det ikke muligt at afgøre,  

 om de er opfyldt ved begyndelsen af det første døgn i et  

 kvartal.
I sådanne tilfælde må der tages udgangspunkt i en  

 generel betragtning om, hvorvidt betingelsen er opfyldt ved kvartalets  

 begyndelse.
Personer, der bliver berettiget til pension med første  

 udbetaling den første måned i et kvartal, har således ret  

 til børnetilskud for dette kvartal.
En uddannelse kan anses for  

 påbegyndt ved begyndelsen af et kvartal, selv om første  

 mødetidspunkt ligger efter begyndelsen af det første  

 døgn i dette kvartal.
 Tilskud, der udbetales efter ansøgning, kan  

 først komme til udbetaling for kvartalet efter det kvartal, i hvilket  

 der er søgt herom.
Ansøger en uddannelsessøgende forælder  

 om tilskud efter lovens § 10 c, er det indtægten i den periode  

 inden for kalenderåret, hvor pågældende har været  

 berettiget til at søge tilskud, der skal lægges til grund for  

 beregningen af tilskuddet, også selv om en del af denne periode ligger  

 forud for det kvartal, hvori tilskuddet kan udbetales.
Ansøger en  

 uddannelsessøgende forælder om tilskud i et kalenderår  

 senere end den 30. september, kan der ikke beregnes og udbetales tilskud for  

 dette kalenderår.
Reglen om, at børnetilskud udbetales fra kvartalet  

 efter, at retten er opstået, gælder efter lovens § 10, 2.  

 punktum ikke, når der efter en bidragspligtiges død udbetales  

 særligt børnetilskud til et barn, der hidtil har fået  

 underholdsbidrag på grundlag af en resolution efter lov om børns  

 forsørgelse.
Det særlige børnetilskud udbetales da  

 først fra udløbet af den periode, for hvilken der senest er  

 udbetalt bidrag efter bidragsresolutionen enten forskudsvis eller direkte.  

 Særligt børnetilskud kan i disse tilfælde ydes for en del  

 af et kvartal.
 Regelen kan endvidere fraviges ved ret til ydelser i kraft  

 af EF-forordning nr. 1408/71, jf. punkt 72.
Hvem udbetales børnetilskuddet til § 8.
 Stk. 2. Har kun faderen forældremyndigheden  

 over barnet, udbetales børnetilskud til ham.
 Stk. 3. Tilkommer forældremyndigheden  

 den ene af forældrene, og den anden af forældrene godtgør,  

 at barnet bor hos ham eller hende, kan børnetilskud efter  

 kommunalbestyrelsens bestemmelse udbetales til den, som barnet bor hos.
 Stk. 4. Lever forældre, der har  

 fælles forældremyndighed, ikke sammen, udbetales  

 børnetilskud til den af forældrene, der har barnet hos sig.  

 Opholder barnet sig i disse tilfælde lige meget hos begge  

 forældrene, udbetales børnetilskud til den af forældrene,  

 på hvis adresse barnet er tilmeldt folkeregistret.
Stk. 5. Er barnet i privat familiepleje, jf.  

 § 64 i lov om social service, kan børnetilskud efter  

 kommunalbestyrelsens bestemmelse udbetales til den, der har taget barnet i  

 pleje.
Er barnet i pleje hos et ægtepar, udbetales børnetilskud  

 i givet fald til plejemoderen.
 Stk. 6. Såfremt det skønnes  

 bedst for barnet, kan kommunalbestyrelsen bestemme, at børnetilskuddet  

 skal udbetales til barnet selv.
 Stk. 7. Når den, der har  

 forældremyndigheden over barnet, er indsat i institutioner under  

 Kriminalforsorgen, jf. § 2, nr. 3, kan børnetilskud efter  

 kommunalbestyrelsens bestemmelse udbetales til den indsattes  

 ægtefælle, såfremt den indsattes særbarn opholder sig  

 hos denne.
43. Børnetilskud tilkommer efter  

 lovens § 7 barnet eller børnene.
Udbetaling sker, hvor intet  

 andet er bestemt, til moderen, jf. § 8, stk. 1.
 Hvis kun faderen har forældremyndigheden over  

 barnet, udbetales børnetilskud til ham, jf. § 8, stk. 2.
 Tilkommer forældremyndigheden den ene af  

 forældrene, og den anden af forældrene godtgør, at barnet  

 bor hos ham eller hende, kan børnetilskud efter kommunalbestyrelsens  

 bestemmelse udbetales til den, som barnet bor mest hos, jf. § 8, stk.  

 3.
 Hvis forældre, der har fælles  

 forældremyndighed, ikke lever sammen, udbetales børnetilskud til  

 den af forældrene, der har barnet hos sig, jf. § 8, stk. 4, 1.  

 punktum.
 Bor barnet ikke hos nogen af forældrene, udbetales  

 det til den af forældrene, barnet opholder sig mest hos.
Når forældre, der har fælles  

 forældremyndighed, ikke lever sammen, og barnet opholder sig lige meget  

 hos begge forældrene, udbetales børnetilskud til den af  

 forældrene, på hvis adresse barnet er tilmeldt folkeregistret,  

 jf. § 8, stk. 4. 2. punktum.
Kan forældrene trods fælles  

 forældremyndighed ikke blive enige om registreringen, skal barnet efter  

 § 8, stk. 3, i lov om det centrale personregister forblive registreret  

 på den adresse, barnet havde, før uenigheden opstod,  

 såfremt denne adresse er en af de angivne adresser.
Jf. i øvrigt  

 kapitel 3, afsnit 3, om retningslinier for børns folkeregistrering i  

 Indenrigsministeriets vejledning nr. 89 af 23. juni 2000.
Når barnet er i privat familiepleje, jf.  

 servicelovens § 64, kan børnetilskud efter kommunalbestyrelsens  

 bestemmelse udbetales til den, der har taget barnet i pleje.
Er barnet i  

 pleje hos et ægtepar, udbetales børnetilskud til plejemoderen,  

 jf. § 8, stk. 5.
 Hvis det skønnes bedst for barnet, kan det sociale  

 udvalg bestemme, at børnetilskuddet skal udbetales til barnet selv,  

 jf. § 8, stk. 6. Det kan være tilfældet, hvis barnet har  

 egen bopæl og helt eller delvis forsørger sig selv.
 Når den, der har forældremyndigheden over et  

 barn eller del i den, er indsat i institutioner under Kriminalforsorgen, jf.  

 § 2, nr. 3, kan kommunalbestyrelsen bestemme, at børnetilskud  

 udbetales til den indsattes ægtefælle, hvis barnet opholder sig  

 hos denne, jf. § 8, stk. 7.
 Om udbetaling af særligt børnetilskud til en  

 bidragspligtig pensionist se punkt 31.
Særlige regler om udbetaling af  

 børnetilskud § 9.
44. Når det må anses for  

 godtgjort, at børnetilskuddet ikke kommer barnet til gode ved  

 udbetaling efter reglerne i lovens § 8, kan kommunalbestyrelsen  

 træffe afgørelse om, at børnetilskud skal udbetales til  

 andre end de personer, der er nævnt i § 8, når det  

 skønnes at være bedst for barnet, jf.
Socialministeriets  

 bekendtgørelse af nr. 153 af 26. februar 1998 om udbetaling af  

 børnetilskud og forskudsvis udbetaling af børnebidrag.
 Kommunalbestyrelsen kan træffe bestemmelse om, at  

 børnetilskud udbetales for kortere tidsrum end et kvartal, jf.  

 § 1 i Socialministeriets bekendtgørelse nr. 153 af 26. februar  

 1998. Dette kan f.eks. være tilfældet, når den, der skal  

 have børnetilskuddet udbetalt, må anses for uegnet til at  

 forvalte tilskuddet.
Kommunens vejledningsforpligtigelse 45. Efter forvaltningslovens § 7 skal  

 myndighederne i de sager, hvor der træffes afgørelser, i  

 fornødent omfang give vejledning og bistand til personer, der retter  

 henvendelse om spørgsmål inden for myndighedens  

 sagsområde.
Der bør også ydes vejledning og bistand  

 på områder, hvor myndigheden ikke træffer  

 afgørelser, men udøver faktisk forvaltningsvirksomhed.  

 Endvidere er det ikke altid tilstrækkeligt kun at yde vejledning,  

 når borgeren selv beder om det.
Er der en tilstrækkelig anledning  

 til det, bør myndigheden som følge af god forvaltningsskik  

 efter omstændighederne på eget initiativ vejlede borgerne om,  

 hvilke regler m.v. der gælder på det pågældende  

 område.
Afgørelser om børnetilskud, der kan  

 indbringes for de sociale nævn, jf. punkt 80, bør meddeles den  

 berørte borger skriftligt.
Efter forvaltningslovens § 25 skal  

 afgørelser, der er meddelt skriftligt, være ledsaget af en  

 vejledning om klageadgang med angivelse af klageinstans og oplysning om  

 fremgangsmåden ved indgivelse af klage, herunder om tidsfrist.
Efter § 11, stk. 2, i lov om retssikkerhed og  

 administration på det sociale område, skal den, der får  

 udbetalt børnetilskud have skriftlig besked om pligten til at give  

 oplysninger, jf. punkt 46, herunder om hvilke typer af ændringer, der  

 kan have betydning for hjælpen, og konsekvenserne af, at der ikke  

 oplyses om ændringerne.
Er der ikke givet tilstrækkelig  

 vejledning, kan dette have betydning for muligheden for at rejse et  

 tilbagebetalingskrav, jf.
SM R-10-01.
Borgerens oplysningspligt § 24.
 46. Efter lovens § 24 har den, der  

 får udbetalt ydelser efter loven, pligt til at oplyse kommunen om  

 ændringer, der har betydning for retten til hjælpen.
For ydelser, der udbetales uden ansøgning, må  

 det i almindelighed antages, at kommunen gennem sine administrative registre  

 modtager oplysninger om ændringer, der har betydning for retten til at  

 modtage tilskud.
En tilskudsmodtager, som er vidende om, at en ydelse  

 modtages med urette, skal dog gøre kommunen opmærksom  

 herpå.
 Pensionister, der modtager særligt  

 børnetilskud, skal oplyse om ændringer i indtægten, der  

 kan have betydning for nedsættelse af tilskuddet, jf. punkt 30.
Personer, der modtager ordinært børnetilskud  

 efter § 2, stk. 1, nr. 1-3, og ekstra børnetilskud efter  

 § 3, skal give oplysninger om ændringer i samlivsforholdet, der  

 kan have betydning for retten til tilskuddet, samt om ændringer i  

 forhold, der vedrører forældremyndighed og samvær med  

 barnet, og som kan have betydning for retten til tilskud.
Herudover skal  

 enlige forsørgere efter § 22 a en gang årligt  

 bekræfte deres status som enlige forsørgere, jf. punkt 19.
 Personer, der modtager det særlige  

 børnetilskud til uddannelsessøgende forældre, jf. punkt  

 35-38, skal give oplysninger om ændring i uddannelsesforløbet,  

 om ændring i samlivsforhold og om ændring i  

 indtægtsforhold, der har betydning for beregning af tilskuddet.  

 Indtægtsændringer, der ikke medfører, at den forventede  

 indtægt for det aktuelle kalenderår ændres med mere end 10  

 pct., bevirker ikke, at tilskuddet for kalenderåret skal omregnes.  

 Indkomstændringer, der har betydning for beregning af tilskuddet i det  

 følgende kalenderår, skal oplyses uanset størrelsen af  

 ændringen.
Tilbagebetaling efter § 24 § 24.
 Stk. 2. Har nogen mod bedre vidende  

 uberettiget modtaget ydelser efter loven, skal det beløb, der med  

 urette er modtaget, tilbagebetales.
Stk. 3. Der er udpantningsret for  

 tilbagebetalingskrav efter stk. 2 47. Hvis nogen mod bedre vidende har  

 modtaget ydelser, som pågældende ikke var berettiget til, skal  

 det beløb, der er modtaget med urette, tilbagebetales, jf. § 24,  

 stk. 2.
 Bestemmelsen omfatter de tilfælde, hvor modtageren  

 har udvist svig, d.v.s. forsætligt har fremkaldt, vedligeholdt eller  

 udnyttet en vildfarelse hos kommunalbestyrelsen.
Herudover omfatter bestemmelsen tilfælde, hvor  

 modtageren uden at gøre sig skyldig i svig ved modtagelsen dog har  

 været vidende om, at udbetalingen beroede på en vildfarelse hos  

 kommunalbestyrelsen.
Her kan være tale om, at kommunalbestyrelsen er  

 gået ud fra en fejlagtig forudsætning med hensyn til de  

 kendsgerninger, der er af betydning for udbetalingen.
Tilbagebetalingskravet må som udgangspunkt rettes  

 mod den, der har givet anledning til udbetaling af børnetilskud.
Dette  

 gælder uanset om børnetilskuddet efter reglerne i §§ 8 og 9  

 er udbetalt til en anden.
F.eks. må tilbagebetalingskravet som  

 udgangspunkt rettes mod forældremyndighedsindehaveren, hvis der til  

 plejeforældre udbetales et ordinært børnetilskud, fordi  

 forældremyndighedsindehaveren er enlig forsørger.
 Et tilbagebetalingskrav for uretmæssigt udbetalte  

 børnetilskud og bidragsforskud, er tillagt udpantningsret, jf.  

 § 24, stk. 3. Sker tilbagebetalingen ikke frivilligt, udnyttes  

 udpantningsretten, medmindre der er mulighed for modregning i krav, der  

 tilkommer barnet.
Tilbagebetaling i øvrigt 48. Tilbagebetaling af for meget udbetalt  

 særligt børnetilskud til uddannelsessøgende  

 forældre som følge af indkomststigninger i kalenderåret  

 gennemføres ifølge lovens § 10 c, stk. 11, ved en  

 tilbagebetalingsordning, der fastsættes efter reglerne i lov om aktiv  

 socialpolitik.
Almindelige retsprincipper om tilbagebetaling af urigtigt  

 udbetalte beløb fører til, at der i begrænset omfang kan  

 kræves tilbagebetaling uden, at der er særskilt hjemmel hertil i  

 børnetilskudslovens bestemmelser.
Det gælder efter  

 omstændighederne i tilfælde, hvor en udbetalingsfejl skyldes  

 forkerte oplysninger, der hidrører fra den berettigede, uden at det  

 kan fastslås, at betingelsen om forsæt er opfyldt, og hvor  

 kommunen ikke har haft mulighed for at opdage fejlen.
 Krav på tilbagebetaling af ydelser, som skyldes, at  

 modtageren har tilsidesat sin oplysningspligt, er omfattet af den  

 20-årige forældelsesfrist i Danske Lov fra før 1908-loven  

 om forældelse af visse fordringer.
Krav på fejlagtigt udbetalte børnetilskud kan  

 modregnes i fremtidige børnetilskud for samme barn.
Krav på  

 tilbagebetaling af forskudsvis udbetalte bidrag kan tilsvarende modregnes i  

 fremtidige bidrag for samme barn.
Modregning skal gennemføres  

 således, at afdragene fastsættes under hensyn til familiens  

 økonomiske forhold.
Der kan normalt ikke ske modregning i børnetilskud  

 for bidragsforskud, der har været udbetalt fejlagtigt.
Tilsvarende kan  

 krav på børnetilskud ikke modregnes i fremtidige  

 bidragsforskud.
Da børnetilskud ifølge lovens § 7  

 tilkommer barnet eller børnene, kan børnetilskud ikke modregnes  

 i forældrenes skat eller gøres til genstand for  

 retsforfølgning af krav mod forældrene.
Tilsvarende  

 følger det af § 18 i loven om børns forsørgelse, at  

 bidrag tilkommer barnet, og bidrag kan derfor ikke indgå i modregning  

 overfor bidragsberettigede.
Regulering af ydelser § 25 a.
 Stk. 2. De beregnede børnetilskud afrundes  

 for så vidt angår børnetilskud efter §§ 2, 3 og 10 c  

 til det nærmeste med 4 delelige beløb i kroner, for så  

 vidt angår de i § 4 nævnte særlige børnetilskud  

 og tillægget efter § 4, stk. 5, til det nærmeste med 12  

 delelige beløb i kroner og for så vidt angår de i  

 § 15, stk. 1, nævnte ydelser til det nærmeste beløb i  

 kroner.
 Stk. 3. For normalbidraget, jf. § 14, omfatter  

 reguleringen kun hele måneder og foretages på den følgende  

 forfaldsdag for bidraget.
49. Ydelserne reguleres en gang  

 årligt med satsreguleringsprocenten, jf. lov om en  

 satsreguleringsprocent.
Den årlige regulering finder sted pr. 1.  

 januar.
Ydelserne afrundes til det nærmeste hele  

 kronebeløb.
For ydelser, der udbetales kvartalsvis afrundes ydelsen  

 på årsbasis til nærmeste med 4 delelige beløb i  

 kroner, således at den kvartalsvise udbetaling udgør et afrundet  

 kronebeløb.
Da det særlige børnetilskud efter § 4  

 svarer til normalbidraget, afrundes dette samt tillægget hertil til  

 nærmeste med 12 delelige beløb i kroner, således at det  

 månedlige beløb udgør et afrundet kronebeløb.
Reguleringen af normalbidraget omfatter kun hele  

 måneder.
Er der forud for 1. januar udbetalt bidrag forskudsvis, der  

 dækker måneder, som ligger efter 1. januar, foretages regulering  

 for disse måneder ved den nærmest derefter følgende  

 forfaldsdag for bidraget.
 Indtægtsgrænserne ved beregning af  

 nedsættelse af det særlige børnetilskud til pensionister,  

 jf. § 4, stk. 7, og det særlige børnetilskud til  

 uddannelsessøgende forældre, jf. § 10 c, stk. 13, reguleres  

 ligeledes pr. 1. januar med satsreguleringsprocenten.
De regulerede beløb meddeles løbende af  

 Socialministeriet, jf. f.eks.
Socialministeriets vejledning nr. 184 af 12.  

 november 2001 om regulering pr. 1. januar 2002 af satser på det sociale  

 område.
Kapitel 7 Forskudsvis udbetaling af børnebidrag Bidragsforskud § 11.
 .
50. Hvis et underholdsbidrag, der er  

 fastsat efter lov om børns forsørgelse, ikke er betalt på  

 forfaldsdagen, kan det udbetales forskudsvis af det offentlige, jf.  

 § 11, stk. 1. Der er indbetalt rettidigt når bidragspligtiges  

 indbetaling foretages senest på den i bidragsresolutionen angivne dato.  

 Kommunen bør i en sådan situation ikke forskudsvis udbetale  

 bidraget til bidragsberettigede, jf.
SM B-3-01. Det kan være  

 uhensigtsmæssigt - både i forhold til den kommunale  

 administration og i forhold til bidragspligtige - at kommunen  

 fortsætter med at udlægge bidraget forskudsvis i situationer hvor  

 bidragspligtige rettidigt indbetaler til kommunen.
I sådanne  

 situationer, hvor en kommune således konstaterer, at bidragspligtige  

 betaler rettidigt og, at bidraget   til trods herfor   forskudsvis udbetales  

 til bidragsberettigede, bør kommunen kontakte bidragspligtige med  

 henblik på at få etableret en aftale mellem bidragspligtige og  

 bidragsberettigede, således at bidraget fremtidigt kan betales direkte  

 til bidragsberettigede, f.eks. via en bankoverførelse.
Der kan forekomme situationer hvor bidragspligtige  

 indbetaler rettidigt, men ikke med det rigtige beløb.
I sådanne  

 situationer skal beløbet søges berigtiget hos bidragspligtige.  

 D.v.s. at en sådan »fejlindbetaling«  

 ikke som udgangspunkt bør udløse, at bidraget forskudsvis  

 udbetales til bidragsberettigede.
Det kan derimod være rimeligt, at  

 konsekvent og bevidst indbetaling af forkerte beløb fører til,  

 at normalbidraget udbetales forskudsvis.
Betingelser for bidragsforskud § 12.
Stk. 2. Betingelserne i § 5, stk. 1,  

 finder tilsvarende anvendelse med hensyn til adgangen til at få et  

 bidrag udbetalt forskudsvis.
Medmindre barnet eller en af forældrene,  

 der har forældremyndigheden over barnet, har dansk indfødsret  

 eller har fået opholdstilladelse i Danmark efter § 7 eller  

 § 8 i udlændingeloven, forudsætter udbetaling fast  

 bopæl her i landet i en sammenhængende periode af 3 år.
 Stk. 3. Det er endvidere en betingelse for  

 retten til at få bidrag udbetalt forskudsvis, at forældrene ikke  

 lever sammen.
 Stk. 4. Betingelserne for bidragsforskud  

 skal være opfyldt på bidragets forfaldsdag.
 51. Bidrag kan udbetales  

 forskudsvis, indtil barnet fylder 18 år, jf. § 12, stk. 1.
 Efter § 12, stk. 1, skal betingelserne i § 5,  

 stk. 1, som er beskrevet i kapitel 1 i vejledningen, være opfyldt, for  

 at der kan udbetales bidrag forskudsvis, jf. dog kapitel 9 om fravigelser ved  

 EF-forordning nr. 1408/71.
 Om flygtninge og andre udlændinges ret til  

 bidragsforskud henvises til kapitel 9.
 Endvidere er det en betingelse for retten til  

 bidragsforskud, at forældrene ikke lever sammen, jf. § 12, stk. 3.  

 Betingelsen kan anses for opfyldt, selv om forældrene i en kortere  

 periode må blive boende sammen på grund af boligproblemer, efter  

 at separationsbevilling er udstedt.
Betingelsen i § 12, stk. 3, anses derimod ikke for  

 opfyldt, hvis samlivet mellem forældrene i en tidsbegrænset  

 periode er afbrudt, uden at fraværet fra hjemmet skyldes faktisk  

 ophævelse af samlivet, f.eks. på grund af den ene parts sygdom,  

 bortrejse, strafafsoning o.l.
Dette gælder også i de  

 tilfælde, hvor der er ret til ordinært børnetilskud efter  

 § 2, nr. 3.
 Betingelserne skal være opfyldt på bidragets  

 forfaldsdag, jf. § 12, stk. 4.
Bidragsresolution § 11.
 Stk. 3. Det kan ved overenskomst med andre  

 stater bestemmes, at et udenlandsk bidragsdokument, der i vedkommende land  

 danner grundlag for retslig inddrivelse af et bidrag, kan sidestilles med et  

 dansk bidragsdokument ved forskudsvis udbetaling af bidrag.
52. Bidraget skal enten være fastsat  

 af statsamtet efter § 14 i lov om børns forsørgelse eller  

 være fastsat af statsamtet i overensstemmelse med forældrenes  

 aftale.
Der skal med andre ord foreligge en bidragsresolution fra statsamtet,  

 som kan danne grundlag for forskudsvis udbetaling af bidraget.
 Et færøsk og et grønlandsk  

 bidragsdokument giver samme adgang til bidragsforskud som et dansk  

 bidragsdokument.
 Et bidragsdokument, der er udstedt i et andet nordisk  

 land, sidestilles med et dansk bidragsdokument ved forskudsvis udbetaling af  

 bidrag, jf. § 11, stk. 3. Se nærmere om konventioner under punkt  

 75. Der er ikke indgået overenskomster med andre lande om, at  

 bidragsdokumenter fra andre lande kan sidestilles med dansk bidragsdokument  

 ved forskudsvis udbetaling af bidrag.
Bidragsberettigede 53. Bidrag kan kun udbetales forskudsvis  

 til den person, der er berettiget til at kræve bidraget fastsat efter  

 § 18, stk. 2, i lov om børns forsørgelse.
Efter § 18, stk. 2, i lov om børns  

 forsørgelse tilkommer retten til at kræve bidrag fastsat og til  

 at indkræve bidraget den, der afholder udgifterne ved barnets  

 forsørgelse.
Det er en betingelse, at den pågældende har  

 eller ved forældremyndighedens ophør havde  

 forældremyndigheden over barnet eller lovligt har barnet i pleje.
Hvis barnet selv har indtægter, kan statsamtet  

 træffe afgørelse om bortfald af bidraget.
Afgørelser  

 herom træffes efter en konkret vurdering af forældrene og barnets  

 forhold, herunder om barnet må anses for at være i stand til at  

 forsørge sig selv.
Efter statsamtets praksis vil en ansøgning om  

 bortfald af bidraget normalt blive imødekommet, hvis barnets  

 indtægter klart overstiger 3 gange grundbeløbet af  

 normalbidraget.
Har barnet kun indtægt fra midlertidige feriejobs, vil  

 bidraget dog normalt ikke bortfalde.
Dette gælder også, selv om  

 barnets indtægt i en kortere periode udgør væsentlig mere  

 end 3 gange grundbeløbet af normalbidraget.
 Er det kommunens vurdering, at der er grundlag for at  

 ophæve bidragsresolutionen, er der ikke længere grundlag for at  

 udbetale bidraget forskudsvis til den bidragsberettigede.
 Kommunen bør i et sådant tilfælde  

 orientere den bidragspligtige om, at der som følge af indtægter  

 hos barnet ikke længere udbetales bidrag forskudsvis.
Bidragsforskuddets størrelse § 14.
 § 15. Særlige bidrag,  

 som efter lov om børns forsørgelse er pålagt til  

 udgifterne ved fødslen og moderens underhold før og efter  

 fødslen, kan, når betingelserne i § 12 er opfyldt,  

 udbetales forskudsvis af det offentlige med indtil 483 kr. ved fødslen  

 og 841 kr. pr. måned til moderens underhold før og efter  

 fødslen.
 Stk. 2. Særlige bidrag, som efter lov om  

 børns forsørgelse er pålagt i anledning af barnets  

 dåb, konfirmation, sygdom, eller begravelse eller i anden særlig  

 anledning, kan, når betingelserne i § 12 er opfyldt, udbetales  

 forskudsvis af det offentlige inden for den grænse, som statsamtet  

 fastsætter.
 54. Bidrag til et barns underhold  

 udbetales forskudsvis med det beløb, der er fastsat efter lov om  

 børns forsørgelse, dog højst med normalbidraget jf.  

 punkt 27. Om regulering af normalbidragets størrelse se punkt 49.
Hvis der fastsættes bidrag, der er mindre end  

 normalbidraget, kan kun det mindre beløb, som bidragsresolutionen  

 lyder på, udlægges forskudsvis.
Dette kan f.eks. være  

 relevant i en situation hvor parterne - med statsamtets mellemkomst -  

 indgår aftale om, at bidraget skal fastsættes til halvdelen af  

 den til enhver tid gældende forældrebetaling til barnets  

 børneinstitution.
Bidragets størrelse behøver  

 således ikke at være angivet i et fast beløb i kroner.
Se  

 i den forbindelse SM B-5-95. Bidraget kan også være fastsat  

 lavere end normalbidraget, hvis bidragsdokumentet er udstedt i et andet  

 nordisk land, se punkt 52.
Den Sociale Sikringsstyrelse udsender hvert år en  

 orientering om størrelsen af de beløb, der kan fastsættes  

 som børnebidrag i de øvrige nordiske lande.
Der vil dog  

 højst kunne udbetales et beløb forskudsvis i Danmark svarende  

 til det danske normalbidrag.
Hvis bidrag er fastsat til 0 kr., kan der  

 udbetales særligt børnetilskud, se vejledningens punkt 26.
Bidragsforskud kan nedsættes i den  

 udstrækning, bidragsforskud er udbetalt fra et andet nordisk land for  

 samme tidsrum.
Se nærmere om konventioner under punkt 75.
 Hvis et bidrag i et færøsk eller  

 grønlandsk bidragsdokument er fastsat til det til enhver tid  

 gældende normalbidrag, udbetales bidrag forskudsvis med det danske  

 normalbidrag, når bidragsberettigede bor her i landet.
Retten til forskudsvis udbetaling af bidrag omfatter  

 også de særlige bidrag, der fastsættes efter lov om  

 børns forsørgelse til udgifter ved fødslen og morens  

 underhold før og efter fødslen.
Disse bidrag udbetales  

 højst med de beløb, der er fastsat i § 15, stk. 1, og som  

 reguleres hvert år den 1. januar.
 Endvidere kan de særlige bidrag, der  

 fastsættes efter lov om børns forsørgelse til barnets  

 dåb, konfirmation, sygdom, begravelse eller i anden særlig  

 anledning, udbetales forskudsvis inden for den grænse, som statsamtet  

 fastsætter, jf. § 15, stk. 2.
Ansøgning om bidragsforskud § 11.
 . .
Stk. 2. Udbetaling af bidrag sker efter  

 ansøgning.
Socialministeren fastsætter regler om  

 udbetalingen.
 § 24. Den, der får  

 udbetalt ydelser efter loven, har efter § 11 i lov om retssikkerhed og  

 administration på det sociale område pligt til at oplyse  

 kommunalbestyrelsen om ændringer i sine forhold, der kan medføre  

 nedsættelse eller bortfald af ydelserne.
 Stk. 2. Har nogen mod bedre vidende  

 uberettiget modtaget ydelser efter loven, skal det beløb, der med  

 urette er modtaget, tilbagebetales.
 55. Bidragsforskud udbetales kun efter  

 ansøgning, jf. § 11, stk. 2. Regler om udbetaling er fastsat i  

 Socialministeriets bekendtgørelse nr. 153 af 26. februar 1998 om  

 børnetilskud og forskudsvis udbetaling af børnebidrag, som er  

 optrykt som bilag 2 til vejledningen.
Ansøgning indgives før første  

 udbetaling af bidrag.
Ved senere udbetalinger kræves der ikke  

 ansøgning forud for hver enkelt udbetaling af bidragsforskud.
Der skal  

 dog søges på ny, hvis den forskudsvise udbetaling har  

 været standset i en periode, f.eks. fordi barnet har været  

 anbragt uden for hjemmet.
 Inden første udbetaling af bidragsforskud skal  

 bidragsberettigede orienteres om betingelserne for at få bidrag  

 udbetalt forskudsvis.
 Ved hver udbetaling af bidragsforskud skal  

 kommunalbestyrelsen gøre bidragsberettigede opmærksom på  

 oplysningspligten efter børnetilskudslovens § 24.
Efter barnets fyldte 15. år skal kommunalbestyrelsen  

 ved hver udbetaling indhente oplysninger om barnets egenindtægt for at  

 vurdere, om barnet er i stand til at forsørge sig selv, således  

 at bidragsresolutionen kunne ophæves.
Kommunalbestyrelsen kan i  

 øvrigt herudover indhente oplysninger, når der er behov for det.  

 Med henblik på forskudsvis udbetaling af de særlige bidrag, der  

 efter lov om børns forsørgelse er fastsat til dækning af  

 udgifter ved fødsel, dåb, konfirmation, sygdom m.v., må  

 forevises særlig bidragsresolution herom.
Bidragsberettigede skal desuden orienteres om, at  

 kommunalbestyrelsen skal underrettes, hvis bidragsberettigede flytter til en  

 anden kommune, eller hvis der i øvrigt sker ændringer, der har  

 betydning for fortsat udbetaling af bidrag.
Om flytning se nærmere  

 under punkt 40.
Kommunalbestyrelsen udbetaler bidragsforskud på  

 grundlag af de oplysninger, der er afgivet i forbindelse med  

 ansøgningen om bidragsforskud, indtil kommunalbestyrelsen fra den  

 bidragsberettigede eller på anden måde modtager oplysninger, der  

 kan begrunde en ændring eller bortfald af bidraget.
Se i den  

 forbindelse Socialministeriets bekendtgørelse nr. 153 af 26. februar  

 1998 om børnetilskud og forskudsvis udbetaling af  

 børnebidrag.
 Træffer kommunen beslutning om at standse  

 udbetalingen, er dette at betragte som en ny afgørelse, der skal  

 behandles efter almindelige forvaltningsretlige principper om bl.a.  

 partshøring, meddelelse af afgørelsen med begrundelse samt  

 klagevejledning.
Udbetalingsperioden § 13.
 § 16. Når det  

 skønnes at være bedst for barnet, kan bidraget udbetales for  

 kortere perioder ad gangen end fastsat i bidragsdokumentet.
 56. Bidrag udbetales forskudsvis for den  

 periode, der er angivet i bidragsdokumentet.
 Kommunalbestyrelsen kan træffe beslutning om  

 udbetaling for kortere perioder ad gangen end fastsat i bidragsdokumentet,  

 når det skønnes at være bedst for barnet, jf. § 16.  

 En beslutning herom medfører ikke, at bidragets forfaldstid forrykkes.  

 Bidragspligtige er således forsat forpligtet til at betale i  

 overensstemmelse med den angivne forfaldsdato i bidragsdokumentet.
 Søges bidrag udbetalt for tiden forud for  

 bidragsdokumentets dato, kan bidrag udbetales i det omfang betingelserne har  

 været opfyldt på de forfaldsdage, som ville være  

 indtrådt, hvis bidragsdokumentet havde foreligget ved bidragsperiodens  

 begyndelse, jf. § 13.
§ 13 finder primært anvendelse i situationer,  

 hvor det   på grund af en verserende faderskabssag   ikke har  

 været muligt at udfærdige en bidragsresolution.  

 Bidragsresolutionen kan udarbejdes, når faderskabssagen afsluttes med,  

 at der udpeges en far til barnet.
I sådanne situationer  

 pålægges faderen efter lov om børns retstilling tidligst  

 bidrag fra det tidspunkt, hvor den pågældende blev inddraget i  

 sagen.
Bidraget vil efter børnetilskudslovens § 13 forskudsvis  

 kunne udlægges i det omfang, betingelserne ( jf. lovens § 12, stk.  

 2, jf. 5, stk. 1) har været opfyldt på de forfaldsdage, der ville  

 være indtrådt, hvis bidragsdokumentet havde foreligget ved  

 bidragsperiodens begyndelse.
Såfremt faderskabssagen har verseret i  

 flere år, vil det efter børnetilskudslovens § 13 være  

 muligt forskudsvis at udlægge bidraget med tilbagevirkende kraft for en  

 flerårige periode, såfremt betingelserne for forskudsvis  

 udbetaling har været opfyldt i denne perioden.
Ophør af retten til at få  

 bidrag udbetalt forskudsvis § 17.
 Stk. 2. Hvis barnet på det tidspunkt,  

 da et bidrag kræves udbetalt forskudsvis, forsørges af det  

 offentlige, eller dets forældre på dette tidspunkt samlever, kan  

 bidrag kun udbetales for tiden indtil den offentlige forsørgelses  

 begyndelse eller samlivets begyndelse.
 57. Retten til at kræve bidrag  

 forskudsvis vedvarer til og med årsdagen for bidragets forfaldsdag, jf.  

 § 17, stk. 1.
 Eksempel:
 Ifølge bidragsresolution forfalder bidraget  

 kvartalvis pr. 1. januar, 1. april, 1. juli og 1. oktober.
 Bidragspligtige undlader at indbetaler et bidrag pr. 1.  

 april 2002, hvorfor bidragsberettigede efter børnetilskudslovens  

 § 11, stk. 1, har ret til at få bidraget forskudsvis udlagt.
 Efter børnetilskudslovens § 17 bevares retten  

 til at kræve bidraget forskudsvis udlagt til og med årsdagen for  

 bidragets forfald, d.v.s. i omtalte tilfælde til og med 1. april  

 2003.
 Retten til forskudsvis at få udlagt  

 børnebidraget bortfalder såfremt bidragspligtige på ny  

 indbetaler bidraget rettidigt den 1. juli 2002. Kommunen vil i en sådan  

 situation ikke være berettiget til forskudsvis at udlægge  

 bidraget.
 Hvis betingelserne for forskudsvis bidrag er opfyldt  

 på forfaldsdagen, men der søges på et tidspunkt, hvor  

 barnet forsørges af offentlige midler, eller hvor forældrene  

 lever sammen, skal der kun ske forskudsvis udbetaling af bidrag for den tid,  

 hvor barnet ikke blev forsørget af offentlige midler, eller for den  

 tid, hvor forældrene ikke levede sammen, jf. § 17, stk. 2. Hvis  

 barnet har modtaget hjælp til forsørgelse, indtræder det  

 offentlige i kravet mod den bidragsskyldige for et beløb, der  

 højst svarer til bidragspligten, se i den forbindelse § 97 i lov  

 om aktiv socialpolitik og § 10 i Socialministeriets  

 bekendtgørelse nr. 1093 af 8. december 2000 om betaling for ophold i  

 anbringelsessteder for børn og unge under 18 år samt  

 døgnophold og udslusningsophold for unge i alderen 18 til og med 22  

 år.
Selvom barnet skifter opholdssted mellem forældrene  

 i den løbende bidragsperiode, har den af forældrene, der er  

 bidragsberettiget i henhold til en resolution, ret til at få hele det  

 forfaldne bidrag udbetalt.
Samtidig kan pågældende blive  

 pålagt at betale bidrag fra den dato, hvor barnet skiftede opholdssted,  

 idet den af forældrene, som barnet er flyttet hen til, efter  

 ansøgning kan få udfærdiget en bidragsresolution.
Bidraget  

 efter den nye bidragsresolution kan ligeledes kræves udbetalt  

 forskudsvis ifølge § 11, stk. 1, fra forfaldsdagen.
Der er  

 således ikke hjemmel til at undlade at betale bidragsforskud for den  

 del af bidragsperioden, for hvilken der allerede er udbetalt forskudsvis  

 bidrag til den bidragsberettigede.
Kapitel 8 Inddrivelse af forskudsvis udbetalte  

 børnebidrag Regler om inddrivelse § 18.
 58. Når bidrag udbetales  

 forskudsvis, indtræder det offentlige i retten til at indkræve  

 bidraget.
 Inddrivelse foretages af kommunalbestyrelsen i den  

 kommune, hvor bidragspligtige bor.
 Fremgangsmåden er beskrevet i Socialministeriets  

 bekendtgørelse nr. 515 af 9. juni 2000 om kommunernes  

 regnskabsaflæggelse og statsrefusion m.v. på visse dele af det  

 sociale område.
 Efter bekendtgørelsen skal den kommune, der  

 udbetaler bidrag, sende anmodning om opkrævning til den kommune, hvor  

 bidragspligtige bor.
 Hvis bidragspligtige flytter, skal den kommune, der  

 opkræver bidraget, sende sagen til tilflytningskommunen sammen med en  

 specifikation af restgælden og samtidig underrette udbetalingskommunen  

 om flytningen.
 Afgår den bidragspligtige ved døden, skal  

 afkrævningskommunen straks underrette udbetalingskommunen herom.
 Om inddrivelse, når den bidragsskyldige bor i  

 udlandet, henvises til punkt 77-79.
Inddrivelse sker efter reglerne i lov om inddrivelse af  

 underholdsbidrag.
Der henvises herom til Justitsministeriets cirkulære  

 nr. 217 af 29. november 1978 samt vejledning nr. 218 også af 29.  

 november 1978 om inddrivelse af underholdsbidrag, se dog punkt 61 om  

 forældelsesfrister for inddrivelse.
 Ifølge § 15, stk. 3, i Justitsministeriets  

 cirkulære nr. 217 af 29. november 1978 om inddrivelse af  

 underholdsbidrag, viger pålæg om tilbageholdelse i løn  

 m.v. til dækning af bidrag, som er udbetalt forskudsvis af det  

 offentlige, dog for pålæg om tilbageholdelse for private krav  

 på underholdsbidrag.
Når det offentlige indtræder i retten til  

 bidraget, skal kravet straks følges op over for skyldneren.
Der  

 bør fastlægges en rykkeprocedure, således af sagerne  

 følges tæt, og der er kontrol med indbetalingerne.
Vurdering af skyldnerens betalingsevne 59. Kommunalbestyrelsen må vurdere  

 skyldnerens mulighed for at betale bidragsgælden.
Der må om  

 nødvendigt søges opnået en afdragsordning med den  

 bidragsskyldige, således at afdragenes størrelse afpasses efter  

 skyldnerens mulighed for at betale.
I vurderingen af betalingsevnen kan der  

 tages udgangspunktet i et leveniveau, der svarer til kontanthjælpen  

 efter kapitel 4 i lov om aktiv socialpolitik.
Det er imidlertid vigtigt, at  

 der tages individuelle hensyn til skyldneren, således at  

 pågældende ikke presses så hårdt, at incitamentet til  

 at overholde betalingsordningen forsvinder.
En betalingsordning må  

 så vidt muligt fastsættes således, at afdraget mindst  

 svarer til den løbende ydelse, som skyldneren er i restance med.  

 På denne måde sikres det, at gælden ikke vokser.  

 Betalingsordningen bør tages op til vurdering med regelmæssige  

 mellemrum, og især når der sker ændringer i skyldnerens  

 økonomiske forhold.
 Hvis skyldnerens beskæftigelsesmæssige og  

 økonomiske forhold taler herfor, kan kommunalbestyrelsen give henstand  

 med betalingen.
 Om reglerne om eftergivelse af bidragsgæld se punkt  

 62-64.
 Er der ikke grundlag for en henstandsordning eller  

 eftergivelse, og kan der ikke opnås en afdragsordning med skyldneren,  

 eller overholder skyldneren ikke en indgået aftale, træffer  

 kommunalbestyrelsen bestemmelse om tvangsmæssig inddrivelse.
Fyldestgørelse i overskydende skat § 18.
 . .
 Stk. 3. Når bidrag er udbetalt  

 forskudsvis, indtræder kommunalbestyrelsen for et beløb, der  

 svarer til det skyldige bidrag, i den bidragsforpligtedes ret til udbetaling  

 af overskydende skat med godtgørelse og renter samt tilbagebetaling  

 efter kildeskattelovens § 55.
60. Når bidrag er udbetalt  

 forskudsvis, indtræder kommunalbestyrelsen efter  

 børnetilskudslovens § 18, stk. 3, for et beløb, der svarer  

 til det skyldige bidrag, i den bidragspligtiges ret til udbetaling af  

 overskydende skat med godtgørelse og renter samt tilbagebetaling efter  

 § 55 i kildeskatteloven.
Der kan foretages fyldestgørelse i  

 overskydende skat, selv om en person overholder en betalingsordning.
§ 18, stk. 3, finder kun anvendelse på  

 fyldestgørelse i overskydende skat.
Modregning for skyldige  

 børnebidrag i momstilgodehavende eller andre tilgodehavender  

 forudsætter således, at de almindelige betingelser for modregning  

 er opfyldt, jf.
SM B-1-91.
Hvis der er indgået en afdragsordning, som  

 overholdes af skyldneren, forudsætter modregning i tilgodehavende, at  

 der er foretaget konkret forbehold for modregning ved indgåelsen af  

 afdragsaftalen, jf.
SM B-3-95.
Forældelsesfrister ved inddrivelse § 18.
 .
 Stk. 2. Inddrivelse sker efter reglerne i  

 lov om inddrivelse af underholdsbidrag med disse ændringer:
 1)	Bidrag, der har været forfaldet i mere end 5  

 år, kan inddrives ved tilbageholdelse i løn m.v., dog ikke ud  

 over 20 år fra forfaldsdagen og kun, når inddrivelse er  

 iværksat og fremmet uden ophold.
 2)	Retten til at anvende tilbageholdelse i løn  

 m.v. eller afsoning bortfalder, hvis forskudsvis udbetaling ikke er sket  

 inden 1 år efter bidragets forfaldsdag.
 3)	Der kan ikke træffes bestemmelse om afsoning  

 af bidrag, der vedrører en periode, som ligger mere end 1 år  

 forud for det tidspunkt, hvor den forskudsvise udbetaling er sket.
 61. For inddrivelse af forskudsvis  

 udbetalte bidrag gælder der særlige regler om forældelse i  

 børnetilskudsloven, jf. § 18, stk. 2.
Bidrag, der har været forfaldet i mere end 5  

 år, kan inddrives ved tilbageholdelse i løn m.v., dog ikke ud  

 over 20 år fra forfaldsdagen og kun, når inddrivelse er  

 iværksat og fremmet uden ophold.
Retten til at anvende tilbageholdelse  

 i løn m.v. eller afsoning bortfalder, hvis forskudsvis udbetaling ikke  

 er sket inden 1 år efter bidragets forfaldsdag.
 Der kan ikke træffes bestemmelse om afsoning af  

 bidrag, der vedrører en periode, som ligger mere end 1 år forud  

 for det tidspunkt, hvor den forskudsvise udbetaling er sket.
Eftergivelse af bidragsgæld § 21.
1)	når der ikke i det sidste år forskudsvis  

 er udbetalt bidrag, eller 2)	når den bidragsskyldige har været indsat  

 i institutioner under Kriminalforsorgen i udbetalingsperioden.
 Stk. 2. Det er en betingelse for  

 eftergivelse af forskudsvis udbetalte bidrag efter stk. 1, at den  

 bidragsskyldige ikke ville kunne betale det skyldige beløb uden at  

 komme til at mangle, hvad der må anses for nødvendigt til eget  

 eller familiens underhold.
 62. Forskudsvis udbetalte bidrag, som ikke  

 er betalt af den bidragsskyldige, skal eftergives, når der ikke er  

 udbetalt bidrag forskudsvis i det sidste år, og den bidragsskyldige  

 ikke kan betale det skyldige beløb uden at komme til at mangle, hvad  

 der må anses for nødvendigt til eget eller familiens underhold,  

 jf. § 21, stk. 1, nr. 1, og stk. 2.
 Den bidragsskyldiges bidragsgæld betragtes under et,  

 når bidragsgælden vedrører flere børn.  

 Bidragsgælden kan således ikke eftergives, hvis der i det sidste  

 år er udbetalt bidrag forskudsvis for blot et af bidragsskyldiges  

 børn.
§ 21 kan ikke anvendes overfor andre end den  

 bidragsskyldige.
Der vil således ikke kunne ske eftergivelse af  

 bidragsgæld, hvor en kreds af privatskiftende arvinger hæfter for  

 gælden, uanset om arvingerne hver for sig befinder sig i en  

 trangssituation som beskrevet i § 21, stk. 2. Det er i den forbindelse  

 uden betydning, at arvingerne har vedgået arv og gæld ud fra  

 svigtende forudsætninger om arveladers økonomiske forhold.  

 Reglen om eftergivelse i § 21 kan dog anvendes over for en  

 ægtefælle, der hensidder i uskiftet bo og dermed har ansvaret for  

 afdødes forpligtelse, jf.
SM B-2-95.
 § 21 gør udtømmende op med de  

 situationer, hvor der kan ske eftergivelse af forskudsvis udbetalte bidrag.  

 Der er f.eks. ikke hjemmel til, at de sociale myndigheder kan indgå  

 akkord med en insolvent bidragsskyldig, når der er udbetalt bidrag i  

 det sidste år.
Ved udøvelsen af skønnet over den  

 bidragsskyldiges betalingsevne må der tages hensyn til familiens  

 samlede økonomiske situation, herunder også til  

 ægtefællens økonomiske forhold.
Derimod skal en samlevers  

 økonomiske forhold ikke inddrages ved opgørelse af skyldneres  

 betalingsevne.
Jf.
SM B-10-96.
Kommunalbestyrelsen kan selv rejse  

 spørgsmålet om, hvorvidt betingelserne for eftergivelse af  

 bidragsgæld er opfyldt.
Ud fra et effektivitetssynspunkt kan det  

 anbefales, at kommunerne udnytter mulighederne i loven for eftergivelse af  

 bidragsgæld.
Det kan lette administrationen, at kommunerne i  

 højere grad selv tager spørgsmålet om eftergivelse op,  

 således at klart uerholdelige beløb udrenses.
Man bør  

 desuden være opmærksom på, at loven om gældssanering  

 omfatter både gæld til private og det offentlige.
Reglerne om  

 gældssanering kan derfor også anvendes på bidragskrav efter  

 børnetilskudsloven.
 Afgørelse om eftergivelse træffes af den  

 bidragsskyldiges bopælskommune, som har kendskab til den  

 pågældendes økonomiske forhold, og som normalt har  

 stået for afkrævning af bidrag.
Hvis den bidragsskyldige har bopæl i udlandet, kan  

 det være vanskeligt at få oplysning om bidragsskyldiges  

 økonomiske forhold.
I sådanne tilfælde vil en  

 inddrivelsessag kunne henlægges, hvis det efter en vurdering af  

 mulighederne anses for udelukket at inddrive beløbet, eller det  

 økonomiske resultat ikke står i rimeligt forhold til  

 inddrivelsesomkostningerne.
 Hvis det er en myndighed i et andet nordisk land, der har  

 udbetalt bidraget forskudsvis, er det myndighederne i det  

 pågældende land, der træffer afgørelse om  

 eftergivelse.
Eftergivelse for personer indsat i  

 institutioner under Kriminalforsorgen 63. En bidragsskyldig, der har været  

 indsat i institutioner under Kriminalforsorgen, vil på et tidligere  

 tidspunkt end efter bestemmelsen i § 21, stk. 1, nr. 1, have mulighed  

 for at få eftergivet de børnebidrag, som er forskudsvis udbetalt  

 af det offentlige i indsættelsesperioden, jf. § 21, stk. 1, nr. 2,  

 og stk. 2. Kommunalbestyrelsen skal således ved løsladelsen  

 eller prøveløsladelsen vurdere, hvorvidt bidragsgælden  

 skal eftergives.
Bestemmelsen i § 21, stk. 1, nr. 2, omfatter kun den  

 gæld, som den indsatte har oparbejdet i indsættelsesperioden  

 på grund af manglende betaling af børnebidrag.
For personer  

 omfattet af bestemmelsen medregnes også den bidragsgæld, der er  

 oparbejdet i den del af indsættelsesperioden, der ligger før  

 loven ikrafttræden den 23. december 1993. Bestemmelsen i § 21,  

 stk. 1, nr. 2, berører ikke anden gæld, eller bidragsgæld  

 oparbejdet i eventuelle tidligere indsættelsesperioder. § 21, stk.  

 1, nr. 2, omfatter alene personer, som efter indsættelse i  

 institutioner under Kriminalforsorgen og lignende, løslades eller  

 prøveløslades efter bestemmelsens ikrafttræden.
Opgørelsen af den bidragsgæld, der kan  

 eftergives, foretages måned for måned svarende til  

 indsættelsesperioden.
Det er alene de såkaldte »fulde måneder«, som indgår i beregningen af  

 eftergivelsesperioden.
Har pågældende f. eks. været indsat  

 fra 15. maj til 15. oktober, kan der således eftergives  

 bidragsgæld for månederne juni, juli, august og september.
Betingelser for eftergivelse for  

 bidragspligtige pensionister 64. Kravet om, at der ikke i det sidste  

 år er udbetalt forskudsvis bidrag, blev før 1. januar 2000 anset  

 for opfyldt, når der blev ydet særligt børnetilskud efter  

 børnetilskudslovens § 5, stk. 2, til fuld dækning af en  

 pensionists pligt til at betale bidrag.
Efter 1. januar 2000 dækker  

 børnetilskuddet efter § 5, stk. 2, ikke den fulde  

 bidragsforpligtelse, idet tillægget til normalbidraget skal udredes af  

 pensionisten.
Hvis tillægget til normalbidraget udbetales forskudsvis,  

 vil kravet i § 21, stk. 1, nr. 1, om, at der ikke i det sidste år  

 forskudsvis er udbetalt bidrag, ikke være opfyldt.
Eftergivelse af  

 pensionistens bidragsgæld kan dog ikke afslås alene med den  

 begrundelse, at tillægget til normalbidraget er udbetalt forskudsvis,  

 hvis ikke pensionisten forud for den forskudsvise udbetaling er gjort  

 opmærksom på muligheden for at betale direkte til den  

 bidragsberettigede og på konsekvenserne af, at bidraget udbetales  

 forskudsvis af kommunen.
Udbetaling og clearing af inddrevne bidrag,  

 der ikke er udbetalt forskudsvis § 19.
65. Kommunen skal søge hele det  

 beløb inddrevet, der er fastsat ved bidragsresolutionen, jf.  

 § 19. Kommunen skal således også inddrive den del af  

 bidraget, der ikke kan udbetales forskudsvis.
Inddrevne bidrag, der ikke er  

 udbetalt forskudsvis, udbetales til den, der er berettiget til at  

 indkræve bidrag.
 Ved inddrivelse af forhøjet bidrag udbetales det  

 bidrag, som den bidragsberettigede har krav på, før nedskrivning  

 af det bidrag, som det offentlige har udlagt forskudsvis, jf.  

 Justitsministeriets cirkulære om inddrivelse af underholdsbidrag.
Er der ikke foretaget inddrivelsesskridt, er der tale om  

 en frivillig indbetaling, og den bidragspligtige har valgfrihed til at  

 bestemme om en delvis indbetaling skal afskrives på gælden til  

 det offentlige eller på gælden til den bidragsberettigede, jf.
SM  

 B-12-97.
Hvis den, der er berettiget til at indkræve bidrag,  

 bor i en anden kommune end den kommune, der modtager det overskydende  

 beløb, sendes meddelelse til den kommune, hvori bidragsberettigede  

 bor, om at beløbet kan udbetales.
Det skal af den inddrivende kommunes  

 registreringer klart fremgå, hvilke inddrevne beløb, der  

 dækker forskudsvis udlagte bidrag, og hvilke inddrevne beløb,  

 der dækker bidrag herudover.
Det skal ligeledes af den udbetalende  

 kommunes registreringer klart fremgå, hvornår der er tale om  

 forskudsvis udbetaling af bidrag, og hvornår der er tale om udbetaling  

 af den del af bidraget, der ikke er udbetalt forskudsvis.
 Kommunens udbetaling af den del af bidraget, der ikke er  

 udbetalt forskudsvis, refunderes ikke af staten, men kan cleares mellem  

 kommunerne gennem Socialministeriet, når indbetaling er sket til en  

 anden kommune end den, der har udbetalt beløbene.
Den enkelte kommune opgør forskellen mellem det  

 samlede beløb, den har inddrevet ud over det forskudsvis udbetalte, og  

 det samlede beløb, den har udbetalt ud over det forskudsvis udbetalte,  

 og indberetter dette til Socialministeriet.
Nettobeløbet  

 opføres som udgift - eller indtægt - på en særlig  

 post på det skema, der indsendes ved anmeldelse af de udgifter, der  

 afholdes af staten efter den sociale lovgivning.
Socialministeriet vil ved  

 anvisningen henholdsvis tillægge eller fradrage nettobeløbet.
Af  

 praktiske grunde kan afregningen gennem Socialministeriet for bidrag  

 indgået og udbetalt i et regnskabsår først foretages i  

 forbindelse med restafregningen for de sociale udgifter for  

 pågældende regnskabsår.
Eventuelle ændringer med  

 hensyn til tidspunktet for anvisningen vil blive meddelt af  

 Socialministeriet.
Kapitel 9 Internationale regler Lovens krav om bopælstid for udlændinge § 5.
1)	Barnet eller en af forældrene, der har  

 forældremyndigheden over barnet, har dansk indfødsret eller med  

 hensyn til børnetilskud efter §§ 2-3 har haft fast bopæl  

 her i landet i det seneste år og med hensyn til børnetilskud  

 efter § 4 har haft fast bopæl her i landet i de seneste 3  

 år.
En ret, der er erhvervet ved fast bopæl, bevares uanset  

 senere fravær, når pågældende på ny får  

 fast bopæl her.
Betingelsen om dansk indfødsret gælder dog  

 ikke for udlændinge, som har fået opholdstilladelse i Danmark  

 efter § 7 eller § 8 i udlændingeloven.
 ..
 66. For udlændinge er retten til  

 ordinært og ekstra børnetilskud samt flerbørnstilskud  

 betinget af, at barnet eller mindst en af forældrene, der har  

 forældremyndigheden over barnet, har haft fast bopæl her i landet  

 i det seneste år, jf. § 5, stk. 1, nr. 1, og § 10 a, stk. 2  

 og 4.
 Et års bopælstid i Danmark er ligeledes en  

 betingelse for udlændinges ret til adoptionstilskud, jf. § 10 b,  

 stk. 3.
Udenlandske børn, der opholder sig i Danmark med  

 henblik på adoption, er også omfattet af kravet om  

 bopælstid.
Når der er udstedt dansk adoptionsbevilling, ydes  

 børnetilskud fra det første kvartal efter kvartalet, hvor  

 bevilling blev udstedt.
 Retten til særligt børnetilskud og  

 forskudsvis udbetaling af bidrag er for udlændinge betinget af, at  

 barnet eller mindst en af forældrene, der har  

 forældremyndigheden, har haft bopæl her i landet i de seneste 3  

 år, jf. § 5, stk. 1, nr. 1, og § 12, stk. 2.
Det er tilstrækkeligt, at forældrene eller  

 blot en af dem opfylder kravet om bopælstid.
Hvis barnet senere kommer  

 hertil og får hjemsted her, er der ret til ydelser i kvartalet efter  

 tilflytningen.
Hjemstedskravet anses da for opfyldt straks ved barnets  

 indrejse og afhænger ikke af selvstændig opholdstilladelse.
 Om betaling af særligt børnetilskud,  

 når de biologiske forældres opholdssted er ukendt, henvises til  

 punkt 24.
Bopælskravet for en udlænding er kun opfyldt,  

 hvis der faktisk har været fast bopæl her i landet.
Tilmelding  

 til folkeregistret, besiddelse af fast ejendom eller betaling af skat her i  

 landet under ophold i udlandet er ikke tilstrækkeligt.  

 Bopælstiden regnes fra det tidspunkt, pågældende er  

 indrejst hertil.
Se SM B-2-01. Bopælstiden i Danmark må  

 være uafbrudt bortset fra korte ferieperioder.
Bopælsperioden  

 må ligge umiddelbart forud for udbetaling af ydelserne.
 En ret, der er erhvervet ved fast bopæl, bevares  

 uanset senere fravær, når pågældende på ny  

 får fast bopæl her, jf. § 5, stk. 1, nr. 1, 2. punktum.
Fravigelse af kravet efter internationale aftaler og for  

 flygtninge 67. Bopælskravene for ret til  

 ydelser efter børnetilskudsloven fraviges for personer omfattet af  

 EF-forordning 1408/71, jf. punkt 69-73, og de konventioner, som Danmark har  

 indgået med andre lande om social sikring, jf. punkt 74-76.
 Betingelsen om dansk indfødsret eller  

 forudgående bopælstid gælder endvidere ikke for  

 udlændinge, som har fået opholdstilladelse i Danmark efter  

 § 7 eller § 8 i udlændingeloven, jf.  

 børnetilskudslovens § 5, stk. 1, nr. 1, 3. punktum, og § 12,  

 stk. 2. Det er tilstrækkeligt, at blot en af forældrene har  

 fået opholdstilladelse på dette grundlag.
 Personer, der får opholdstilladelse efter  

 udlændingelovens § 7, stk. 1, er såkaldte  

 konventionsflygtninge, d.v.s. de falder ind under definitionen af flygtninge  

 i FN's flygtningekonvention af 28. juli 1951.
 Opholdstilladelse efter udlændingelovens § 7,  

 stk. 2, gives til de facto flygtninge, d.v.s. personer der ikke opfylder  

 betingelserne i konventionen, men hvor det af lignende årsager eller af  

 andre tungtvejende grunde ikke bør kræves, at de vender tilbage  

 til hjemlandet.
Opholdstilladelse efter udlændingelovens § 8  

 gives til flygtninge, der kommer hertil som led i en aftale med De Forenede  

 Nationers Højkommissær for Flygtninge (UNHCR) eller lignende  

 international aftale.
Dette er de såkaldte kvoteflygtninge.
Regler for udlændinge med særlige  

 opholdstilladelser 68. Personer, der får opholdstilladelse efter  

 udlændingelovens øvrige bestemmelser, herunder på  

 humanitært grundlag efter § 9, stk. 2, nr. 2, i  

 udlændingeloven, må som andre udlændinge opfylde lovens  

 krav om fast bopæl her i landet i henholdsvis 1 eller 3 år for  

 ret til ydelser.
Udbetaling af børnetilskud forudsætter, at  

 udlændingen har opholdstilladelse eller er fritaget herfor efter  

 udlændingelovens regler.
Bopælstiden regnes i disse  

 tilfælde fra det tidspunkt, hvor de pågældende er indrejst  

 i landet og - såfremt de ikke er fritaget herfor - har søgt om  

 opholdstilladelse.
 Asylansøgere og personer fra det tidligere  

 Jugoslavien med midlertidig opholdstilladelse efter den særlige  

 lovgivning herom får udgifterne til underhold dækket af  

 Udlændingestyrelsen og kan derfor ikke få udbetalt  

 børnetilskud.
 Ved tvivl om, hvorvidt en udlænding har  

 opholdstilladelse her i landet eller er fritaget herfor, kan der rettes  

 henvendelse til Udlændingestyrelsen, Ryesgade 53, 2100 København  

 Ø, tlf. 35 36 66 00.
EF-forordning nr. 1408/71 - anvendelsesområde 69. EF-forordning nr. 1408/71 om  

 anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter  

 inden for Fællesskabet, har gyldighed inden for det Europæiske  

 Økonomiske Samarbejdsområde - EØS.
Forordningen  

 gælder i følgende lande: Danmark, Belgien, Tyskland,  

 Grækenland, Frankrig, Irland, Italien, Luxembourg, Holland, Portugal,  

 Spanien, UK (Storbritannien og Nordirland), Island, Norge, Finland, Sverige,  

 Østrig og Liechtenstein.
Fra 1. juni 2002 gælder forordningen  

 også i forhold til Schweitz, når det drejer sig om personer, der  

 er statsborgere i enten et EU-land eller Schweitz.
De regler, der er  

 beskrevet i det følgende, gælder derfor også for  

 Schweitz.
EF-forordningen omfatter EU/EØS-landenes lovgivning  

 om bl.a. familieydelser.
Familieydelser efter dansk lovgivning er i denne  

 sammenhæng børnefamilieydelsen samt børnetilskudslovens  

 bestemmelser om børnetilskud, flerbørnstilskud og  

 adoptionstilskud.
Desuden er forskudsvis udbetaling af børnebidrag ved  

 EF-Domstolens praksis nu henført til familieydelserne.
Ved EF-forordningen fraviges reglerne om dansk  

 indfødsret, skattepligt, hjemsted og bopæl her i landet for ret  

 til familieydelser.
Som følge af, at forskudsvis udbetaling af  

 børnebidrag nu efter praksis henføres til familieydelser,  

 fraviges også kravet i § 12, stk. 2, om 3 års bopæl  

 her i landet for personer, der er omfattet af forordningen.
I tilfælde, hvor der efter reglerne i EF-forordning  

 1408/71 skal udstedes dokumentation for, at en person er omfattet af dansk  

 lovgivning under beskæftigelse eller bopæl i et andet land,  

 træffer Den Sociale Sikringsstyrelse afgørelse om, hvorvidt  

 dansk lovgivning skal anvendes.
Dokumentation herfor bliver udstedt af  

 Sikringsstyrelsen i form af en blanket eller en skrivelse.
I situationer, hvor der efter reglerne i forordningen skal  

 udstedes dokumentation for, hvilket lands lovgivning der skal anvendes,  

 træffer Den Sociale Sikringsstyrelse ikke afgørelse om  

 lovvalget.
Spørgsmål om, hvorvidt en ansøger er omfattet  

 af dansk lovgivning, vil i disse situationer skulle afgøres af  

 kommunen som led i afgørelsen af, om der er ret til ydelser.
Der henvises i øvrigt til Den Sociale  

 Sikringsstyrelses vejledning af 30. april 1997 om EF-regler om social  

 sikring: hæfte 1 generel introduktion og lovvalgsreglerne og  

 hæfte 7 om ydelser til børn.
Kommunerne kan få råd  

 og vejledning om administration af EF-forordningens bestemmelser hos Den  

 Sociale Sikringsstyrelse, tlf.: 33 95 50 00.
 Udover reglerne om anvendelse af de sociale  

 sikringsordninger for arbejdstagere og selvstændige erhvervsdrivende,  

 som er nærmere beskrevet under punkt 70-72, omfatter forordningen  

 særlige regler for børn af pensionister og efterladte  

 børn, som er beskrevet under punkt 73, samt for studerende.
Studerende, der er statsborgere i et EU/EØS-land,  

 og som bor i Danmark, har ret til børnefamilieydelse og  

 børnetilskud på lige fod med danske statsborgere fra kvartalet  

 efter tilflytningen.
Der er ingen regler om, hvilket lands lovgivning en  

 studerende skal være omfattet af.
Her gælder kun national  

 lovgivning.
Det betyder, at det udelukkende er børnefamilieydelses- og  

 børnetilskudslovgivningen der afgør, hvornår en  

 studerende er omfattet af de danske regler og kan få udbetalt danske  

 ydelser, når de og/eller børnene bor eller opholder sig i andet  

 EU/EØS-land.
EF-forordning nr. 1408/71   arbejdstageres og  

 selvstændige erhvervsdrivendes ret til ydelser fra Danmark 70. Efter forordning nr. 1408/71 har en  

 arbejdstager eller selvstændig erhvervsdrivende, der er statsborger i  

 et EU/EØS-land, og som er beskæftiget i Danmark ret til  

 familieydelser fra Danmark.
Den samme ret har en arbejdsløs, der  

 modtager arbejdsløshedsdagpenge i Danmark.
Personer, der under  

 beskæftigelse og/eller bopæl i Danmark er omfattet af et andet  

 EU/EØS-lands lovgivning, skal dog primært have ydelser fra dette  

 land.
Personer, der er bosat i et andet EU/EØS-land, har  

 ret til familieydelser fra Danmark, uanset kravene om bopæl og  

 hjemsted, når de efter reglerne i EF-forordningen er omfattet af dansk  

 lovgivning om social sikring.
Det gælder f.eks.:
 1)	Grænsearbejdere beskæftiget i Danmark.
 2)	Tjenestemænd og dermed ligestillede personer, som er udsendt  

 fra Danmark til tjeneste i et andet EU/EØS-land, jf. forordningens  

 art. 13, stk. 2 d).
 3)	Arbejdstagere og selvstændige erhvervsdrivende, der er  

 udstationeret i et andet EU/EØS-land, jf. forordningens art. 14, 14 a  

 og 17.
 4)	Lokalt ansat personale ved danske diplomatiske  

 repræsentationer eller konsulater i andre EU/EØS-lande,  

 når de har valgt at være omfattet af dansk lovgivning om social  

 sikring, jf. forordningens art. 16, stk. 2.
 5)	Personer, som er ansat i privat tjeneste hos embedsmænd  

 knyttet til danske repræsentationer eller konsulater, når de har  

 valgt at være omfattet af dansk lovgivning om social sikring, jf.  

 forordningens art. 16, stk. 2.
 6)	Personer, der er bosat i et andet EU/EØS-land, og som er  

 beskæftiget om bord på et skib, der fører dansk flag, jf.  

 forordningens art. 13, stk. 2 c).
 7)	Personer, der samtidig har lønnet eller selvstændig  

 beskæftigelse i to eller flere EU/EØS-lande, og som ikke er  

 omfattet af bopælslandets lovgivning, jf. art. 14, stk. 2, og 14 a,  

 stk. 2.
 Opregningen er ikke udtømmende.
 Når en person efter reglerne i EF-forordningen er  

 omfattet af dansk lovgivning om social sikring, er der ret til familieydelser  

 fra Danmark også til de børn, som bor i et andet  

 EU/EØS-land.
Retten til familieydelser til børn, der bor i et  

 andet EU/EØS-land, gælder også for børn, der har  

 ophold og hjemsted i et andet EU/EØS-land, selvom forældrene bor  

 i Danmark.
Dette betyder, at retten til familieydelser opretholdes for et  

 barn, der f.eks. tager arbejde som au pair i et andet EU/EØS-land og  

 klarer sig selv, så længe forældrene bor her i landet.
Om  

 au pair ophold uden for EU/EØS-området se punkt 7.
EF-forordning nr. 1408/71 - prioriteringsregler ved ret  

 til ydelser fra flere lande 71. Hvis der samtidig er ret til  

 familieydelser til samme barn fra et andet EU/EØS-land, afgøres  

 det efter EF-forordning1408/71, kapitel 7 og EF-forordning 574/72 artikel 10,  

 hvilket land, der primært skal udbetale familieydelser til barnet  

 (prioriteringsregler). Det land, der ikke primært skal udbetale  

 ydelsen, skal udbetale et tillægsbeløb, hvis dets ydelser er  

 højere.
Når et barns forældre efter reglerne i  

 EF-forordning nr. 1408/71 er omfattet af hver sit lands lovgivning om social  

 sikring, kan der være ret til ydelser fra to EU/EØS-lande til  

 det samme barn.
I denne situation skal der tages stilling til, hvilket lands  

 ydelser der har forrang efter prioriteringsreglerne.
 Hvis der er ret fra begge lande i kraft af  

 erhvervsudøvelse, har ydelser fra barnets bopælsland forrang, og  

 ydelser fra det andet land udbetales kun med det beløb, hvormed de  

 overstiger ydelserne fra bopælslandet.
 Hvis der er ret fra det ene land i kraft af  

 erhvervsudøvelse og fra det andet alene i kraft af bopæl i dette  

 land, har ydelser fra det førstnævnte land forrang, og ydelser  

 fra bopælslandet udbetales kun med det beløb, hvormed de  

 overstiger de øvrige ydelser.
 Ved beregningen af danske ydelser går man  

 således frem: Hvis de danske ydelser ikke har forrang, nedsættes  

 det beløb, der udbetales i danske børnetilskud og  

 børnefamilieydelse med et beløb, der svarer til ydelsen fra det  

 andet land.
 Børnetilskuddet og børnefamilieydelsen - men  

 ikke det forskudsvis udbetalte børnebidrag - sammenlægges for  

 hvert barn for sig, forinden der sker fradrag af den udenlandske ydelse til  

 det pågældende barn.
Når der kan være ret til ydelser fra et andet  

 land samtidig med, at der er ret til ydelser fra Danmark, må  

 kommunalbestyrelsen undersøge, hvilket lands ydelser, der skal  

 nedsættes.
Der kan ydes forskud på ydelserne fra Danmark, mens  

 undersøgelsen foretages.
Hvis det senere viser sig, at de danske  

 ydelser ikke har forrang, har kommunalbestyrelsen krav på at få  

 refunderet det beløb, der er udbetalt for meget fra den udenlandske  

 institution, der har pligten til at yde familieydelser til barnet.
 Hvis der til et barn er udbetalt familieydelser fra et  

 andet EU/EØS-land samtidig med, at der er ydet fulde ydelser fra  

 Danmark, uden at der har været ret hertil, må det afgøres  

 ud fra en konkret vurdering, om det for meget udbetalte kan kræves  

 tilbage, se nærmere under punkt 47-48.
EF-forordning nr. 1408/71   tidspunkt for retten til  

 ydelser fra Danmark 72. Som hovedregel er en arbejdstager  

 eller selvstændig erhvervsdrivende, der er statsborger i et EU- eller  

 EØS-land, og som tager bopæl i Danmark, straks fra tilflytningen  

 ligestillet med danske statsborgere med hensyn til retten til  

 familieydelser.
Arbejdstagere og selvstændig erhvervsdrivende, der  

 har ret til ydelser i kraft af, at de er omfattet af dansk lovgivning om  

 social sikring efter reglerne i EF-forordning nr. 1408/71, har ret til  

 børnetilskud fra den dag, de tager bopæl her i landet eller i  

 øvrigt bliver omfattet af dansk lovgivning om social sikring.
I  

 sådanne tilfælde udbetales børnetilskud for det antal  

 dage, der er tilbage i et kvartal.
Hvis den pågældende  

 ophører med at være omfattet af dansk lovgivning og  

 overgår til at være omfattet af et andet EØS-lands  

 lovgivning om social sikring, standses udbetalingen fra den dato, hvor  

 pågældende bliver omfattet af det andet lands lovgivning.
Det  

 gælder også selv om arbejdstageren/den selvstændige fortsat  

 bor her i landet, med mindre der er ret til ydelserne på grund af  

 erhvervsudøvelse her, f.eks. af barnets anden forælder.
For personer, der overgår fra at være omfattet  

 af lovgivningen i Tyskland og Nederlandene, udbetales børnetilskud dog  

 først fra begyndelsen af det kvartal, der følger efter datoen  

 for tilflytning eller ændring af social sikrings land.
Ved overgangen  

 til at være omfattet af disse to landes lovgivning fortsættes  

 udbetalingen tilsvarende til udgangen af det kvartal, hvor ændringen er  

 sket.
Hvis der i forbindelse med skift af social sikrings land er udbetalt  

 børnetilskud fra Danmark for et tidsrum, hvor betalingen  

 påhvilede et andet EØS-land, har kommunen krav på refusion  

 fra dette land.
Der henvises til Den Sociale Sikringsstyrelses vejledning af  

 30. april 1997 om EF-reglerne om social sikring, hæfte 7.
EF-forordning nr. 1408/71   ydelser til børn af  

 pensionister og efterladte børn 73. Der gælder særlige regler  

 om retten til børnefamilieydelse og børnetilskud for  

 børn af pensionister og forældreløse børn, se  

 nærmere herom i Den Sociale Sikringsstyrelses vejledning om EF-regler  

 af 30. april 1997, hæfte 7.
 Det drejer sig om børn af personer, der modtager  

 social pension, tjenestemandspension eller løbende erstatning efter  

 arbejdsskadelovgivningen, samt om efterladte børn efter arbejdstagere  

 og selvstændige erhvervsdrivende.
 Ifølge forordningens art. 77 udbetales  

 børnetilskud fra Danmark til børn af en pensionist, som alene  

 har ret til en pension fra Danmark.
 Ifølge forordningens art. 78 udbetales  

 børnetilskud fra Danmark til børn af en afdød  

 arbejdstager eller selvstændig erhvervsdrivende, som alene har  

 været omfattet af dansk lovgivning om social sikring.
 Børnetilskud udbetales selv om børnene  

 og/eller den, der forsørger dem (typisk børnenes anden  

 forælder), bor i et andet EU- eller EØS-land.
Hvis pensionisten modtager pension fra Danmark og et  

 EU/EØS-land, og hvis afdøde har været omfattet af  

 lovgivningen i mere end ét sådant land, gælder  

 særlige regler.
Ydelser til børn af pensionister og efterladte  

 børn skal i denne situation samordnes med børnetilskud og  

 børnetillæg til pension hhv. børnepension, der er ret til  

 fra andre lande.
I sådanne situationer skal fulde ydelser udbetales  

 fra Danmark, hvis pensionisten eller de(t) efterladte barn/børn bor  

 her.
Samtidig med, at der opnås ret til ydelserne, skal kommunen  

 underrette det andet land herom.
Senest efter 12 måneder skal kommunen  

 oplyse størrelsen af det beløb der er udbetalt.
Der skal  

 herefter løbende gives underretning hvert år.
Hvis pensionisten eller de(t) efterladte barn/børn  

 bor i et andet medlemsland, skal ydelser, som udgangspunkt udbetales derfra.  

 Bopælslandet skal underrette den danske kommune, når der er  

 opnået ret til ydelser, og senest efter 12 måneder oplyse  

 størrelsen af det beløb, der udbetales.
Der skal udbetales  

 tillægsbeløb fra Danmark, hvis de danske ydelser er  

 højere end de, der bliver udbetalt fra andet land.
Ved beregning af  

 tillægsbeløb indgår danske børnetilskud og  

 børnefamilieydelsen og fra andet land familieydelser, herunder  

 børnetillæg til pension og i visse tilfælde  

 børnepension.
Konventioner § 26.
 Stk. 2. Socialministeren fastsætter  

 bestemmelser om fravigelse af lovens regler i det omfang, det er  

 nødvendigt for anvendelse af De europæiske Fællesskabers  

 forordninger om social sikring for arbejdstagere, selvstændige  

 erhvervsdrivende og deres familiemedlemmer.
 74. Danmark har indgået en  

 række konventioner om social sikring med andre lande, hvorved  

 børnetilskudslovens regler om indfødsret og bopæl her i  

 landet er fraveget, jf. § 26.
Konventionerne omfatter børnefamilieydelse samt  

 børnetilskudslovens bestemmelser om børnetilskud,  

 flerbørnstilskud og adoptionstilskud (familieydelser) og finder  

 anvendelse i det omfang, betingelserne i den danske lovgivning ikke er  

 opfyldt.
De fleste af konventionerne omfatter ikke forskudsvis udbetaling af  

 børnebidrag, se dog undtagelserne under punkt 75 og 76.
Konventionerne tager først og fremmest sigte  

 på at statsborgere fra konventionslandene ligestilles med danske  

 statsborgere, evt. efter en vis bopælstid.
Endvidere kan der efter  

 konventionerne være regler om, at personer under ophold i et andet  

 konventionsland kan forblive omfattet af dansk lovgivning om social  

 sikring.
 Omvendt kan personer, der i øvrigt opfylder  

 betingelserne i børnetilskudsloven og lov om en  

 børnefamilieydelse, ikke få familieydelser, hvis de efter en  

 konvention med et andet land, er omfattet af dette lands lovgivning om social  

 sikring.
I tilfælde, hvor der efter reglerne i en konvention  

 skal udstedes dokumentation for, at en person er omfattet af dansk lovgivning  

 under beskæftigelse eller bopæl i et andet land, træffer  

 Den Sociale Sikringsstyrelse afgørelse om, hvorvidt dansk lovgivning  

 skal anvendes.
Dokumentation herfor bliver udstedt af Sikringsstyrelsen i  

 form af en blanket eller en skrivelse.
 I situationer, hvor der efter reglerne i konventionerne  

 ikke skal udstedes dokumentation for, hvilket lands lovgivning der skal  

 anvendes, træffer Sikringsstyrelsen ikke afgørelse om lovvalget.  

 Spørgsmål om, hvorvidt en ansøger er omfattet af dansk  

 lovgivning, vil i disse situationer skulle afgøres af kommunen som led  

 i afgørelsen af, om der er ret til ydelser.
 Kommunerne kan få råd og vejledning om  

 administration af sikringskonventionerne hos Den Sociale Sikringsstyrelse,  

 tlf.: 33 95 50 00.
Indgåede aftaler om konventioner 75. Der foreligger følgende typer  

 af konventioner:
 a) Nordiske Konventioner:
Nordisk Konvention om social sikring af 15. juni 1992  

 supplerer for nordiske statsborgere EF-forordning nr. 1408/71 og gælder  

 også for statsborgere i de nordiske lande, som ikke er omfattet af  

 EF-forordningen, samt for statsborgere i ikke EØS-lande, som er  

 omfattet af et nordisk lands lovgivning om social sikring.
Konventionen  

 indeholder ingen bestemmelser om børnetilskud eller  

 børnefamilieydelser, men i kraft af konventionens  

 ligebehandlingsbestemmelse ligestilles statsborgere i et nordisk land, som  

 har bopæl i Danmark, med danske statsborgere med hensyn til retten til  

 børnetilskud.
Denne konvention er under revision.
Nordisk Konvention om Social Bistand og Sociale Tjenester  

 af 14. juni 1994, der trådte i kraft den 1. oktober 1996, omfatter  

 bestemmelser om forskudsvis udbetaling af børnebidrag.
Denne  

 konvention er ligeledes under revision.
 b) Konventioner med enkeltlande uden for EU:
 Konvention af 22. januar 1976 med Tyrkiet om social  

 sikring, se Sikringsstyrelsens cirkulære af 18. januar 1978 og  

 Sikringsstyrelsens vejledning af 23. februar 1984 om administrativ  

 gennemførelse af den dansk-tyrkiske konvention.
Konvention af 22. juni 1977 med Jugoslavien om social  

 sikring, se Sikringsstyrelsens cirkulære af 18. januar 1979 og  

 Sikringsstyrelsens cirkulære af 26. juli 1983 om den administrative  

 aftale til gennemførelse af den dansk-jugoslaviske konvention.  

 Konventionen anvendes i forhold til personer, der er statsborgere i Kroatien,  

 Slovenien og Makedonien.
Konventionen vil blive afløst af konventioner  

 med de enkelte tidligere jugoslaviske delstater.
 Konvention af 1. marts 1982 med Pakistan om social  

 sikring, se Sikringsstyrelsens cirkulære af 11. april 1983.
 Konvention af 5. januar 1983 med Schweiz om social sikring  

 med tillægskonventioner af 18. september 1985 og 11. april 1996, se Den  

 Sociale Sikringsstyrelses vejledning af 5. marts 1998. Fra 1. juni 2002  

 anvendes denne konvention kun i situationer, hvor EF-forordning nr. 1408/71  

 ikke er gældende, jf. punkt 69.
Konvention af 26. april 1982 med tillægskonvention  

 af 15. februar 1988 med Marokko om social sikring.
Se Sikringsstyrelsens  

 vejledning af 26. april 1988.
 Konvention af 3. juli 1995 med Israel om social sikring,  

 se Sikringsstyrelsens vejledning af 25. marts 1996.
Efter disse konventioner har et barn, der har bopæl  

 her i landet, og hvis far eller mor er statsborger i et af de kontraherende  

 lande og har bopæl i Danmark, ret til ordinært og ekstra  

 børnetilskud uden ventetid.
Ret til særligt børnetilskud  

 erhverves, efter at barnet og/eller en af forældrene har haft  

 bopæl her i landet i 6 måneder.
For børn af enker og  

 enkemænd og forældreløse børn kræves tillige,  

 at den afdøde far og/eller mor havde bopæl i Danmark på  

 tidspunktet for dødsfaldet.
c) De midlertidige europæiske konventioner af 11. december 1953,  

 jf.
Udenrigsministeriets bekendtgørelse af 20. juli 1955.
 Konventionen om bl.a. familieydelser får kun  

 betydning for personer, der ikke er omfattet af EF-forordningen eller andre  

 konventioner.
 Herefter kan statsborgere fra medlemsstaterne af  

 Europarådet, der har ratificeret konventionen, få ret til  

 børnetilskud som danske statsborgere, når de har opholdt sig her  

 i landet i 6 måneder og har fast bopæl her.
Overenskomster med EU-lande 76. Overenskomster med EU-lande, der  

 gælder for statsborgere i de pågældende lande, som ikke er  

 omfattet af EF-reglerne, fordi de ikke er eller har været  

 beskæftiget som arbejdstagere eller selvstændige erhvervsdrivende  

 i Danmark, jf. punkt 70:
Overenskomst af 30. juni 1951 med Frankrig om social  

 tryghed, jf.
Udenrigsministeriets bekendtgørelse af 22. november 1952.  

 Efter denne overenskomst har børn af franske statsborgere ret til  

 børnetilskud og forskudsvis udbetaling af børnebidrag uden  

 ventetid, når de bor i Danmark.
 Overenskomst af 14. august 1953 med Forbundsrepublikken  

 Tyskland om social tryghed, jf. udenrigsministeriets bekendtgørelse af  

 7. oktober 1954. Efter denne overenskomst har børn af tyske enker og  

 enkemænd og tyske forældreløse børn ret til  

 særligt børnetilskud efter § 4, stk. 2, og stk. 3, nr. 2)  

 -4), når de bor i Danmark, og den/de afdøde forældre  

 umiddelbart før dødsfaldet har opholdt sig i Danmark i  

 ét år.
 Overenskomst af 27. august 1959 med England om social  

 tryghed, jf. udenrigsministeriets bekendtgørelse af 2. marts 1960.  

 Efter denne overenskomst har engelske statsborgere ret til  

 børnetilskud og forskudsvis udbetaling af bidrag uden ventetid,  

 når de har fast bopæl her i landet.
 Konvention af 16. juni 1987 med Østrig om social  

 sikring, se Sikringsstyrelsens vejledning af 25. februar 1988. Konventionen  

 anvendes efter den 1. januar 1994 i forholdet mellem Danmark og Østrig  

 på danske og østrigske statsborgere, der ikke er omfattet af  

 EF-forordning nr. 1408/71, se punkt 69-73.
Inddrivelse af forskudsvis udbetalte børnebidrag,  

 når bidragsskyldige bor i et andet nordisk land 77. Sager, der vedrører  

 bidragsskyldige med ophold i et andet nordisk land, fremmes efter den  

 nordiske konvention om underholdsbidrag.
Inddrivelsen sker efter lovgivningen i det land, hvor  

 bidragsskyldige opholder sig.
Spørgsmål om forældelse  

 afhænger af reglerne i det land, hvor bidraget er fastsat.  

 Afgørelse om eftergivelse af bidrag, der er udbetalt forskudsvis efter  

 børnetilskudsloven, træffes her i landet.
Hvis bidragsskyldiges adresse ikke kendes, sendes  

 anmodningen om inddrivelse til kontaktmyndigheden i pågældende  

 land, jf.
Justitsministeriets bekendtgørelse nr. 269 af 28. juni 1963  

 om inddrivelse af underholdsbidrag i henhold til den nordiske konvention.
Inddrivelse af forskudsvis udbetalte børnebidrag,  

 når bidragsskyldige bor uden for de nordiske lande 78. Sager, der vedrører  

 bidragsskyldige med kendt opholdssted i udlandet bortset fra de nordiske  

 lande, indsendes til statsamtet/social- og sundhedsforvaltningen i  

 København og Frederiksberg til afkrævning.
Sagen indsendes af  

 den kommune, der inddriver bidraget.
Hvis inddrivelsessag endnu ikke er  

 iværksat, er det den kommune, der udbetaler bidraget forskudsvis, der  

 indsender sagen.
Anmodningen om inddrivelse skal indeholde de oplysninger  

 og kopi af de dokumenter, der kræves efter den konvention, sagen skal  

 behandles efter.
Der henvises til § 5, stk. 1, i Justitsministeriets  

 bekendtgørelse nr. 434 af 17. december 1965 om inddrivelse i henhold  

 til Haager-konventionen og § 1, stk. 2, i Justitsministeriets  

 bekendtgørelses nr. 433 af 17. december 1965 om inddrivelse i henhold  

 til FN-konventionen.
Statsamtet/social- og sundhedsforvaltningen i  

 København sender sagen til afkrævning gennem vedkommende danske  

 repræsentation.
Herved forstås, med undtagelse af Canada, den  

 repræsentation, inden for hvis distrikt den bidragsskyldige opholder  

 sig.
En oversigt over samtlige danske repræsentationer med angivelse af  

 bl.a. adresser, embedsdistrikter og korrespondancesprog findes i  

 Udenrigsministeriets årlige kalender.
 For Canada gælder, at fremsendelsen altid bør  

 ske til generalkonsulatet i Toronto.
Hvis sagen behandles efter FN-konventionen, sender  

 statsamtet/social- og sundhedsforvaltningen i København sagen til  

 Udenrigsministeriet.
Eventuelle udgifter til oversættelse af dokumenter  

 afholdes af den kommune, der har udbetalt bidraget forskudsvis.
 Når det må anses for sandsynligt, at  

 inddrivelsesforsøget vil medføre et negativt resultat,  

 bør sagen ikke fremmes.
Registrering af inddrevne beløb fra udlandet 79. Den danske repræsentation, der  

 har foretaget inddrivelsen, sender beløbet til  

 afkrævningskommunen.
Dette gælder både bidrag, der er  

 udbetalt forskudsvis, og bidrag, der ikke er udbetalt forskudsvis.  

 Afkrævningskommunen nedskriver bidragsrestancen og eventuelt det  

 offentliges tilgodehavende med de inddrevne beløb.
 Hvis bidragsberettigede har et tilgodehavende, underretter  

 afkrævningskommunen samtidig bidragsberettigedes bopælskommune om  

 størrelsen af det inddrevne beløb, og om hvor meget der kan  

 udbetales til bidragsberettigede efter fradrag af eventuelle  

 omkostninger.
 Omkostningerne ved inddrivelsen afholdes af det  

 offentlige, i det omfang bidrag er forskudsvis udlagt.
 Hvis inddrivelsen omfatter både forskudsvis og ikke  

 forskudsvis udbetalte bidrag, fordeles omkostningerne  

 forholdsmæssigt.
 Kommunerne skal af hensyn til korrekt nedskrivning af  

 bidragspligtiges restance nedskrive med hele det beløb, den  

 bidragspligtige har indbetalt.
Ved afregning til kommunen af forskudsvis udbetalte bidrag  

 anvendes kursen på tidspunktet for indbetaling til den danske  

 repræsentation i udlandet.
Bidrag, der ikke er udbetalt forskudsvis,  

 afregnes derimod til berettigede med kursen på  

 vekslingstidspunktet.
Kapitel 10 Klageadgang Afgørelser om retten til ydelser § 22.
 Stk. 2. Kommunalbestyrelsens  

 afgørelser efter denne lov kan indbringes for det sociale nævn  

 efter reglerne i kapitel 10 i lov om retssikkerhed og administration på  

 det sociale område.
 80. Afgørelser, der er truffet af  

 kommunalbestyrelsen, kan efter børnetilskudslovens § 22, stk. 2,  

 indbringes for det sociale nævn efter reglerne i kapitel 10 i lov om  

 retssikkerhed og administration på det sociale område.
Nærmere regler om behandlingen af klagesager er  

 fastsat i Den Sociale Ankestyrelses vejledning af 10. februar 2000 om  

 klageregler på det sociale område.
Jf. endvidere punkt 45 om  

 kommunernes vejledningsforpligtelse om klageadgang.
Klager over afgørelser indgives til den myndighed,  

 som har truffet afgørelsen, for at myndigheden kan vurdere, om der er  

 grund til at omgøre afgørelsen.
Kan myndigheden ikke give  

 klageren medhold, sendes klagen med begrundelse for afgørelsen og  

 genvurderingen videre til klageinstansen.
Det sociale nævns afgørelse kan ikke  

 indbringes for anden administrativ myndighed.
Den Sociale Ankestyrelse kan  

 dog, hvis Ankestyrelsen skønner, at sagen har principiel eller generel  

 betydning, optage en sag til behandling.
Såvel borgeren som  

 kommunalbestyrelsen kan indbringe det sociale nævns afgørelse  

 for Den Sociale Ankestyrelse.
Klage over nævnets afgørelse kan ikke  

 tillægges opsættende virkning.
En afgørelse til ugunst for  

 borgeren kan ikke tillægges tilbagevirkende kraft med den konsekvens,  

 at allerede udbetalte ydelser skal tilbagebetales, medmindre lovens  

 almindelige bestemmelser om tilbagebetaling er opfyldt.
Klage til det sociale nævn eller Den Sociale  

 Ankestyrelse skal indgives inden 4 uger efter, at klageren har fået  

 meddelelse om afgørelsen.
Anmodning til Ankestyrelsen om optagelse af  

 en sag til principiel eller generel behandling skal indgives inden for samme  

 tidsfrist.
Det sociale nævn og Ankestyrelsen kan se bort fra  

 overskridelse af klagefristen, når der er særlig grund  

 hertil.
 Der henvises i øvrigt til Den Sociale Ankestyrelses  

 vejledning nr. 53 af 10. februar 2000 om klageregler på det sociale  

 område og Socialministeriets vejledning nr. 90 af 7. juni 2000 om lov  

 om retssikkerhed og administration på det sociale område.
Afgørelser om inddrivelse 81. Afgørelser om inddrivelse af  

 forskudsvis udbetalte bidrag, som træffes af kommunalbestyrelsen, kan  

 også indbringes for det sociale nævn, se § 23 a i loven om  

 inddrivelse af underholdsbidrag.
Nævnets afgørelser efter  

 § 23 a i inddrivelsesloven kan ikke indbringes for anden administrativ  

 myndighed.
 Ankestyrelsen kan dog optage sager efter inddrivelsesloven  

 til behandling, når Ankestyrelsen skønner, at sagen har  

 principiel eller generel betydning, jf. retssikkerhedslovens § 63. Dette  

 er meddelt kommunerne og de sociale nævn ved en orienteringsskrivelse  

 fra Socialministeriet af 17. maj 2002, hvori det endvidere meddeles, at denne  

 fortolkning af reglerne vil blive lagt til grund i sager, der bliver indbragt  

 for Den Sociale Ankestyrelse fra denne dag eller senere.
Afgørelser om udpantning og  

 løntilbageholdelse kan efter inddrivelsesloven ikke indbringes for de  

 sociale nævn, men for fogedretten.
Der henvises til  

 Familieretsdirektoratets vejledning af 30. oktober 1984 om  

 amtsankenævnenes (nu de sociale nævn) kompetence efter § 23  

 a i lov om inddrivelse af underholdsbidrag.
Socialministeriet, den 17. juni 2002 Henriette Kjær /Mikael Lynnerup Kristensen Bilag 1 Lov om børnetilskud og forskudsvis udbetaling af  

 børnebidrag (Bilaget udelades her, da  

 lovbekendtgørelsen og de efterfølgende ændringslove har  

 været offentliggjort i Lovtidende) Bilag 2 Bekendtgørelse om børnetilskud og forskudsvis  

 udbetaling af børnebidrag (Bilaget udelades her, da  

 bekendtgørelsen og den efterfølgende  

 ændringsbekendtgørelse har været offentliggjort i  

 Lovtidende) Bilag 3 Stikordsregister Registeret henviser til punkter i  

 vejledningen A adopteres 23, 24, 25, 27, 34 adoption 7, 25, 33, 34, 66 adoptionstilskud 34, 39, 66, 69, 74 afsoning 11, 28, 29, 51, 61 aktivloven 11 anbragt uden for hjemmet 10, 55 Ankestyrelse 3, 5, 7, 15, 42, 80, 81 arbejdsløshedskasse 18, 35 arbejdstagere 12, 69, 70, 72, 76 asylansøger 68 au pair 7, 70 B Bekendtgørelse om børnetilskud og forskudsvis udbetaling af  

 børnebidrag 3, 20, 39, 44, 55 betalingsevne 59, 62 bidragsberettigede 12, 26, 31, 48, 50-57, 65, 79 bidragsdokument 26, 31, 52, 54, 56 bidragsforskud 23, 24, 26, 47, 48, 50-57 bidragsgæld 59, 62, 63, 64 bidragspligtig(e) pensionist(er)..
31, 43, 64 bidragspligtige 23, 26, 27, 42, 50-57, 58, 60, 65, 79 bidragsresolution 23, 26, 27, 42, 50-57, 65 bidragsskyldig 57, 58, 59, 62, 63, 77, 78 bopæl 7, 12, 15, 21, 33, 34, 43, 62, 66-76 bopælstid 6, 66, 67, 68, 74 bortførelse 8 børn af pensionister 69, 73 børnefamilieydelse 2, 69, 71, 73-75 børnepension 27, 73 C clearing 65 CPR-loven 3, 12, 20 D Den Sociale Sikringsstyrelse 5, 54, 69, 72-75 E Ef-forordning nr. 1408/71 3, 7, 12, 42, 51, 69-73, 75, 76 efterbetaling 39 eftergivelse 59, 62, 63, 64, 77 efterladte børn 69, 72, 73 ekstra børnetilskud 1, 13, 17, 66, 75 elektronisk 18, 30 enlig forsørger 1, 13-21, 36, 42, 47 erstatning, arbejdsskade- 27, 73 EU/EØS-lande/ EU- eller EØS-lande 7, 12, 27, 69-73 F faderskab 22, 23, 27 faderskabssag 23, 56 familieydelse 2, 69-75 ferieophold i udlandet 12 flerbørnstilskud 18, 33, 39, 66, 69, 74 flygtninge 22, 51, 67 flytning 20, 40, 55, 58 Folkeregisteret 12, 13, 15, 20, 35, 39, 43, 66 forfaldsdag 49, 50, 51, 56, 57, 61 forskudsvis udbetaling af (børne)bidrag 2, 12, 26-27, 52, 54, 57, 65-66, 69, 74-76 forsørgelsespligt 7, 22, 27, 28, 31 forsørget af offentlige midler 2, 10, 11, 22, 57 forvaltningsloven 3, 21, 45 forældelse 39, 61, 77 forældelsesfrist 39, 48, 58 forældreløse 22, 73-75 forældremyndighedsindehaver 13, 17, 25, 47 fælles forældremyndighed 8, 43 Færøerne/færøsk 7, 12, 52, 54 førtidspensionsreform 1, 32 G grænsearbejdere 70 Grønland/grønlandske 7, 12, 52, 54 gældssanering 62 H henstand 59 hjemsted 2, 7, 8, 12, 31, 66, 69, 70 I inddrivelse 23, 31, 58, 59, 61, 62, 65, 77-79, 81 inddrivelsesloven, se lov om inddrivelse af underholdsbidrag indfødsret 6, 67, 69, 74 indlæggelse 11 indsatte, se Kriminalforsorgen indtægter, barnets 27, 53 indtægtsregulering 1, 30, 31, 36, 38 indtægtsændringer 37, 46 K klage 45, 80 klagevejledning 55, 80 konfirmation 27, 54, 55 kontanthjælp 11, 59 konvention 3, 12, 31, 52, 54, 67, 74-78 Kriminalforsorgen 16, 43, 63 kvartalets begyndelse 42 L lov om børns forsørgelse 1, 3, 27, 29, 42, 50-55 lov om børns retsstilling 1, 3 lov om inddrivelse af underholdsbidrag 3, 58, 81 lov om retssikkerhed og administration på det sociale  

 område 3, 18, 30, 39, 45, 80, 81 M modregning 47, 48, 60 N Nordiske konvention om sociale sikring 3, 75, 77 normalbidrag 24, 26, 27, 31, 49, 50, 53, 54, 64 O omregning 30, 37 ophold i udlandet 7, 12, 14, 39, 66 opholdstilladelse 6, 33, 66, 67, 68 oplysningspligt 30, 46, 48, 55 ordinært børnetilskud 1, 13-21, 28, 39, 42, 46, 47, 51, 66, 75 overenskomst 3, 6, 12, 26, 52, 76 overvågning 21 P partshøring 20, 55 plejeløn 10, 22 prioriteringsregler 71 proportionalitetsprincippet 21 R reelt enlig 13-16, 18, 21 refusion 41, 72 registreret partnerskab 14, 15 regulering 49, 54 renter 39, 60 retssikkerhedsloven, se lov om retssikkerhed og administration på  

 det sociale område revision 41 S samkøring 30 samlevende 15, 28 samliv 51 samlivsforhold 15, 46 samlivsophævelse 14 samtykke 18, 21 satsreguleringsprocenten 49 selvstændige erhvervsdrivende 69, 70, 76 serviceloven 10, 11, 43 skat, skattepligt 2, 7, 12, 27, 48, 60, 66, 69 sociale nævn 5, 39, 45, 80, 81 socialt bedrageri 21 statsamtet 26, 31, 52-54, 78 studerende 69 SU 35 særlige bidrag 27, 54, 55 særligt børnetilskud 18, 22-29, 32, 39, 46, 54, 66, 75, 76 særligt børnetilskud, bidragspligtige pensionister 31, 43, 64 særligt børnetilskud til uddannelsessøgende 35 T tilbagebetaling 11, 21, 23, 37, 47, 48, 60, 80 tilbageholdelse i løn 58, 61 tvillinger 33 U uddannelsessøgende 1, 35-39, 42, 46, 48, 49 udlændinge 6, 51, 66, 67, 68 Udlændingestyrelsen 68 udpantning(sret) 47, 81 udstationeret 12, 70 underholdsbidrag 42, 50, 58, 65, 77 Æ ægteskab 2, 9, 15, 23, 25 ægteskabslignende forhold 15, 21 Bilag 4 Indholdsfortegnelse Indholdsfortegnelsen henviser til  

punkter i vejledningen Indledning Vejledningens område 1 Forhold til lov om en børnefamilieydelse 2 Forhold til anden lovgivning og andre retskilder 3 Ændringer i vejledningens systematik 4 Regler om vejledning 5 Kapitel 1 Betingelser for retten til børnetilskud og forskudsvis  

 udbetaling af børnebidrag Indfødsret 6 Hjemsted 7 Hvilken forælder et barn har hjemsted hos 8 At barnet ikke har indgået ægteskab 9 At barnet ikke er forsørget af offentlige midler 10 Om forsørgelse af offentlige midler uden for servicelovens  

 område 11 Bopæl her i landet 12 Kapitel 2 Ordinært og ekstra børnetilskud til børn af enlige  

 forsørgere Ordinært børnetilskud til enlige forsørgere 13 Samlivsophævelse 14 Ægteskabslignende forhold 15 Ordinært børnetilskud, når den ene  

 ægtefælle er indsat i institutioner under Kriminalforsorgen 16 Ekstra børnetilskud til enlige forsørgere 17 Behandling af ansøgning om ordinært og ekstra  

 børnetilskud til enlige forsørgere 18 Årlig anmodning om bekræftelse af modtagerens fortsatte status  

 som enlig forsørger 19 Kommunernes undersøgelse og vurdering af enlig  

 forsørgerstatus 20 Indhentning af oplysninger uden samtykke 21 Kapitel 3 Særligt børnetilskud, som træder i stedet for et  

 bidrag fra en forsørgelsespligtig forælder Særligt børnetilskud til forældreløse 22 Særligt børnetilskud, når faderskabet til barnet ikke  

 er fastslået 23 Særligt børnetilskud, når kun en af forældrene  

 lever 24 Særligt børnetilskud, når barnet adopteres af en  

 enlig 25 Særligt børnetilskud, når der ifølge  

 overenskomst med andre stater ikke kan udfærdiges dansk  

 bidragsresolution 26 Størrelsen af det særlige børnetilskud, tillæg  

 til det det særlige børnetilskud og normalbidraget 27 Kapitel 4 Ordinært og særligt børnetilskud til  

 pensionister Ordinært børnetilskud til pensionister 28 Særligt børnetilskud til pensionister, der har barnet hos  

 sig 29 Indtægtsregulering af det særlige børnetilskud til  

 pensionister, der har barnet hos sig 30 Særligt børnetilskud til pensionister, der er  

 bidragspligtige 31 Konsekvenser af førtidspensionsreformen 32 Kapitel 5 Ydelser vedrørende særlige grupper af børn Flerbørnstilskud 33 Adoptionstilskud 34 Særligt børnetilskud til uddannelsessøgende  

 forældre 35 Indtægtsregulering af tilskud til uddannelsessøgende 36 Ændringer i indtægtsoplysninger for  

 uddannelsessøgende 37 Andre ændringer for uddannelsessøgende 38 Kapitel 6 Administration af børnetilskud Generelle administrative forhold 39 Flytning 40 Finansiering, regnskab og revision 41 Hvornår udbetales børnetilskud 42 Hvem udbetales børnetilskuddet til 43 Særlige regler om udbetaling af børnetilskud 44 Kommunens vejledningsforpligtigelse 45 Borgerens oplysningspligt 46 Tilbagebetaling efter § 24 47 Tilbagebetaling i øvrigt 48 Regulering af ydelser 49 Kapitel 7 Forskudsvis udbetaling af børnebidrag Bidragsforskud 50 Betingelser for bidragsforskud 51 Bidragsresolution 52 Bidragsberettigede 53 Bidragsforskuddets størrelse 54 Ansøgning om bidragsforskud 55 Udbetalingsperioden 56 Ophør af retten til at få bidrag udbetalt forskudsvis 57 Kapitel 8 Inddrivelse af forskudsvis udbetalte børnebidrag Regler om inddrivelse 58 Vurdering af skyldners betalingsevne 59 Fyldestgørelse i overskydende skat 60 Forældelsesfrister ved inddrivelse 61 Eftergivelse af bidragsgæld 62 Eftergivelse for personer indsat i institutioner under Kriminalforsorgen 63 Betingelser for eftergivelse af bidragspligtige pensionisters  

 gæld 64 Udbetaling og clearing af inddrevne bidrag, der ikke er udbetalt  

 forskudsvis 65 Kapitel 9 Internationale regler Lovens krav om bopælstid for udlændinge 66 Fravigelse af kravet efter internationale aftaler og for flygtninge 67 Udlændinge med særlige opholdstilladelse 68 EF-forordning nr. 1408/71 ·  

 	anvendelsesområde 69 ·  

 	arbejdstageres og selvstændige erhvervsdrivendes ret til  

 ydelser ·  

 	fra Danmark 70 ·  

 	prioriteringsregler ved ret til ydelser fra flere lande 71 ·  

 	tidspunkt for retten til ydelser fra Danmark 72 ·  

 	ydelser til børn af pensionister og efterladte børn 73 Konventioner 74 Indgåede aftaler om konventioner 75 Overenskomster med andre EU-lande 76 Inddrivelse af forskudsvis udlagte børnebidrag, når  

 bidragsskyldige bor i et andet nordisk land 77 Inddrivelse af forskudsvis udlagte børnebidrag, når  

 bidragsskyldige bor uden for de nordiske lande 78 Registrering af inddrevne beløb fra udlandet 79 Kapitel 10 Klageadgang Afgørelser om retten til ydelser 80 Afgørelser om inddrivelse 81 Bilag 1:
Lov om børnetilskud og forskudsvis udbetaling af  

 børnebidrag (Lovbekendtgørelse nr. 1017 af 11. november 2000, ændret ved  

 lov nr. 1311 af 20. december 2000, § 3, lov nr. 285 af 25. april 2001 og lov  

 nr. 461 af 7. juni 2001, § 8).
 Bilag 2:
Bekendtgørelse om børnetilskud og forskudsvis udbetaling af  

 børnebidrag (Bekendtgørelse nr. 153 af 26. februar 1998, ændret ved  

 bekendtgørelse nr. 205 af 24. marts 2000).
 Bilag 3:
Stikordsregister Bilag 4:
