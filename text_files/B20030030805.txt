Bekendtgørelse om anvendelse af stempelmærke på cigaretter  

  

 med to detailpriser I medfør af § 5, stk. 5 i lov nr.1063 af 17.  

 december 2002 om ændring af visse afgiftslove (Nedsættelse af afgiften af  

 cigaretter, spiritus og mineralvand), fastsættes:
 § 1.  

  

 Uanset  

 § 2, stk. 2, i lov om tobaksafgifter, kan den, der berigtiger  

 afgiften for cigaretter, fra denne bekendtgørelses ikrafttræden og indtil den  

 1. oktober 2003 påsætte stempelmærker forsynet med 2 detailpriser på  

 cigaretpakninger - prisen indtil 1. oktober 2003 og prisen fra 1. oktober  

 2003.
 § 2.  

  

 Cigaretpakninger, der er afgiftsberigtiget før den 1. oktober 2003, og som  

 ikke  

 er mærket med dobbeltpriser, jf. § 1, kan uanset prismærkeprisen og så  

 længe lager haves, sælges til en detailpris, der svarer til prismærkeværdien  

 reduceret med afgiftsnedsættelsen.
 § 3.  

  

 Ansøgninger om afgiftsgodtgørelse skal være de statslige told- og  

 skattemyndigheder i hænde senest den 15. oktober 2003.
 Stk. 2.  

  

 Lageropgørelsen skal være de statslige told- og skattemyndigheder i hænde  

 senest den 3. oktober 2003.
 § 4.  

  

 Bekendtgørelsen træder i kraft den 10. maj 2003 og ophæves automatisk den 1.  

 november 2003, medmindre andet bestemmes inden denne dato.
