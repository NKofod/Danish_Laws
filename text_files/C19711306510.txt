 Til samtlige kødkonservesfabrikker og dyrlægerne ved disse.
 England. 1) behandling af dåser efter vandkøling. 2) recirkulering af  

 kølevand.
I forbindelse med dr.
Goodhand's besøg i maj d.å. på en del danske  

 virksomheder har veterinærdirektoratet nu fra de engelske  

 veterinærmyndigheder modtaget meddelelse om, at dr.
Goodhand på nogle  

 virksomheder observerede, at man ikke fulgte de retningslinier for behandling  

 af kødkonserves efter vandkøling, som blev aftalt ved det engelske  

 veterinærbesøg i 1965. Man har fra engelsk side gjort opmærksom på, at  

 gentagen konstatering af tilsidesættelse af de aftalte retningslinier vil  

 medføre importforbud for den implicerede virksomhed.
Idet henvises til landbrugsministeriets cirkulære af 30. november 1966 om  

 emnet, hvoraf fremgår, at landbrugsministeriet overfor de engelske  

 veterinærmyndigheder har bekræftet et af landbrugsministeriet udstedt påbud  

 om overholdelse af de nævnte retningslinier, må det beklages, at der er  

 virksomheder, der ikke har efterlevet, og dyrlæger, der ikke har påset, at  

 landbrugsministeriets påbud blev efterkommet.
En fremtidig konstatering af  

 tilsidesættelse af disse retningslinier vil uvægerligt blive indberettet til  

 landbrugsministeriet.
Fra engelsk side er det endvidere krævet, at vand, der recirkuleres til  

 køling af kødkonserves, skal filtreres efter benyttelse til køling, og før  

 der tilsættes klor.
Klor skal tilsættes så tidligt før anvendelsen af vandet  

 igen til køling, at kloret får en »holdetid« på mindst 20 minutter,  

 og tilsætningen skal være af en størrelsesorden, at kølevandet, når det  

 forlader autoklaverne, indeholder mindst o.5 pp m. frit klor. (Opmærksomheden  

 henledes på, at tilstedeværelse af organiske bestanddele i kølevandet, f.eks.  

 fra en læk i en dåse, vil betinge ekstraordinær stor binding af det tilsatte  

 klor). Dette skal kontrolleres ved hyppige prøveudtagninger i løbet af en  

 arbejdsdag.
Virksomheder, der ikke måtte opfylde de nævnte krav, må omgående  

 træffe foranstaltninger dertil.
 P.V.V.
