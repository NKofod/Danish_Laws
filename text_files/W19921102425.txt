 Udtalt, at et pengeinstituts registrering af oplysninger om, hvorvidt  

 en kunde var registreret i RKI - Kredit Information A/S, med det formål at  

 spare tid ved at kundeoplysninger rummedes i et system, måtte antages at  

 medføre en generel risiko for, at de registrerede oplysninger var urigtige  

 eller vildledende.
 En person rettede henvendelse til Registertilsynet i anledning af, at  

 dennes pengeinstitut registrerede oplysninger om, at den pågældende var  

 registreret i RKI - Kredit Information A/S.
Pengeinstituttet oplyste, at man - når det blev konstateret, at en kunde  

 var registreret i RKI - indkodede denne oplysning i pengeinstituttets interne  

 edb-system.
Selve registreringen i det interne system af oplysningen  

 om3DRKI-registreringen kunne ske f.eks. ved pengeinstituttets almindelige  

 gennemgang af RKIs registre, ved kundens henvendelse om lån, kredit eller  

 overtræk samt ved en almindelige gennemgang af kundens økonomi.
Formålet med  

 registreringen var at spare tid ved, at oplysninger om de enkelte kunder  

 rummedes i et system.
Oplysningen blev slettet, når det konstateredes, at  

 registreringen i RKI var slettet.
 Det var endvidere oplyst, at pengeinstituttet var abonnent hos RKI,  

 hvorfor oplysningen, såfremt denne ikke var registreret i bankens interne  

 system, kunne have været tilvejebragt ved direkte forespørgsel i RKIs  

 registre.
 Registertilsynet udtalte under henvisning til lov om private registre § 3,  

 stk. 1, og § 6, stk. 1-3, at tilsynet fandt, at den anvendte fremgangsmåde  

 måtte antages at indebære en generel risiko for, at pengeinstituttet i et  

 stort antal tilfælde registrerede oplysninger, der ikke svarede til de  

 dagligt ajourførte oplysninger i RKIs registre, og dermed ville være urigtige  

 eller vildledende.
 Registertilsynet meddelte på denne baggrund i medfør af lov om private  

 registre § 23, stk. 1, pengeinstituttet pålæg om at ophøre med i bankens  

 interne system at registrere oplysninger om en kundes registrering i RKI samt  

 i medfør af lovens § 23, stk. 2, pålæg om at slette allerede registrerede  

 oplysninger herom.
 Pengeinstituttet har efterfølgende oplyst, at de meddelte pålæg er  

 efterkommet.
 (* 1) Registertilsynets Årsberetning 1992 side 75.
