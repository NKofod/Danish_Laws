Betænkning afgivet af Finansudvalget den  

 9. november 2000 Betænkning og indstilling vedrørende den af statsrevisorerne afgivne endelige  

 betænkning over statsregnskabet for finansåret 1998 1. Udvalgsarbejdet Statsrevisorerne afgav den 24. maj 2000 den endelige  

 betænkning over statsregnskabet for finansåret 1998 og foretog i  

 overensstemmelse med grundlovens § 47, stk. 3, indstilling til Folketingets  

 beslutning med hensyn til statsregnskabet for finansåret 1998.  

 Statsrevisorerne indstillede i lighed med tidligere år, at  

 statsregnskabet godkendes.
Møder Finansudvalget har herefter behandlet den endelige  

 betænkning samt de af statsrevisorerne afgivne beretninger i en  

 række møder.
Det bemærkes, at udvalget løbende har  

 haft lejlighed til at behandle statsrevisorernes beretninger og de  

 rigsrevisorrapporter, der ligger til grund for disse, efterhånden som  

 de har foreligget, og at udvalget også i forbindelse hermed eller  

 f.eks. i forbindelse med gennemgangen af de årlige bevillingslovforslag  

 har stillet spørgsmål til ministre, hvor der har været  

 anledning hertil.
2. Indstilling og politiske bemærkninger Vedrørende statsrevisorernes beretning nr. 8/98 om  

 nogle regnskabsmæssige og økonomiske dispositioner i Combus A/S  

 bemærkes, at Finansudvalget i forbindelse med behandlingen af  

 fortroligt aktstykke F 1)  af 21. maj  

 1999, hvori trafikministeren anmodede om Finansudvalgets tilslutning til, at  

 den danske stat foretog en kapitaltilførsel på 300 mio. kr. til  

 Combus A/S, har stillet en lang række spørgsmål  

 vedrørende Combus  økonomi og til bæredygtigheden heri.  

 Efter afgivelsen af beretning 8/98 har Finansudvalget haft trafikministeren i  

 samråd, hvori ministeren anmodedes om en redegørelse  

 vedrørende udviklingen i Combus A/S og om konsekvenserne af den af  

 Rigsrevisionen og statsrevisorerne rejste kritik.
Finansudvalget vil  

 følge udviklingen i Combus nøje og afventer med interesse  

 resultaterne af henholdsvis granskningsundersøgelsen af Combus og  

 advokatundersøgelsen vedrørende varetagelsen af det statslige  

 ejerskab af selskabet.
For så vidt angår beretning nr. 9/98 om  

 Videregående Uddannelsers edb-system (VUE-projektet) nr.
II,  

 bemærkes, at Finansudvalget har fulgt denne sag meget nøje i  

 mange år.
Der henvises i denne forbindelse bl.a. til Finansudvalgets  

 beretning nr. 1 af 26. oktober 1995 over Videregående Uddannelsers  

 Edb-system (VUE-projektet), jf.
Folketingstidende 1995-96, Tillæg B,  

 sp. 6 ff.
Vedrørende statsrevisorernes tidligere afgivne beretning nr.  

 14/94 om Videregående Uddannelsers Edb-system (VUE-projektet) henvises  

 til omtalen heraf i Finansudvalgets Betænkning og indstilling  

 vedrørende den af statsrevisorerne afgivne endelige betænkning  

 over statsregnskabet for finansåret 1994, jf.
Folketingstidende  

 1996-97, Tillæg B, sp. 48 ff.
Udvalget har efterfølgende stillet  

 en lang række spørgsmål til undervisningsministeren og  

 forskningsministeren, og sidstnævnte har været i samråd i  

 udvalget.
Udvalget tilslutter sig fuldt ud de endog særdeles  

 kritiske udtalelser, statsrevisorerne har fremsat i betænkningen og  

 beretningerne vedrørende denne sag.
Finansudvalget påtaler i  

 lighed med statsrevisorerne skarpt ministerens kritisable styring af og  

 tilsyn med udviklingen i VUE-projektet og særdeles skarpt, at udvalget  

 i svar på skriftlige spørgsmål og under flere samråd  

 ikke har modtaget fyldestgørende oplysninger vedrørende  

 projektet.
Finansudvalget beklager endvidere stærkt, at det, set i  

 lyset af de meget betydelige ressourcer, der igennem årene er  

 investeret i VUE-projektet, end ikke   som ansøgt af ministeren i Akt  

 27, folketingsåret 1999-2000, af 4. maj 1999   viste sig muligt at  

 afhænde VUE-centret for en symbolsk pris, men at det har været  

 nødvendigt helt at lukke centret.
 Ud over de ovennævnte to sager tilslutter udvalget  

 sig generelt samtlige kritiske udtalelser, statsrevisorerne har fremsat i  

 betænkningen og beretningerne, og udvalget forudsætter, at den  

 rejste kritik allerede har givet de berørte ministerier og styrelser  

 anledning til dybtgående overvejelser om en forbedring af  

 budgetlægningen og regnskabsaflæggelser på de punkter, som  

 omfattes af kritikken.
 Udvalget indstiller i overensstemmelse med statsrevisorerne  

 følgende:
Forslag til folketingsbeslutning i henhold til grundlovens § 47 med hensyn til statsregnskabet for finansåret 1998 Statsregnskabet for finansåret 1998 godkendes Jan Petersen (S) nfmd.  

  Pernille Blach Hansen (S)  

  Jens Peter Vernersen (S)  Klaus Hækkerup (S)  

  Jes Lunde (SF)  Ole Sohn (SF)  

 Peter Duetoft (CD) fmd.  

  Morten Helveg Petersen (RV)  Frank Aaen (EL)  

  Thor Pedersen (V)  Christian Mejdahl (V)  

  Svend Heiselberg (V)  Gitte Seeberg (KF)  

 Lene Espersen (KF)  Kristian Thulesen Dahl (DF)  

  Kim Behnke (FRI)  Flemming Kofod-Svendsen (KRF) Folketingets sammensætning Socialdemokratiet (S) 64 Det Radikale Venstre (RV) 7 Venstre, Danmarks Liberale Parti (V) 43 Enhedslisten (EL) 5 Det Konservative Folkeparti (KF) 16 Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 4 1)   En udgave, der  

 omfatter de dele af aktstykket, der er offentlige, er optrykt på  

 udvalgets § 28   bilag 76, folketingsåret 1998-99.
