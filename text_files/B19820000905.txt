§ 1 I bekendtgørelse nr. 65 af 27. februar 1979 af forretningsorden for  

 landsskatteretten foretages følgende ændringer:
 1. I § 3, stk. 2, indsættes efter  

 "ansættelse":
 "(vurdering)".
 2. § 3, stk. 3, affattes således:
"Stk. 3. Når en klage over et skyldråds ansættelse er modtaget i  

 landsskatteretten, udsendes den til det pågældende skyldråd, som anmodes om  

 at indsende en udtømmende sagsbeskrivelse, herunder en begrundet indstilling  

 til sagens afgørelse samt alt foreliggende materiale, der kan danne grundlag  

 for rettens videre behandling af sagen.
Skyldrådet tilbagesender sagen til  

 landsskatteretten gennem statsskattedirektoratet".
 3. I § 3 indsættes efter stk. 3 som nyt stykke:
"Stk. 4. Klager over vurdering af fast ejendom sendes udover de i  

 stk. 2. nævnte tilfælde, inden den kontormæssige behandling påbegyndes,  

 direkte til udtalelse i statsskattedirektoratet uden forudgående høring af  

 skyldrådet, hvor statsskattedirektoratet overfor landsskatteretten har udtalt  

 ønske herom, eventuelt for nærmere angivne begrænsede sagsområders  

 vedkommende.
Efter nærmere aftale underretter landsskatteretten  

 statsskattedirektoratet om klager indgivet til retten over vurdering af fast  

 ejendom".
 4. I § 12, stk. 2, 3. og 4. pkt., og i § 13, stk. 2,  

 ændres "drøftes" til: "forelægges til afgørelse".
 5. I § 17, stk. 1, ændres "drøftet" til:  

 "forelagt til afgørelse".
 6. § 17, stk. 4, sidste pkt. ophæves.
 7. I § 17 indsættes efter stk. 5 som nyt stykke:
 "Stk. 6. Retspræsidenten/retsformanden kan bestemme, at sagen skal  

 udgå til yderligere skriftlig behandling og votering, jfr. også § 13, stk.  

 4".
 Stk. 6  og 7 bliver herefter stk. 7 og 8.
 8. I § 17, stk. 6, der bliver stk. 7, affattes 4. pkt.  

 således: "Mindretalsvota under afstemningen med herfor anført  

 begrundelse tilføres protokollen".
 9. § 18, stk. 4, affattes således:
 "Stk. 4. Mindretalsvota med hensyn til sagens udfald eller  

 begrundelsen for dette optages med den fornødne begrundelse i kendelsen,  

 hvoraf endvidere skal fremgå stemmetallet for hver af opfattelserne, samt om  

 retsformanden har afgivet dissens".
 10. § 18, stk. 5, affattes således:
"Stk. 5. Kendelsen formuleres af retspræsidenten eller vedkommende  

 retsformand.
I sager med mindretalsopfattelser formuleres kendelsen i  

 fornødent omfang efter samråd med de øvrige voterende i sagen.
Der kan i  

 forbindelse med voteringen træffes anden bestemmelse om  

 kendelsesudfærdigelsen".
§ 2 Stk. 1.  § 1, nr. 1 og nr. 4-7 har virkning fra den 1.  

 februar 1982.
 Stk. 2.  § 1, nr. 2 og 3, har virkning for klager  

 vedrørende 17. almindelige vurdering og senere vurderinger.
 Stk. 3.  § 1, nr. 8-10, har virkning for  

 landsskatteretskendelser, der afsiges den 1. januar 1982 eller senere.
