 Den 2.12.1957 har justitsministeriet underrettet mig om, at det har  

 tilskrevet politimesteren i X-købstad således: »I skrivelse af .... har  

 hr. politimesteren rejst spørgsmål om, hvorvidt der i tilfælde, hvor førere  

 af cykel med hjælpemotor eller mere end 2 cyklister kører ved siden af  

 hinanden, alene bør rejses tiltale for overtrædelse af færdselslovens § 52,  

 stk. 1, mod den eller de personer, der kører nærmest vejbanens midte.
 I den anledning skal man efter brevveksling med Rigsadvokaten meddele, at  

 der i flere sager mod førere af cykel med hjælpemotor, der var tiltalt for  

 overtrædelse af den nævnte bestemmelse, i ankeinstansen er sket frifindelse  

 af den længst til højre kørende, og at justitsministeriet under hensyn hertil  

 må anse det for rettest, at der fremtidig ikke rejses tiltale mod den (de)  

 længst til højre kørende, medmindre der af denne (disse) er udvist aktivitet  

 i forbindelse med etablering eller opretholdelse af den ulovlige  

 kørsel«.
