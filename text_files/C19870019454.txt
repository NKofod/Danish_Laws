 Medfølgende cirkulære om en grunduddannelse for gravere m.fl. bedes  

 bekendtgjort for menighedsråd, provstiudvalg og provstirevisorer.
 Om cirkulærets bestemmelser bemærkes følgende:
 ad) Grunduddannelsens formål og indhold.
 Uddannelsen afvikles som et opholdskursus over 5 dage på en kursusejendom.  

 Kurserne vil fortrinsvis blive afholdt i vintermånederne (januar, februar og  

 marts), hvor aktiviteterne på kirkegårdene er nedsat p.g.a. vejret.  

 Deltagerantallet vil udgøre ca. 30 personer pr. kursus.
ad) Obligatorisk deltagerkreds Uddannelsen er obligatorisk for alle, der fra og med den 1. januar 1988  

 førstegangsansættes i de stillinger, der er nævnt i § 3.
 I de pågældende ansættelsesbreve skal anføres, at de er forpligtet til at  

 gennemgå grunduddannelsen inden for de 2 første ansættelsesår.
 Stiftsøvrighederne skal give særskilt indberetning til Kirkeministeriet,  

 når der finder førstegangsansættelse sted i en af de nævnte stillinger.  

 Indberetningen skal indeholde oplysning om stillingsbetegnelse og  

 ansættelsessted samt den ansattes navn, adresse og CPR-nummer.
 Den ansatte og menighedsrådet vil i god til inden kursets afholdelse  

 modtage meddelelse om tid og sted herfor.
 ad) Frivillig deltagerkreds.
Ansatte i de stillinger, der er nævnt i § 4, kan efter ansøgning optages  

 på et uddannelseskursus.
Ansøgningen, der indsendes til Kirkeministeriet,  

 skal være anbefalet af ansættelsesmyndigheden, og skal foruden  

 stillingsbetegnelse og ansættelsessted indeholde oplysning om ansøgerens  

 navn, adresse og CPR-nummer.
 De første kurser forventes afholdt i begyndelsen af 1988. Ansøgning om  

 optagelse herpå indsendes snarest muligt og senest fredag den  15. januar  

 1988 til Kirkeministeriet.
Den ansatte og ansættelsesmyndigheden modtager meddelelse om optagelse på et kursus, samt hvornår dette afvikles.
 Kursusafgift efter § 4, stk. 2, vil blive opkrævet forud hos  

 ansættelsesmyndigheden.
 For uddannelseskursus, der afvikles i 1988, forventes kursusafgiften at  

 udgøre ca. 2.500 kr. deltager.
 ad) Kursusudvalg.
 Kursusudvalget skal forestå administrationen og driften af  

 grunduddannelseskurserne og skal herunder:
 P.M.V.
 E.B.
