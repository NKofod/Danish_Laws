Dobbelt husførelse, fradrag for Reference:
SL § 5, litra d og § 6, litra a LL § 9, stk. 8 LV 1998 A.F.1.3 A klagede for indkomståret 1995 over, at skatteankenævnet ikke  

 havde godkendt fradrag for dobbelt husførelse.
Det fremgik af sagen, at klageren den 1. august 1995 fik ansættelse  

 som vicepolitimester i X.
Klageren havde siden 1986 været ansat inden  

 for politiet.
Klageren boede sammen med sin ægtefælle og  

 søn i en ejerbolig i Y, der udgjordes af en ideel anpart af en  

 landejendom, der var vanskelig at få solgt.
Ejendommen blev solgt 15.  

 september 1996. Klagerens ægtefælle blev boende i Y indtil  

 ejendommen blev solgt.
Han flyttede herefter til X, hvor han arbejdede fra  

 privatadressen.
Klageren boede i et lejet værelse i starten af ansættelsen,  

 men fik senere en lejlighed i X.
Hun kørte i egen bil mellem X og Y  

 hver week-end.
Klageren fik refunderet kørsel mellem X og Y af sin  

 arbejdsgiver svarende til en togbillet.
 Klageren havde for perioden 13. august til 31. december 1995 fået  

 refunderet udgifter til logi, kost og kørsel med i alt 38.400 kr.  

 Beløbet 21.534 kr. blev udbetalt i 1995, mens det resterende  

 beløb 16.866 kr. blev udbetalt i 1996, sammen med  

 lønudbetalingen for januar og februar måned 1996.
 Klageren havde oplyst, at det opgjorte fradrag på 41.200 kr. var  

 foretaget som en opgørelse efter regning, og at fradraget bestod af  

 udgifter til bolig, madudgifter mv. minus bundfradrag, jf. ligningslovens §  

 9, stk. 1.
Vedrørende ansættelse som vicepolitimester, havde klageren  

 oplyst, at det af ansættelsesbrevet fremgik, at hun blev udnævnt  

 til vicepolitimester, med tjeneste indtil videre i X.
Hun havde endvidere  

 oplyst, at hun kunne blive forflyttet, men i almindelighed ville et  

 stillingsskift forudsætte, at hun søgte en anden stilling inden  

 for politiet.
Klageren opfattede stillingen som midlertidig, dvs. som et led i en  

 karriere i politiet, og hun havde søgt en række tilsvarende  

 stillinger nærmere hjemmet i Y.
Hun var efterfølgende blevet  

 ansat som vicepolitimester i Z, hvor hun tiltrådte den 1. august  

 1997.
Skatteankenævnet havde nægtet fradrag for dobbelt  

 husførelse med den begrundelse, at der var tale om en fast stilling,  

 hvorfor adskillelsen ikke kunne anses for midlertidig.
Nævnet havde  

 bl.a. henvist til ligningsvejledningen for 1995, afsnit A.F. 1.3., hvoraf det  

 fremgik. at udgifter til kost og logi normalt var private udgifter, som ikke  

 var fradragsberettigede.
Betingelserne for af foretage fradrag for dobbelt  

 husførelse fremgik af afsnit A.F. 1.3.1. og 1.3.2. hvorefter fradrag  

 kunne foretages, når opretholdelse af dobbelt husførelse  

 skyldtes erhvervsmæssige forhold.
Afgørelsen af om den dobbelte  

 husførelse var midlertidig skulle bedømmes i relation til det  

 arbejde, som husførelsen knyttede sig til.
 Nævnet havde endvidere anført, at det af arbejdsgiveren  

 godtgjorte beløb ikke kunne holdes udenfor indkomstopgørelsen  

 jf. ligningslovens § 9, stk. 5.
Klageren havde over for Landsskatteretten nedlagt påstand om  

 godkendelse af fradrag for dobbelt husførelse.
Hun havde til  

 støtte herfor henvist til 4 afgørelser truffet af kommunale  

 myndigheder i 4 forskellige kommuner, hvor 4 politimestre havde fået  

 godkendt fradrag, selv om stillingerne måtte anses for varige  

 stillinger.
Politimesterstillingen måtte antages at være en  

 slutstilling, hvorimod en vicepolitimesterstilling måtte antages at  

 være af mere midlertidig karakter.
I et af tilfældene fik en  

 politimester dækket udgifter til dobbelt husførelse selvom  

 opretholdelsen af den dobbelte husførelse strakte sig over 1 1/2  

 år.
Hun fandt derfor, at hun udfra en lighedsbetragtning måtte  

 være berettiget til fradrag.
Hun havde endvidere henvist til, at  

 Skatteministeriet, Told- og Skattestyrelsen i forbindelse med en  

 afgørelse fra et amtsskatteinspektorat, havde givet en kollega til  

 hende medhold i, at han var berettiget til fradrag for dobbelt  

 husførelse i forbindelse med, at han var blevet udnævnt til  

 politimester.
Klageren havde til støtte for sin påstand yderligere henvist  

 til Højesterets dom af 16. februar 1995, TfS. 1995.194. Dommen drejede  

 sig om, hvorvidt der kunne indrømmes fradrag for dobbelt  

 husførelse ud over den grænse på to år, som var  

 fastsat administrativt.
Klageren havde påpeget, at skatteyderen i den  

 pågældende sag var ansat i en fast stilling.
 Landsskatteretten udtalte:
Med hensyn til spørgsmålet om en uensartet ligning  

 bemærkede retten, at klageren ikke kunne støtte ret på en  

 - eventuelt forkert - praksis hos en anden ligningsmyndighed.
Der kunne  

 henvises til Højesterets dom i TfS 1995.483. Retten fandt endvidere,  

 at klageren ikke kunne støtte ret på en udtalelse fra Told- og  

 Skattestyrelsen vedrørende en konkret afgørelse fra et  

 amtsskatteinspektorat.
 De udbetalte godtgørelser til dækning af udgifter til logi,  

 kost og befordring, som var udbetalt af klagerens arbejdsgiver var ikke  

 omfattet af ligningslovens § 9, stk. 8, jf. statsskattelovens § 5, litra d.  

 Landsskatteretten havde herved henset til, at klagerens merudgifter var  

 afholdt som led i hendes ophold i hjemstedskommunen og ikke i forbindelse med  

 tjenesterejse.
Spørgsmålet om der kunne indrømmes fradrag for de af  

 klageren afholdte udgifter til kost og logi skulle herefter bedømmes  

 efter Ligningsrådets anvisning om fradrag for dobbelt  

 husførelse.
I anvisningen var det nærmere bestemt, i hvilke  

 situationer der kunne indrømmes fradrag for merudgifter til kost og  

 logi i forbindelse med opretholdelse af to husførelser på grund  

 af erhvervet, jf. statsskattelovens § 6 litra a.
I følge den  

 vejledende anvisning, var det en betingelse for at opnå fradrag, at der  

 var tale om midlertidig opretholdelse af dobbelt husførelse på  

 grund af erhverv.
Kravet om midlertidighed skulle bedømmes i relation til klagerens  

 arbejde jf.
Vestre Landsrets dom refereret i TfS 1997.813. Landsskatteretten  

 fandt i lighed med de stedlige myndigheder, at klageren blev ansat i en fast  

 stilling, og der var herefter ikke grundlag for at indrømme fradrag  

 for dobbelt husførelse.
