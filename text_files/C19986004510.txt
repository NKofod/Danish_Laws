Cirkulæreskrivelse om ændring i  

 fremgangsmåden ved afholdelse af kørelærerprøvens  

 forprøve I cirkulære af 23. december 1997 vedrørende  

 godkendelse af aspiranter som kørelærere meddeltes, at  

 fremgangsmåden ved afholdelse af kørelærerprøvens  

 forprøves del 2 omlagdes til en teoriprøve, som skal  

 aflægges enten hos politiet eller Statens Bilinspektion.
 Kørelærerprøven består  

 ifølge § 2 i Trafikministeriets bekendtgørelse nr. 284 af 30.  

 april 1993 om godkendelse af kørelærere af en skriftlig  

 forprøve og en afsluttende mundtlig og praktisk prøve.
 Teoriprøven afholdes i overensstemmelse med  

 bestemmelserne i kapitel 3 i Trafikministeriets bekendtgørelse nr. 196  

 af 11. marts 1997 om kørekort og bestemmelserne i  

 Færdselsstyrelsens Retningslinier af 20. august 1997 for  

 prøvesagkyndige ved afholdelse af køreprøver.
Færdselsstyrelsen har sammen med  

 Politimesterforeningen, prøvekommissionerne til godkendelse af  

 kørelærere og Statens Bilinspektion evalueret den ændrede  

 prøveafholdelse.
Der har været enkelte problemer i forbindelse  

 med kørelærerprøvens teoriprøve.
På baggrund  

 heraf skal styrelsen præcisere følgende:
 * Ved berammelse af teoriprøven hos politiet eller  

 Statens Bilinspektion skal der indleveres en af prøvekommissionen  

 udstedt særlig teoriprøve-formular (P 143A). Såfremt dette  

 ikke sker, skal kørelærersapiranten afvises.
 * Der vil ikke være mulighed for at anvende  

 en bestået teoriprøve - aflagt i forbindelse med erhvervelse af  

 kørekort - som en teoriprøve ved  

 kørelærerprøvens forprøve.
 * Der vil kun være mulighed for at aflægge  

 forprøvens teoriprøve een gang pr. forprøve, jf.  

 herom § 11 i Trafikministeriets bekendtgørelse nr. 284 af 30. april  

 1993 om godkendelse af kørelærere.
 * Når teoriprøven er gennemført, skal  

 aspiranten have udleveret et bedømmelsesskema til orientering om  

 udfaldet af teoriprøven.
 * Den prøvesagkyndige skal endvidere udfylde  

 teoriprøve-formularens bagside med oplysning om prøvekategori  

 og antallet af fejlsvar, samt snarest muligt tilsende formularen direkte til  

 prøvekommissionen.
