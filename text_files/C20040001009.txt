Cirkulære om fradrag for udgifter til befordring mellem  

  

 hjem og udstationeringssted i udstationeringsperioden, hvor  

  

 der er udbetalt FN-ydelser omfattet af ligningslovens § 7,  

  

 nr. 15, der ikke tilsigter at dække de nævnte udgifter  

1) 1.  

 Landsskatteretten traf den 7. oktober 1993 en afgørelse (TfS 1993, 551)  

 hvorefter en officer i forsvaret , der var udsendt til tjeneste som  

 FN-observatør i Mellemøsten, ikke kunne få fradrag for udgifter til 3  

 besøgsrejser til sin bopæl i Danmark.
FN-observatøren havde under  

 udstationeringen modtaget skattefri beløb fra FN til dækning af opholds- og  

 forplejningsudgifter.
Landsskatteretten anførte i den anledning, at  

 FN-ydelserne var omfattet af dagældende ligningslovs § 7 r, og at disse  

 ydelser måtte sidestilles med skattefri time- dagpenge samt nattillæg  

 omfattet  

 af den tidligere gældende regel i statsskattelovens § 5 d.
2. Den 23. september 2003 har Landsskatteretten  

 afsagt  

 en kendelse offentliggjort i SKM2003.504LSR, der ændrer ovennævnte kendelse.  

 Under aktiv FN-tjeneste i Bosnien modtog en kriminalassistent et månedligt  

 skattepligtigt udetillæg på 11.000 kr. pr. måned.
Derudover modtog  

 kriminalassistenten FN-ydelser til dækning af kost, logi, småfornødenheder og  

 lokaltransport under FN-tjenesten (Mission Subsistence Allowance) i  

 overensstemmelse med NOTES FOR THE GUIDANCE OF UNCIVPOL ON ASSIGNMENT.
Ud  

 over  

 almindelig ferie optjente kriminalassistenten 1,5 dags UN-leave  

 pr. måned,  

 der skulle afholdes i udstationeringsperioden.
Det var i kontrakten med  

 Rigspolitichefen præciseret, at der ikke blev ydet godtgørelse for udgifter i  

 forbindelse med afviklingen af ferie i form af UN-Leave.  

 Landsskatteretten  

 godkendte fradrag for udgifter til 4 hjemrejser til Danmark under  

 udstationeringsperioden, som var afholdt af skatteyderen efter ligningslovens  

 § 9 C, stk. 1-3.
3. Styrelsen finder ikke grundlag for at indbringe  

 kendelsen for domstolene.
Der kan herefter ske genoptagelse af ansættelser,  

 hvor skatteyderen ikke har opnået fradrag for udgifter afholdt af vedkommende  

 selv til befordring mellem hjem og udstationeringssted.
Det er i den  

 forbindelse uden betydning, at den pågældende person har modtaget FN-ydelser  

 omfattet af ligningslovens § 7, nr. 15 (tidligere § 7 r), hvis det  

 fremgår af omstændighederne, at de udbetalte ydelser ikke tilsigter at dække  

 denne udgift.
 4. Der kan ske genoptagelse af skatteansættelser  

 efter  

 de ordinære regler i skattestyrelseslovens § 34, stk. 2, hvis  

 anmodning herom fremsættes senest den 1. maj i det 4. år efter udløbet af det  

 pågældende indkomstår.
 Er den skattepligtiges indkomstår ikke sammenfaldende med  

 kalenderåret, regnes fristen fra udløbet af det år, som indkomståret træder i  

 stedet for, jf. skattestyrelseslovens § 34, stk. 6.
 5. Hvis fristen for ordinær genoptagelse i  

 skattestyrelseslovens § 34, stk. 2, er udløbet, kan der i henhold  

 til  

 skattestyrelseslovens § 35, stk. 1, nr. 7, endvidere efter  

 anmodning  

 ske ekstraordinær genoptagelse af skatteansættelsen fra og med det  

 indkomstår,  

 der har været til prøvelse, eller fra og med det indkomstår, der er  

 påbegyndt,  

 men endnu ikke udløbet 5 år forud for underkendelse af praksis, som her er  

 den  

 23. september 2003. Kendelsen vedrørte 1997. D.v.s der kan her genoptages  

 tilbage fra 1997 og fremefter.
 6. Anmodning om ekstraordinær genoptagelse af  

 skatteansættelsen skal fremsættes senest 6 måneder efter, at den  

 skattepligtige  

 har kendskab til de omstændigheder, der begrunder genoptagelsen jf.  

 skattestyrelseslovens § 35, stk. 2, dog kan skatteministeren  

 dispensere fra denne frist, hvis der foreligger særlige omstændigheder jf.  

 skattestyrelseslovens § 35, stk 2, sidste pkt.
 Anmodning om genoptagelse af skatteansættelserne efter punkt  

 4 ‑ 6 skal indgives til den skatteansættende myndighed.
 7. Ligningsmyndighederne bedes genoptage  

 ansættelserne  

 for de pågældende år, hvis de bliver bekendt med, at der er personer, der er  

 lignet forkert, eller hvis de bliver anmodet herom.
 8. Cirkulæret bortfalder den 1. juli 2004.
