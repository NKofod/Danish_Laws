 Ved aftale af 6. februar 1986 mellem arbejdsministeren og boligministeren  

 samt arbejdsministeriets bekendtgørelse nr. 49 af 6. februar 1986 om  

 forenkling af byggesagsbehandlingen for visse erhvervskategorier er der  

 gennemført den ændring, at byggesagsbehandlingen for visse erhvervskategorier  

 fremover foretages af kommunalbestyrelsen som bygningsmyndighed uden  

 arbejdstilsynets medvirken. Ændringen træder i kraft 1. maj 1986.
 I denne forbindelse er udarbejdet tillæg 5 til bygningsreglement 1982  

 indeholdende en overførsel af visse bestemmelser om arbejdsrum, spiserum,  

 baderum mm. til bygningsreglementets kapitel 4 om bygningers indretning.  

 Tilægget er udsendt på sædvanlig vis via Statens Informationtjeneste.
 Tillægget indeholder udover de nævnte bestemmelser tillige:
Bilag A: Arbejdsministeriets ovennævnte bekendtgørelse nr. 49 af 6.  

 februar 1986 om forenkling af byggesagsbehandlingen for visse  

 erhvervskategorier og Bilag B: Aftale af 6. februar 1986 mellem arbejdsministeren og  

 boligministeren om hvilke arter af erhvervsbygninger, der skal  

 byggesagsbehandles af kommunalbestyrelserne uden arbejdstilsynets medvirken,  

 samt som underbilag til aftalen:
 Underbilag 1: En opregning af erhvervsbyggerier, hvor arbejdets art ikke  

 har en afgørende indflydelse på bygningen eller dens indretning; dvs. de  

 arter af erhvervsbyggeri, der fremover skal byggesagsbehandles uden  

 arbejdstilsynets medvirken.
Underbilag 2: Eksempler på virksomheder, hvor særlige faremomenter gør sig  

 gældende, og hvor arbejdstilsynet som hidtil skal behandle byggeriet samt Underbilag 3: Eksempler på virksomheder, der skal foretage anmelselse  

 efter kapitel 5 i arbejdsministeriets bekendtgørelse nr. 323 af 7. juli 1983  

 om arbejdets udførelse, og som også forsat skal behandles af arbejdstilsynet.
 Til yderligere orientering for kommunerne fremsendes vedlagt notat fra  

 Direktoratet for arbejdstilsynet vedrørende arbejdstilsynets hidtidige  

 praksis ved bedømmelse af de erhvervskategorier, hvis byggesagsbehandling med  

 virkning fra 1. maj 1986 overføres til de kommunale bygningsmyndigheder.
Pdv eb Elisabeth Jarl fuldm.
Notat om arbejdstilsynets praksis ved bedømmelse af de erhvervskategorier, hvis  

 byggesagsbehandling er overført til de kommunale bygningsmyndigheder.
Indledning Som en hjælp ved kommunernes daglige administration af de overførte  

 bestemmelser er i det følgende beskrevet arbejdstilsynets praksis, som den  

 har udmøntet sig ved administrationen af bestemmelserne inden for de  

 overførte kategorier.
 Beskrivelsen skal opfattes som en hjælp og ikke som normgivende.
 Hovedparten af bestemmelserne har været optaget i bygningsreglementet i  

 længere tid, men tilsvarende bestemmelser har sideløbende været administreret  

 af arbejdstilsynet.
En del af de overførte bestemmelser i bygningsreglementet er  

 selvforklarende og behøver ikke nærmere uddybning.
For nogle af  

 bestemmelserne foreligger der imidlertid principielle afgørelser, som har  

 afklaret fortolkningsproblemer.
Det er hovedsagelig inden for denne kategori,  

 at arbejdstilsynets praksis er beskrevet i notatet.
De regler, arbejdstilsynet fulgte, når planer og tegninger forelagdes, var  

 indeholdt i arbejderbeskyttelseslovene og bekendtgørelser m.v., der var  

 udstedt efter lovene.
Praksis var desuden baseret på konkrete afgørelser af  

 enkelte sager i direktoratet og arbejdsministeriet.
 Praksis for nybyggeri var omtalt i arbejdstilsynets publikation 25/69  

 "Projektering af erhvervsbyggeri" og enkelte andre publikationer.  

 Visse enkeltafgørelser og fortolkninger inden for mindre områder var omtalt i  

 interne rundskrivelser til kredsene.
 Da hovedparten af de arbejdsmiljømæssige bestemmelser findes i  

 bygningsreglementets kap. 4, er inddelingen i dette kap. fulgt i dette notat.
ad.
BR's kap. 4.4.1 Almene krav.
Stk. 2. Opvarmning.
Det afhænger af arbejdets art, hvilken temperatur  

 arbejdstilsynet kræver lokalet opvarmet til.
 Stk. 6. Kravet om cykelopbevaring kan opfyldes ved cykelhalvtag,  

 cykelskur eller cykelkælder af passende størrelse.
ad.
BR's-kap. 4.4.2-Arbejdsrum.
 Stk. 3. Rumhøjden volder normalt ikke problemer ved nybygning og  

 tilbygning.
Desuden kan følgende bemærkes: Nedhængt loft Hvis et nedhængt loft er således konstrueret, at den fri luftbevægelse i  

 hele lokalet (over og under loftet) ikke hindres, er sådanne lofter blevet  

 tilladt anvendt, når den fri højde under gitteret var mindst 2,2 m.
 stk 4. Efter arbejdstilsynets regler og praksis følger arbejdslokaler i  

 kældre principielt samme regler som andre arbejdsrum.
 Gulve mere end 1 meter under terræn.
 Hvis arbejdslokaler indrettes i kældre, hvis gulv ligger mere end 1 meter  

 under terræn, har det været praksis, at bygherren måtte godtgøre, at den  

 lavere beliggenhed ikke forringede lokalet.
De foranstaltninger, der må træffes, vil normalt dreje sig om isolering,  

 dagslystilgang, belysning og ventilation.
Lokalet er kun blevet godkendt,  

 hvis arbejdstilsynet har skønnet, at den lavere beliggenhed ikke ansås for at  

 forringe arbejdslokalet.
Dagslys Kælderlokaler har således skullet have tilstrækkelig tilgang af dagslys  

 (jfr. stk. 7 og 8). I mange tilfælde har opfyldelsen af dette krav været  

 afgørende for, om et dybereliggende kælderlokale kunne anerkendes som  

 arbejdsrum.
 Hvis man for at skaffe tilstrækkeligt dagslys ønskede at sænke terrænet  

 ved passende afgravning i forhold til kælderlokalets gulv, skulle der  

 udgraves en lysgård (kunstigt terræn), hvis bund lå således, at lokalet kunne  

 forsynes med forskriftsmæssigt vinduesareal (jfr. stk. 8 om udsynsmulighed),  

 og som var så stor, at der var fri adgang til dagslyset til hele  

 vinduesarealet, således at lokalet ikke fremstod lysmæssigt ringere end  

 kælderlokale med gulvdybde mindre end 1 m under naturligt terræn.
Ventilation Hvis kælderlokalerne ikke var forsynet med oplukkelige vinduer, der  

 muliggjorde fornødent luftskifte, krævedes der mekanisk ventilation, afpasset  

 efter forholdene.
stk. 5. Bestemmelsen er selvforklarende og volder i de fleste tilfælde  

 ingen vanskeligheder.
En del grænsetilfælde er beskrevet i bilag A.
stk. 7. Ved "velbelyste" forstår arbejdstilsynet, at rummet i  

 sin helhed virker velbelyst ved dagslys.
Det er ikke nødvendigt, at dagslys  

 giver tilstrækkelig arbejdsbelysning på alle arbejdspladser.
Vejledende har  

 arbejdstilsynet betragtet et vindueskarmlysningsareal på 10% af gulvarealet  

 ved sidelys og 7% af gulvarealet ved ovnlys som tilstrækkelig, dog således at  

 arealet måtte forøges i forhold til eventuel reduktion i lysgennemgang eller  

 lysets adgang til vinduerne.
Endvidere vurderedes i særlige tilfælde  

 størrelsen af den totale dagslyskvotient på de enkelte arbejdspladser.
Hvis vinduesarealet overdimensioneres i lokaler, der vender mod syd-øst,  

 syd, syd-vest eller vest, således at temperaturen i lokalerne inden for  

 arbejdstiden overstiger en passende varmegrad, vil tilsynet stadig kunne  

 kræve foranstaltninger herimod.
Ved kraftig overdimensionering må der regnes  

 med betydelige omkostninger enten til udvendig afskærmning (persienner eller  

 gardiner er ikke nok) eller til ventilationsanlæg med tilførsel af kølig  

 luft.
 stk. 8. Arbejdstilsynet har i modsætning til bygningsmyndigheden ikke  

 haft mulighed for at stille krav om udsynsmulighed og har derfor nøjedes med  

 at anbefale vinduer med udsynsmulighed.
 Der kan vejledende henvises til "indeklima, lys" ATV 1975, hvor  

 der er enbefalede vinduesstørrelser.
stk. 9. "En afgørende ulempe for virksomhedens drift" er i  

 tidens løb blevet ret godt defineret, og adskillige eksempler er nævnt i  

 bilag B.
Fravigelse med andre begrundelser kræver en egentlig dispensation,  

 som arbejdstilsynet ikke har givet ved nybyggeri.
ad.
BR's kap. 4.4.3. Spiserum Arbejdstilsynets bestemmelser om, at der skal anvises de ansatte passende  

 plads til at indtage deres måltider, sigtede på, at spisningen kunne foregå  

 under hygiejniske og afslappede forhold.
 Spisning vil ofte kunne foregå i arbejdslokalet (kontor og tegnestuer)  

 eller i baglokaler, der er af passende hygiejnisk standard og indrettet til  

 formålet (butikker, banker).
Særskilt spiserum ved nybyggeri har været gængs praksis undtagen for helt  

 små virksomheder.
Arbejdstilsynet har støttet denne praksis.
 For egentlige spiserum har arbejdstilsynet, ud over de krav, der findes i  

 bygningsreglementet, stillet krav om køkkenvask.
 For spiserum i kælderlokaler har arbejdstilsynet stillet de samme  

 bygningsmæssige krav som til arbejdsrum, d.v.s., at rummet skulle være tørt,  

 velisoleret, velventileret, velopvarmet og have god tilgang af dagslys.
 Spiserum eller marketenderi fælles for flere virksomheder har været  

 tilladt, når der var tale om beslægtede arbejdsformer fx i forretnings- og  

 kontorhuse.
 I nærheden af spiserummet bør der findes håndvask, evt. også toilet og  

 garderobeplads, hvis der er tale om større afstande/udendørs færdsel.
ad.
BR's kap. 4.4.4 WC-rum WC-rum kan ventileres som WC-rum i boliger.
Arbejdstilsynet har hidtil krævet, at WC-rum lydmæssigt adskilles passende  

 fra øvrige rum.
Normalt er der krævet fuld væg til omgivende rum.
ad.
BR's kap. 4.4.5 Baderum-og vaskeplads For de katagorier, der overføres, har arbejdstilsynet ikke stilet krav om  

 bad på grund af arbejdets art, men det har været gængs praksis at indrette  

 baderum fx ved fængsler, større køkkener, udendørs legepladser og andet.  

 Arbejdstilsynet har støttet denne praksis.
 Kravene i bygningsreglementet dækker arbejdstilsynets krav om udformning  

 af vaskepladser og eventuelle brusebade.
 Vaske- og baderum fælles for flere virksomheder har i almindelighed ikke  

 været tilladt.
 Ventilationen skal i øvrigt udføres efter kapitel 11.
ad.
BR's kap. 4.4.6. Omklædningsrum For de kategorier, der overføres, har arbejdstilsynet ikke stillet et  

 ubetinget krav om omklædningsrum, medmindre der rent faktisk sker omklædning  

 (fx fængsler og større køkkener). Der skal indrettes omklædningsrum, når der  

 indrettes bad.
 Hvis der ikke sker egentlig omklædning, men skift af overtrækstøj (fx  

 kitler) skal der være mulighed for at skifte ugenert, fx butikker,  

 stormagasiner, hoteller, museer m.m.
Omklædningsrum skal indrettes til tøjopbevaring (fx skabe). For de fleste  

 af de kategorier, der overføres, skal tøjet blot opbevares på hensigtsmæssig  

 måde.
Opbevaring i arbejdsrum må kun ske i skabe, medmindre der er tale om  

 enkeltmandskontorer.
 Opbevaring må ikke finde sted i spiserum.
 "Hensigtsmæssig måde" kan opfyldes på mange måder fx bøjlestang  

 i større forrum til toiletter, garderobeskabe i gangarealer, knager i  

 gangarealer m.m.
Bilag A Grænsetilfælde Af grænsetilfælde, som direktoratet har beskæftiget sig med, kan følgende  

 nævnes.
 Frisørvirksomhed:
 12 m3 pr. ansat og pr. betjenings- og tørrestol.
 Børnetandklinikker:
Sundhedsstyrelsen har bl.a. efter samarbejde med arbejdstilsynet i marts  

 1972 udsendt vejledende retningslinjer for børnetandplejeklinikkers  

 indretning og drift.
Efter disse skal der regnes med 3x12 m3 pr.  

 behandlingsstol, nemlig 12 m3 til tandlægen, klinikassistenten og patienten.
 Kontrollørrum o.l.:
Der skal være tilstrækkelig størrelse til, at det er muligt at sidde  

 bekvemt i en hensigtsmæssig arbejdsstilling.
Rumhøjden skal være mindst 2,2  

 m, luftrummet mindst 12 m3, dog mindst 8 m3 ved god ventilation.
 Klasselokaler:
 Arbejdstilsynet betragter kravene til læreren som opfyldt, når  

 undervisningsministeriets krav til luftrum pr. elev er opfyldt  

 (undervisningsministeriets cirkulære af 16. juni 1938, jfr. cirkulære af 2.  

 oktober 1941).
Dette giver børn under 10 år 3,5 m3 børn over 10 år 4,2 m3.
 Lokaler, der benyttes til hobbyrum for ældre på plejehjem og til  

 undervisning af lærlinge eller andre (egentlige værkstedslokaler), hvor der  

 ikke sker salg eller produktion til erhvervsmæssigt formål, skal ikke have  

 større luftrum end krævet af hensyn til plejehjemmets beboere eller lærlinge  

 dels ud fra sunhedsmyndighedernes dels skolemyndighedernes krav.
Bilag B Nedsat daglystilgang Nedsat tilgang af dagslys eller udelukkelse af dagslys.
Ved projektering af nybygninger ønskes hyppigt tilladelse til at indrette  

 lokaler med nedsat tilgang af dagslys eller udeladelse heraf med den  

 begrundelse, at dagslyset vil være til afgørende ulempe for virksomhedens  

 drift.
Begrundelserne for, at dagslyset medfører ulempe, kan være af  

 forskellig art og kan som hovedregel henføres til følgende:
Det kan være vanskeligt i det konkrete tilfælde at angive helt eksakt den  

 eller de grunde, der måtte tale for nedsættelse af eller udeladelse af  

 tilgang af dagslys.
Som regel indgår flere af de forannævnte forhold i en  

 berettiget argumentation.
Ved fremsendelse af andragende om nedsat dagslys eller udeladelse af  

 dagslys, må andragendet bilægges fornøden dokumentation for nødvendigheden  

 heraf.
I tilfælde, hvor det drejer sig om teknologiske grunde, bør  

 dokumentationen foreligge fra en uvildig sagkyndig, f.eks. videnskabelige  

 institutioner o.lign.
Drejer det sig om byplanmæssige hensyn,  

 fredningsbestemmelser m.v., må dokumentation fra pågældende myndighed  

 foreligge.
 Foreligger dokumentation ikke ved fremsendelse af andragendet, søger  

 direktoratet selv sådanne oplysninger fremskaffet, og i enkelte tilfælde  

 forelægges sagen også til udtalelse for brancheforeninger og fagforeninger.
 I det følgende skal nævnes eksempler fra konkrete sager, hvor direktoratet  

 har tilladt indretning af lokaler med nedsat tilgang af direkte dagslys,  

 indirekte tilgang af dagslys eller udeladelse af dagslys.
Lokaler er tilladt indrettet helt uden tilgang af dagslys, hvor det drejer  

 sig om fotokemiske processer, som f.eks. ved mørkekamre eller lokaler, hvor  

 der foretages målinger, der kræver udeladelse af dagslys.
Ofte foretrækkes  

 det dog at forsyne lokalerne med vinduer, der kan mørklægges under den  

 lysfølsomme arbejdsproces, men som giver mulighed for tilgang af dagslys, når  

 lokalerne i øvrigt benyttes, En del råvarer eller færdige produkter tåler ikke opbevaring i dagslys.  

 Dette kan skyldes, enten 1) at produktet indeholder fedtstoffer af en sådan  

 art, at der foregår en harskningsproces, såfremt der er tilgang af dagslys,  

 eller 2) at indholdet af vitaminer eller andre stoffer nedbrydes på grund af  

 dagslyset eller 3) produktet misfarves.
Som eksempler på varer, der ikke  

 tåler dagslys på grund af harskning, kan nævnes ost og smør.  I ostelagre  

 og smørpakkerier  skal lagrene indrettes med nedsat tilgang af dagslys,  

 medens produktionen kan ske i rum med fuld dagslystilgang, men uden direkte  

 solindfald.  Vinlagre og vinaftapning  indrettes af hensyn til vinens  

 kvalitet i rum (tradition for kældre) med lave temperaturer og ingen dagslys.  

Safter af citrusfrugter  kan ikke tåle opbevaring i dagslys, og  

 fabrikationen skal foregå i lokaler med begrænset tilgang af dagslys, hvis  

 produkterne henstår i åbne kar.
Lagerlokalerne skal være mørke.
Kartofter tåler ikke opbevaring i dagslys, da de i så tilfælde bliver  

 grønne under dannelse af giftige stoffer.  I kartoffellagre  kan selve  

 lageret, hvor der ud over selve lagringen kun foretages en kortvarig  

 frasortering af dårlige kartofler, indrettes uden dagslys.
Sorteringen og  

 emballeringen af kartofler skal derimod foregå i lovlige arbejdsrum med  

 direkte tilgang af dagslys.  Oplagret korn eller frø  tåler ikke  

 direkte solbestråling og skal helst opbevares i rum med ringe tilgang af  

 dagslys.
Plansiloer er derfor accepteret indrettet med nedsat tilgang af  

 dagslys.
 Fiskekonserves- og fiskefiletfabrikker.  Lokaler, hvor den rå fisk  

 tilberedes, må indrettes med dagslys, omend noget nedsat, men uden direkte  

 tilgang af sollys.
Visse arbejdsprocesser, hvor de klimatiske forhold ønskes holdt under nøje  

 kontrol, d.v.s. hvor udsving i temperatur og fugtighedsprocent i luften på få  

 tiendedele grader eller halve procenter kan forårsage store  

 driftsforstyrrelser, skal foregå i likaler med klimaanlæg.
Af hensyn til  

 styringen af klimaanlægget er det nødvendigt at indrette lokalerne uden  

 direkte tilgang af dagslys.
 Der findes ikke eksempler inden for det område der udlægges.
 I filmstudier, fjernsynsstudier og i andre tilfælde, hvor man skal vurdere  

 billeder, er det vanskeligt at foretage dette i dagslys, især når det drejer  

 sig om farvefilm, hvorfor det kan være nødvendigt at nedsætte tilgangen af  

 dagslys, og i enkelte tilfælde endda undgå tilgang af dagsslys.
 I arbejdslokaler, hvor tilklipning af film til fjernsynsudsendelser  

 foregår, er det dog muligt at have tilgang af dagslys.
 I andre tilfælde, hvor der skal ske en sortering af emner efter farve, kan  

 det være nødvendigt at afskærme for sollys og nedsætte tilgangen af dagsslys  

 for ved hjælp af kunstigt lys at skabe et konstant lysniveau.
For skoletandklinikker gælder, at røntgenrum og teknikrum i  

 standardklinikker kan tillades indrettet uden direkte dagslystilgang, idet  

 disse lokaler kun benyttes kortvarigt.
I specialklinikker, der udfører  

 specialarbejder som tandretning m.v. for patienter, der er tilsendt fra  

 standardklinikkerne, benyttes røntgen-teknikrum i så lange sammenhængende  

 perioder, at de må betragtes som arbejdsrum.
Disse rum skal derfor indrettes  

 med tilgang af dagslys.
Det samme gælder sterilisationsrummene.
 Der findes ikke eksempler inden for det område der udlægges.
 Bankers boksafdeling tillades indrettet uden vinduer for at sikre mod  

 tyveri.
I butikscentre  af stor udstrækning, hvor man har indrettet sig  

 med stor husdybde og ofte overdækkede gågader, kan det være vanskeligt af  

 skaffe tilgang af fuldt dagslys til en række arbejdslokaler.
Under  

 forudsætning af, at faste arbejdspladser, f.eks. ved kassediske og faste  

 salgsborde, er placeret i de dele af lokalet, der har en rimelig omend  

 indirekte tilgang af dagslys fra gågaden, har direktoratet accepteret disse  

 arbejdspladser uden at stille krav om etablering af ovenlys.
Fra de faste  

 arbejdspladser forudsættes at være udsyn til områder med tilgang af dagslys,  

 f.eks. gågade eller butikstorv.
Butikscentre forudsættes at være forsynet med  

 et effektivt klimaanlæg.
fører ofte til et fastlåst byggeri, der i sin udformning ikke altid  

 tilgodeser kravet om tilgang af dagslys til alle arbejdslokaler, f.eks. kan  

 der blive stillet krav om sammenbygning med naboejendom i skel, om brandmur  

 mod naboskel o.l.
Krav om indretning af underjordisk parkering eller  

 underjordiske trafiklinjer (jernbaner eller veje) medfører ofte ønsker om  

 indretning af underjordiske servicestationer, butikker o.l.
Hidtil har  

 direktoratet ikke tilladt underjordiske butikker, men kun tilladt indretning  

 af servicestationer, hvor der ikke foregår egentlig autoreparation, der  

 kræver faglærte automekanikere, men kun quickservice.
 Disse falder til en vis grad sammen med de forannævnte krav om  

 underjordiske baner, veje etc., men desuden kan f.eks. en ejendom beliggende  

 ud mod et banelegeme af sikkerhedsmæssige grunde fra banens side kræves  

 etableret uden vinduer og døre mod banelegemet, hvorfor det kan blive  

 nødvendigt at indrette lokalet med nedsat tilgang af dagslys via  

 glasbygningssten o.l.
 Ved ombygning til erhvervsmæssigt brug af ældre ejendomme, der er fredet,  

 kan facaden ikke ændres, hvorfor det kan blive nødvendigt, at tillade lokaler  

 indrettet med nedsat tilgang af dagslys.
 Kontrolrum i reaktorer er tilladt indrette uden mulighed for udblik for at  

 hindre, at de beskæftigede distraheres af ting, der foregår uden for  

 kontrolrummet.
 Af forsvarsmæssige grunde kan det vær nødvendigt også i fredstid, at  

 civilt personale benytter dybtliggende bunkers.
