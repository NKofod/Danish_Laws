Ejendom tilsluttet et fjernvarmeværk fik pålagt pligt til fortsat  

 tilslutning til dette.
Energistyrelsen stadfæstede kommunens afgørelse idet  

 ejendommen var fysisk tilsluttet fjernvarmeværket Energistyrelsen har gennem Nykøbing Falste Kommune modtaget Deres klage af  

 23. august 1988 over kommunens skrivelse af 5. juli 1988, hvoraf det bl.a.  

 fremgår, at kommunen ifølge vedtaget projekt pålægger tilslutningspligt til  

 fjernvarmesystemet for så vidt angår ny bebyggelse samt fortsat tilslutning  

 for allerede tilsluttede ejendomme.
Af Deres skrivelse fremgår det, at De i en flerårig periode ikke har  

 aftaget fjernvarme, idet De mener at leveringen og økonomien ved  

 fjernvarmeværket ikke tilfredsstillede Deres forventninger hertil.
På  

 baggrund heraf ønsker De at have anden form for opvarmning, hvorefter De har  

 fået opmuret skorsten og installeret 2 stk. brændeovne til opvarmning af  

 ejendommen.
 Det fremgår af sagen, at Nykøbing Falster byråd på møde den 14. juni 1988  

 har besluttet, at ny bebyggelse skal tilsluttes fjernvarmeforsyningen, og at  

 bebyggelse, der er tilsluttet, skal forblive tilsluttet, jfr. lov nr.  

 258 af 8. juni 1979 om varmeforsyning.
Energistyrelsen er opmærksom på, at kommunalbestyrelsen fejlagtigt har  

 troet, at de, i henhold til Energiministeriets bekendtgørelse nr. 45 af 23.  

 februar 1982 om godkendelse m.v. af projekter for kollektive  

 varmeforsyningsanlæg, foreskrevne høringsprocedurer var blevet overholdt ved  

 at annoncere projektet i den lokale presse, selv om de berørte grundejere  

 skulle have været underrettet skriftligt med henblik på deres eventuelle  

 bemærkninger.
Energistyrelsen vurderer dog, at projektet i sin helhed og i  

 øvrigt opfylder både samfunds- og privatøkonomiske krav og hensyn, og at de  

 skete mangler ved godkendelsen kan betragtes som uvæsentlige.
 Efter en gennemgang af sagen finder Energistyrelsen ikke at have grundlag  

 for at tilsidesætte byrådets beslutning om at pålægge Deres ejendom fortsat  

 tilslutningspligt til fjernvarmenettet, hvorfor byrådets beslutning hermed  

 stadfæstes.
 Jævnfør Deres oplysning om, at De ikke har aftaget varme fra  

 fjernvarmeværket i en flerårig periode, skal Energistyrelsen oplyse, at  

 byrådet kan pålægge en ejendom, som allerede forsynes fra et kollektivt  

 anlæg, at forblive tilsluttet dette, jvf. § 7 i Energiministeriets  

 bekendtgørelse nr. 98 af 19. marts 1982. Endvidere bemærkes, at det afgørende  

 er, at ejendommen blev forsynet (at forsyningsledningen ikke var fysisk  

 afbrudt) fra fjernvarmeværket på det tidspunkt, hvor De modtog meddelelse om  

 byrådets beslutning om fortsat tilslutningspligt til fjernvarmeværket.
Pålæggets retsvirkninger indebærer, at ejendommen fortsat skal være  

tilsluttet fjernvarmenettet, således at De under alle omstændigheder  

 skal betale de faste afgifter, som skal betales for ejendomme, som er  

 tilsluttede nettet.
De har ikke nogen pligt til at aftage varme  

 fra fjernvarmeværket, idet De, hvis De har mulighed for det, kan anvende  

 andre opvarmningsformer, herunder brændeovne.
 Hvis De i øvrigt finder, at fjernvarmeværkets priser, leveringsbetingelser  

 m.v. er urimelige, kan klage herom rettes til Gas- og Varmeprisudvalget,  

 Nørregade 4, 1165 København K.
Energistyrelsens afgørelse kan påklages til Energiministeriet inden 8 uger  

 fra modtagelsen af dette brev.
En eventuel klage skal sendes til  

 Energistyrelsen, hvorefter den med en udtalelse samt sagens akter  

 videresendes til Energiministeriet.
 Kopi af dett brev er d.d. sendt til Nykøbing Falster Kommune.
 p.d.v.
