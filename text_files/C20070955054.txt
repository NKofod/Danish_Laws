Moms  fradrag i golfklubber   

 reklame- og sponsorindtægter - fællesudgifter SKAT har på given foranledning udtalt sig  

 vedrørende fradragsretten for moms af udgifter til anlæg og drift af  

 golfbaner:
Praksis SKAT har udtalt, at ifølge momslovens § 37, stk.  

 1, kan registrerede virksomheder ved opgørelsen af afgiftstilsvaret fradrage  

 momsen af virksomhedens indkøb mv. af varer og ydelser, der udelukkende  

 anvendes til brug for virksomhedens leverancer, som ikke er fritaget for moms  

 efter § 13, herunder leverancer udført i udlandet.
Den fradragsberettigede moms er momsen af  

 virksomhedens indkøb eller den moms, som virksomheden i øvrigt skal betale  

 for  

 varer og ydelser, jf.
MV 2007-1, afsnit J.1.2, der anvendes i forbindelse med  

 virksomhedens momspligtige leverancer, dvs. i forbindelse med driften af den  

 momspligtige virksomhed.
Det gælder også leverancer udført i udlandet.
Momslovens § 38, stk. 1, omhandler opgørelsen af  

 den delvise fradragsret ved indkøb mv. til blandet anvendelse, dvs. hvor de  

 pågældende varer og ydelser anvendes både til registreringspligtig virksomhed  

 og til ikke-registreringspligtig virksomhed.
Indkøbet anvendes således fuldt  

 ud  

 erhvervsmæssigt.
Bestemmelsen svarer til Momssystemdirektivets artikel 173  

 (tidligere 6. momsdirektivs artikel 17, stk. 5). Hvis indkøbet anvendes til  

 virksomheden uvedkommende formål, herunder privat, bruges reglerne i § 38,  

 stk.  

 2, se MV 2007-1, afsnit J.2.1.2.
Fradraget opgøres forholdsmæssigt, og fradraget  

 udgør den del af momsen, der forholdsmæssigt svarer til omsætningen (ekskl.  

 moms) i den registreringspligtige del af virksomheden.
Dette bevirker, at jo  

 større omsætningen i den registreringspligtige del af virksomheden er af den  

 samlede omsætning, desto større bliver fradragsretten.
EF-domstolen har i sag C-98/98 (Midland Bank  

 plc.) taget stilling til momsfradragsretten for advokathonorarer for juridisk  

 bistand til en bank.
Spørgsmålet i sagen var, om de juridiske tjenesteydelser  

 havde forbindelse til transaktioner, for hvilke der var fradragsret for moms,  

 eller om tjenesteydelserne også vedrørte bankens generelle transaktioner, for  

 hvilke der ikke var ret til fradrag for moms.
Domstolen fastslog, at art. 2 i første  

 momsdirektiv og artikel 17, stk. 2, 3 og 5, i sjette momsdirektiv (nu  

 Momssystemdirektivets  

 artikel 1, stk. 2 samt artiklerne 168, 169 og 173) skal fortolkes således, at  

 en direkte og umiddelbar forbindelse mellem en bestemt indgående transaktion  

 og  

 en eller flere udgående transaktioner, der giver ret til fradrag, principielt  

 er nødvendig, for at en afgiftspligtig person har ret til at fratrække  

 købsmomsen, og for at omfanget af denne ret kan fastlægges.
Domstolen  

 bestemte  

 også, at det tilkommer den nationale domstol at bruge kriteriet om den  

 direkte  

 og umiddelbare forbindelse på de faktiske omstændigheder i hver enkelt sag.
 Landsskatteretten har i  


  

 SKM2001.237.LSR  


  

 truffet afgørelse om, at et selskab, der forestod driften af en fodboldklubs  

 førstehold med kun amatørspillere, kunne få godkendt delvis fradragsret for  

 moms vedrørende udgifter til holdets bustransport i forbindelse med kampe  

 samt  

 udgifter til holdets bustransport, ophold og fortæring i forbindelse med  

 træningsophold.  

 Delvis fradragsret vedrørende opholds- og fortæringsudgifter blev dog kun  

 godkendt for så vidt angår 25%, jf. momslovens § 42, stk. 2. Selskabet havde  

 ud  

 over momsfrie entreindtægter, momspligtige indtægter ved salg af reklameplads  

 og kioskvarer.
 Det fremgår af landsskatterettens begrundelse  

 for dette resultat, at:
"Landsskatteretten finder, at de omhandlede  

 udgifter til holdets bustransport i forbindelse med kampe må anses for at  

 være  

 afholdt såvel i forbindelse med selskabets momsfrie indtægter, entreindtægter  

 ved amatørkampe, jf. momslovens § 13, stk. 1, nr. 5, som i forbindelse med  

 selskabets momspligtige indtægter, blandt andet i form af sponsor- og  

 reklameindtægter, idet sidstnævnte indtægter må anses for at være betinget af  

 blandt andet fremvisning af spillertrøjer med sponsornavne under  

 turneringskampe, der spilles på såvel hjemme- som udebane.
Retten finder  

 derfor, hvilket Told- og Skattestyrelsen har tiltrådt, at selskabet er  

 berettiget til delvis fradrag, jf. momslovens § 38, stk. 1, af købsmoms af de  

 afholdte udgifter til bustransport i forbindelse med kampe.
Endvidere finder retten, at de omhandlede  

 udgifter til bustransport, ophold samt fortæring under træningsophold må  

 anses  

 for at være af betydning for opretholdelse af holdets spillemæssige niveau og  

 dermed holdets reklameværdi, hvorfor retten finder, at disse udgifter, ud  

 over  

 betydningen for opnåelse af entreindtægter, har betydning for selskabets  

 muligheder for at opnå sponsor- og reklameindtægter.
Retten finder derfor,  

 hvilket Told- og Skattestyrelsen har tiltrådt, at selskabet tillige er  

 berettiget til delvis fradrag, jf. momslovens § 38, stk. 1, af købsmoms af  

 disse udgifter." I  


  

 SKM2004.401.LSR  


  

 har Landsskatteretten truffet afgørelse om, at et kunstmuseum, der havde  

 såvel  

 momspligtige som momsfrie indtægter, var berettiget til delvis momsfradrag  

 vedrørende udgifter til vedligeholdelse af et parkanlæg mv. omkring museet.  

 Der  

 var fri adgang til parken og udgifterne til vedligeholdelse af den havde  

 derfor  

 ikke nogen umiddelbar og direkte tilknytning til en udgående transaktion.  

 Landsskatteretten fandt, at udgifterne i overensstemmelse med EF-dommene i  

 sag  

 C-98/98, Midland Bank plc., og sag C-408/98, Abbey National plc., må anses  

 som  

 generalomkostninger.
Da det hverken kunne anses for godtgjort, at de  

 omhandlede  

 udgifter kun vedrører den momsfrie museumsaktivitet eller de momspligtige  

 aktiviteter,  

 anså Landsskatteretten, at udgifterne måtte anses for fællesudgifter, hvor  

 fradragsretten skal opgøres efter momslovens § 38, stk. 1.
Golfklubber For så vidt angår de omhandlede golfklubber  

 m.fl. finder Hovedcentret på denne baggrund, at da reklamering for den  

 enkelte  

 sponsor sker på eller i tilknytning til golfbanen, er der som udgangspunkt  

 den  

 fornødne sammenhæng mellem indtægterne fra aktiviteterne vedrørende salg af  

 adgang til golfbanen og/eller medlemskab af klubben og sponsoraterne til  

 golfklubben m.fl., der kan begrunde, at der er delvis fradrag for momsen af  

 de  

 udgifter, som klubben m.fl. har vedrørende golfbanen mv. som en fællesudgift Efter Hovedcentrets opfattelse har golfklubberne  

 m.fl. således ikke kun fradrag for moms af de omkostninger, der er direkte  

 forbundet med opsætning af reklameskilte, tryk på flag mv.
Golfklubberne har  

 også delvis fradragsret efter momslovens § 38, stk. 1, for moms af udgifter  

 til  

 nyetablering, drift- og vedligeholdelse af golfanlæg/-bane og  

 træningsfaciliteter,  

 herunder nyanskaffelser og drift m.v. af maskiner m.v.
Desuden må udgifter  

 til  

 vand og energiafgifter anses for generelle omkostninger.
