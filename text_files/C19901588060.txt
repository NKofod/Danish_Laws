 Sundhedsstyrelsen henstiller, at kontrol og vedligeholdelse af  

 anæstesifordampere foretages efter følgende retningslinier:
 Samtlige fordampere, som er i brug, kontrolmåles mindst hvert halve år  

 samt ved mistanke om fejlfunktion eller fejlhåndtering.
 Kontrolmåling skal gennemføres under klinisk relevante betingelser.  

 Resultaterne fra kontrolmålingerne skal vurderes under hensyntagen til  

 kontrolapperaturets (anæstesigasanalysatores) specifikationer og  

 forudsætninger.
 Der bør udføres kontrolmålinger med ren ilt ved de flow og de  

 koncentrationer, som anæstesiafdelingen i praksis anvender. f.eks. 0,5 liter  

 pr. minut og 5 liter pr. minut, og med koncentrationer af anæstesimidlet på  

 0%, 2% og 4%.
Resultaterne registreres for hver fordamper, således at variationer i  

 resultaterne kan følges fra kontrolmåling til kontrolmåling.
Fordampere tages  

 ud af drift, når resultaterne falder uden for fabrikkens specifikationer.
 Samtlige halotananæstesifordampere, som er i anvendelse, tømmes og skylles  

 igennem med frisk halotan ved gulfarvning af halotanen og i forbindelse med  

 udførelsen af kontrolmålingsproceduren.
 Sundhedsstyrelsen vil finde det fuldt forsvarligt, såfremt  

 anæstesiafdelingen også anvender ovennævnte procedure for kontrolfunktionen,  

 selv om den eventuelt ikke er i overensstemmelse med leverandørens  

 brugervejledning, hvorfor Sundhedsstyrelsens skrivelse af 25.august 1988  

 bortfalder.
