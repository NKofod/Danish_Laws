 I medfør af § 1, stk. 3, i lov nr. 367 af 6. juni 1991 om  

 patientforsikring fastsættes:
 § 1.  Med de præciseringer, der nærmere er indeholdt i  

 denne bekendtgørelse, ydes erstatning efter lov om patientforsikring til:
 Stk. 2.  Skader, der skyldes egenskaber ved de  

 lægemidler, der er anvendt ved undersøgelse, behandling, forsøg eller  

 lignende efter stk. 1, er ikke omfattet af denne bekendtgørelse, jf. lovens §  

 3, stk. 3 og § 4, stk. 2.
 § 2.  Offentlige sygehuse, jf. § 1, omfatter statens  

 sygehuse samt de sygehuse, som amtskommunerne og Københavns og Frederiksberg  

 kommuner (sygehuskommunerne) driver i henhold til lovgivningen om  

 sygehusvæsenet.
 Stk. 2.  De statslige sygehuse omfatter Rigshospitalet  

 med herunder hørende sygehusinstitutioner.
§ 3.  Sygehuse, som det offentlige har  

 driftsoverenskomst med, jf. § 1, stk. 1, nr. 1, omfatter sådanne private  

 herunder foreningsejede sygehuse, hvormed en sygehuskommune har indgået en  

 driftsoverenskomst, hvorefter kommunen som led i løsning af sine opgaver  

 under sygehusvæsenet, har aftalt at benytte og betale for en del af  

 institutionens senge- samt eventuelle ambulatoriefaciliteter m.v.
Tilsvarende  

 er omfattet private sygehuse, hvor sygehuskommunerne, uden at en egentlig  

 driftsoverenskomst foreligger, benytter og betaler for nævnte faciliteter.
 Stk. 2.  Afgrænsningen af private sygehuse efter stk. 1,  

 ændres ikke af, at staten eller andre måtte yde helt eller delvist tilskud  

 til driften af disse sygehuse.
 § 4.  De i §§ 2 og 3 nævnte sygehuse omfatter ikke  

 følgende institutioner:
 Stk. 2.  I et bilag til bekendtgørelsen er opregnet de  

 private sygehuse, der på tidspunktet for bekendtgørelsens udstedelse anses  

 for omfattet af lovens dækningsområde.
 § 5.  Erstatning efter lov om patientforsikring ydes  

 for skader, der er forårsaget inden for det geografiske område for de efter  

 denne bekendtgørelse omfattede sygehuse, jf. dog stk. 4.
 Stk. 2.  Skader efter loven forårsaget udenfor  

 sygehusets geografiske område i lokaliteter indrettet til behandlingsformål  

 efter sygehusets anvisning er ligeledes omfattet af lovens område, forudsat  

 patienten fortsat er under sygehusets direkte behandlingsansvar, f.eks.  

 skader efter loven opstået i patientens eget hjem, hvor dette er særligt  

 indrettet til hjemmedialyse.
 Stk. 3.  Skader efter loven forårsaget under transport  

 af patienter mellem forskellige sygehuse i et særligt af sygehusvæsenet til  

 sygetransport tilvejebragt befordringsmiddel er ligeledes omfattet af lovens  

 område.
Stk. 4.  Skader forårsaget på sygehusets geo- grafiske område i tilfælde, hvor patienten står under ansvar af andre end  

 sygehusmyndigheden, er ikke omfattet af lovens område.
Dette gælder ligeledes  

 i tilfælde, hvor patienten undersøges eller behandles på sygehus af en læge  

 efter de særlige regler om lægers adgang til at behandle egne patienter fra  

 lokaliteter på sygehuset.
 § 6.  Til personer, der er omfattet af § 1, stk. 1,  

 nr. 2, ydes erstatning efter loven i tilfælde, hvor forsøg m.v. er foretaget  

 på sygehuse, jf. §§ 2-5, på statslige højere uddannelsesinstitutioner  

 (universiteter og højere læreanstalter) eller andensteds, hvis de er udført  

 under direkte ansvar for de nævnte sygehuse eller højere  

 uddannelsesinstitutioner.
 Stk. 2.  Skader efter loven forårsaget på personer, der  

 deltager i biomedicinske forsøg m.fl., jf. § 1, stk. 1, nr. 2, omfatter ikke  

 skader forårsaget i privat læge- eller tandlægepraksis eller lignende samt i  

 private firmaer eller foreninger, medmindre forsøget udføres under direkte  

 ansvar af et af de i stk. 1 nævnte sygehuse eller en af de nævnte højere  

 uddannelsesinstitutioner.
 Stk. 3.  I tilfælde hvor forsøg m.fl. udføres udenfor  

 sygehuse og højere uddannelsesinstitutioner under disses direkte ansvar, jf.  

 stk. 1, vil den erstatnings- og eventuelle forsikringspligtige efter lov om  

 patientforsikring være vedkommende sygehus eller højere  

 uddannelsesinstitution.
 § 7.  Sundhedsministeriet træffer i øvrigt i  

 tvivlstilfælde afgørelse i sager om, hvorvidt en institution eller lignende  

 er omfattet af forsikringspligten efter lov om patientforsikring.
 § 8.  Bekendtgørelsen træder i kraft 1. juli 1992.
