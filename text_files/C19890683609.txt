 1. Det meddeles herved, at Finansministeriet og Dansk  

 Funktionærforbund den 15. november 1989 har indgået medfølgende overenskomst,  

 som træder i stedet for overenskomst af 4. august 1987.
 Ændringer i forhold til den hidtidige overenskomst er markeret med streg i  

 margenen.
Almindelige bemærkninger 2. Parterne er enige om, at der i forbindelse med  

 gennemførelse af strukturændringer i Statens Plantetilsyn, jf.
Statens  

 Plantetilsyns strategiplan 1987 til 1991, optages drøftelser mellem  

 overenskomstens parter om, hvorvidt ændringer i arbejdsopgaver og  

 ansvarsområde er af så væsentligt omfang, at der er grundlag for ændring af  

 lønforholdene.
 Der henvises til Finansministeriets cirkulære af 22. maj 1989 om  

 ministeriepuljer med tilhørende vejledning.
Bemærkninger til de enkelte bestemmelser Til § 4. Lønanciennitet 3. Finansministeriet bemyndiger vedkommende  

 ministerium/ styrelse til at fastsætte lønancienniteten i henhold til § 4,  

 stk. 3 og 4.
Til § 13. Ferie 4. De ændrede regler om særlig feriegodtgørelse har  

 virkning fra ferieåret 1990/91 (optjeningsåret 1989). For ferieåret 1989/90  

 gælder de i overenskomst af 4. august 1987 anførte regler om særlig  

 feriegodtgørelse.
 Cirkulæret har virkning fra 1. april 1989. Samtidig ophæves cirkulære af  

 4. august 1987 om overenskomst for plantekontrollører.
Finansministeriet Administrations- og Personaledepartementet Den 15. november 1989 P.M.V.
 E.B.
Lone Retoft OVERENSKOMST FOR PLANTEKONTROLLØRER I STATENS TJENESTE Overenskomstens område § 1.  Overenskomsten omfatter plantekontrollører ansat  

 ved Statens Plantetilsyn.
Løn § 2.  Plantekontrollører aflønnes svarende til  

 nedennævnte skalatrin (stedtillægssats III) i den for perioden 1. april 1989  

 til 31. marts 1991 for statens tjenestemænd gældende lønjusteringsaftale:
Løn for deltidsansatte § 3.  For plantekontrollører med nedsat arbejdstid  

 reduceres lønnen i forhold til den nedsatte arbejdstid.
Lønanciennitet § 4.  Ancienniteten regnes fra ansættelsen som  

 plantekontrollør.
 Stk. 2.  Plantekontrollører, der har gennemgået  

 uddannelsen som gartneritekniker, landbrugstekniker eller skovtekniker,  

 indplaceres ved ansættelsen direkte på 2. løntrin (skalatrin 17).
 Stk. 3.  I ganske særlige tilfælde vil der kunne optages  

 forhandling mellem Dansk Funktionærforbund og Finansministeriet om  

 indplaceringen.
Stk. 4.  Ved ansættelse på deltid med mindre end 15  

 arbejdstimer (løntimer) pr. uge træffes der forud aftale mellem  

 overenskomstens parter om optjening af anciennitet.
Ved ansættelse på deltid  

 mellem 15 til 19 arbejdstimer pr. uge optjenes anciennitet i forhold til den  

 nedsatte tjenestetid.
Ved ansættelse på deltid med mindst 20 arbejdstimer pr.  

 uge optjenes fuld anciennitet.
Pension § 5.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel.
Lønberegning og lønfradrag § 6.  Plantekontrollører er omfattet af de for  

 tjenestemænd fastsatte regler om lønberegning og lønfradrag, jf. for tiden  

 cirkulære af 24. maj 1985 om lønberegning og lønfradrag for tjenestemænd.
Udbetaling af løn og pensionsbidrag § 7.  Lønudbetaling og indbetaling af pensionsbidrag  

 finder sted månedsvis bagud.
Gruppelivsforsikring § 8.  Statens plantetilsyn indbetaler 19,03 kr.  

 månedlig til Forenede Gruppeliv som bidrag til gruppelivsforsikringen.  

 Forsikringssummen er 50.000 kr., og beløbet udbetales til nærmeste pårørende  

 i tilfælde af den ansattes død inden udgangen af den måned, hvor den  

 pågældende fylder 67 år, jf. bilag 3.
Arbejdsbestemte tillæg § 9.  Til 9 koordinerende plantekontrollører ydes et  

 tillæg på 1.472,21 kr. pr måned (1. oktober 1984-niveau).
 Tillægget reguleres som tjenestemændenes særlige tillæg.
 Arbejdstid mv.
 § 10.  Den månedlige arbejdstid er på 164,67 timer  

 (fra 1. september 1990: 160,33 timer).
Deltid § 11.  Plantekontrollører kan ansættes på deltid.
Overarbejde § 12.  Den daglige arbejdstid lægges mellem kl. 07.00  

 og kl. 17.00.
a.
For overarbejde ydes for de første 2 timer et tillæg på 50 pct.
For de  

 øvrige timer 100 pct.
b.
For overarbejde, der ikke er i forbindelse med normal arbejdstid på  

 hverdage, ydes der betaling for minimum 3 timer.
 For overarbejde på lørdage, søn- og helligdage ydes der betaling for  

 minimum 4 timer.
c.
Varslet for arbejde, der ligger i tidsrummet kl. 22.00 til 06.00, er 72  

 timer.
d.
Varslet for arbejde på lørdage, søn- og helligdage skal gives inden kl.  

 09.00 sidste hverdag før.
e.
Med hensyn til udbetaling af godtgørelse for overarbejde og/eller  

 afvikling af afspadsering gælder § 20, stk. 1 til 3, i tjenestemændenes  

 arbejdstidsaftale.
Ferie § 13.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
 Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af:
1. den ansattes egetbidrag til ATP og 2. den ansattes bidrag til AUD.
 Stk. 4.  I det beløb, der beregnes efter stk. 2,  

 fradrages:
1. den ansattes eget pensionsbidrag, 2. udbetalt særlig feriegodtgørelse, Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
 Opsigelse, sygdom mv.
 § 14.  Funktionærlovens regler om opsigelse, løn under  

 fravær på grund af sygdom, afskedigelse som følge af sygdom, indkaldelse til  

 militærtjeneste og efterløn finder anvendelse på ansatte, der er omfattet af  

 denne overenskomst.
 Stk. 2.  Ved afskedigelse af en plantekontrollør følges  

 de retningslinier og regler, som fremgår af hovedaftalen mellem  

 Finansministeriet og Statsansattes Kartel.
Graviditet, barsel og adoption § 15.  Plantekontrollører er omfattet af aftale af 5.  

 september 1989 (APD.nr. 64/89) mellem Finansministeriet og  

 centralorganisationer under Centralorganisationernes Fællesudvalg om fravær  

 fra arbejde på grund af graviditet, barsel og adoption.
 Stk. 2.  For ansatte, der ikke opfylder kravet om  

 karenstid i ovennævnte aftale, gælder reglerne i dagpengeloven og  

 barselorlovsloven.
Tjenestefrihed § 16.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 § 17.  Der kan gives plantekontrollører adgang til  

 ekstraordinær tjenestefrihed uden løn i tilfælde, hvor det ikke strider mod  

 institutionens interesse.
Stk. 2.  Tjenestefrihed uden løn kan gives i indtil 1 år  

 ad gangen, dog længst i 3 år, og det er ansættelsesmyndighedens ansvar, at  

 der er en stilling ledig til den pågældende på det pågældende tjenestested  

 inden for de første 6 måneder af tjenestefriheden.
Herefter tilsikres der  

 alene ansættelse ved Statens Plantetilsyn.
Barns 1. sygedag § 18.  Institutionen kan give den ansatte hel eller  

 delvis tjenestefrihed til pasning af sygt barn, når 1. det er barnets 1. sygedag, 2. hensynet til barnets forhold gør dette nødvendigt, 3. forholdene på tjenestedet tillader det, 4. barnet er under 18 år, og 5. barnet er hjemmeværende.
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt svarende til den indtægt, som den ansatte ville have oppebåret i  

 sygdomstilfælde, idet der dog i denne fraværsperiode ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jf. cirkulære af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
Befordringsgodtgørelse og time- og dagpenge § 19.  Den ansatte har på tjenesterejser og ved  

 udstationering ret til befordringsgodtgørelse mv. efter de for tjenestemænd  

 gældende regler og satser, jf. i øvrigt den som bilag 2 optagne aftale.
Flyttegodtgørelse § 20.  Såfremt en plantekontrollør forflyttes til et  

 andet tjenestested, og i denne anledning er nødsaget til at foretage flytning  

 af husstand og bohave, tilstås der ham godtgørelse efter de for tjenestemænd  

 i staten, folkeskolen og folkekirken gældende regler, idet det supplerende  

 godtgørelsesbeløb, hvis grundbeløb udgør 1.750,00 kr. (1. oktober  

 1975-niveau), reguleres og eventuelt forhøjes eller nedsættes som for  

 tjenestemænd, jf. senest Finansministeriets cirkulære af 27. marts 1985  

 (LP.nr. 19/85).
Diskretionspligt § 21.  Plantekontrolløren skal iagttage tavshed med  

 hensyn til de forhold, som han i medfør af sin stilling bliver bekendt med,  

 og hvis hemmeligholdelse ifølge sagens natur er påkrævet eller bliver ham  

 foreskrevet af hans foresatte.
Tavshedspligten ophører ikke med udtræden af  

 statens tjeneste.
Uddannelse § 22.  Nyansatte kontrollører gennemgår i løbet af det  

 første ansættelsesår et 6 ugers introduktionsprogram.
 Stk. 2.  Tilsynet har pligt til ved såvel eksterne som  

 ved interne uddannelsesaktiviteter at sørge for løbende ajourføring af  

 kontrollørernes faglige kvalifikationer.
A-kasse § 23.  Statens plantetilsyn er forpligtet til  

 fortrinsvis at ansætte medlemmer af en statsanerkendt arbejdsløshedskasse.
Løs arbejdskraft § 24.  På lokalkontoret, hvor det påtænkes at ansætte  

 løs arbejdskraft, drøftes dette med plantekontrollørerne.
Hovedaftale § 25.  Den mellem Finansministeriet og Statsansattes  

 Kartel indgåede hovedaftale finder anvendelse på denne overenskomst, jf.  

 Finansministeriets cirkulære af 20. juni 1988 (LP.nr. 066/88).
Opsigelse af overenskomsten § 26.  Overenskomsten kan af parterne opsiges  

 skriftligt med 3 måneders varsel til en 31 marts - dog tidligst 31. marts  

 1991.
 Stk. 2.  Aflønningen af plantekontrollører sker - fra  

 det tidspunkt, da en opsigelse af overenskomsten får gyldighed, og indtil en  

 ny overenskomst indgås - på grundlag af den på overenskomstens sidste  

 gyldighedsdag gældende lønjusteringsaftale for statens tjenestemænd.
København, den 15. november 1989 Dansk Funktionærforbund  

 Finansministeriet P.M.V.
Tony Rytkønen / Niels Paludan Knud Erik Johansen Bilag 1 Bestemmelser om tillidsrepræsentanter § 1.  Plantekontrollørerne kan af deres midte vælge en  

 kollega til at være tillidsrepræsentant over for Statens Plantetilsyns  

 ledelse eller dennes repræsentant.
Hvem kan vælges til tillidsrepræsentant § 2.  Plantekontrollører kan på lokalkontor, hvor der  

 er 6 eller flere ansatte, af deres midte vælge en kollega til at være  

 tillidsrepræsentant over for Statens Plantetilsyns ledelse eller dennes  

 repræsentant.
Valg af tillidsrepræsentant § 3.  Valget af tillidsrepræsentant skal finde sted på  

 en sådan måde, at alle plantekontrollører, som er beskæftiget ved Statens  

 Plantetilsyn på valgtidspunktet, sikres mulighed for at kunne deltage i  

 valget, der kun er gyldigt, når flere end en tredjedel af  

 plantekontrollørerne har stemt for vedkommende.
 Stk. 2.  Valget er i øvrigt ikke gyldigt, før det er  

 blevet godkendt af Dansk Funktionærforbunds hovedbestyrelse og meddelt  

 ledelsen for Statens Plantetilsyn, der dog er berettiget til at føre  

 indsigelse mod valget over for forbundets hovedbestyrelse.
Stedfortræder for tillidsrepræsentant § 4.  Hvor en tillidsrepræsentant er fraværende på  

 grund af sygdom, ferie, deltagelse i kursus eller lignende, kan der efter  

 aftale med Statens Plantetilsyn udpeges en stedfortræder for  

 tillidsrepræsentanten.
En således udpeget stedfortræder har i den periode,  

 hvori vedkommende fungerer, den samme beskyttelse som den valgte  

 tillidsrepræsentant, såfremt pågældende opfylder betingelserne for at blive  

 valgt til tillidsrepræsentant i henhold til § 2.
Samarbejde § 5.  Det er tillidsrepræsentantens såvel som Statens  

 Plantetilsyns pligt at gøre sit bedste for at vedligeholde og fremme et godt  

 samarbejde.
Klager og henstillinger § 6.  Når en eller flere af tillidsrepræsentantens  

 kolleger ønsker det, kan tillidsrepræsentanten forebringe deres klager eller  

 henstillinger for Statens Plantetilsyns ledelse.
 Stk. 2.  Føler vedkommende sig ikke tilfredsstillet ved  

 ledelsens afgørelse, står det pågældende frit for at anmode sin organisation  

 om at tage sig af sagen, men det er pågældendes og pågældendes  

 arbejdskollegers pligt at fortsætte arbejdet uforstyrret, indtil anden  

 bestemmelse træffes af Dansk Funktionærforbunds hovedbestyrelse.
Funktion i arbejdstiden § 7.  Tillidsrepræsentantens udførelse af det  

 ham/hende påhvilende hverv skal ske på en sådan måde, at det er til mindst  

 mulig gene for hans/hendes produktive arbejde.
 Stk. 2.  Dersom det et nødvendigt, at vedkommende for at  

 opfylde sine forpligtelser som tillidsrepræsentant må forlade sit arbejde i  

 arbejdstiden, skal pågældende forud herfor træffe aftale med arbejdsgiveren  

 eller dennes repræsentant.
Aflønning § 8.  Hvis aftale i henhold til § 7, stk. 2, er  

 truffet, eller hvis der på ledelsens foranledning i øvrigt lægges beslag på  

 tillidsrepræsentanten i arbejdstiden, i spørgsmål, som angår Statens  

 Plantetilsyn og plantekontrollørerne, skal han/hun for den tid, der medgår  

 hertil, aflønnes med sin sædvanlige løn, jf. § 2 i overenskomsten.
Afskedigelse af en tillidsrepræsentant § 9.  For en tillidsrepræsentant forlænges de  

 sædvanlige opsigelsesvarsler med yderligere 4 måneder.
Dog kan det samlede  

 opsigelsesvarsel højst udgøre i alt 6 måneder.
 Stk. 2.  Er afskedigelsen begrundet i arbejdsmangel  

 eller alvorlige forseelser, bortfalder varselspligten i henhold til stk. 1.
 Stk. 3.  Ved afskedigelse af en tillidsrepræsentant  

 følges reglerne i hovedaftalen mellem Finansministeriet og Statsansattes  

 Kartel, § 9.
Bilag 2 Aftale mellem Finansministeriet og Dansk Funktionærforbund om godtgørelse  

 af kontrollørernes merudgifter ved tjenesterejser inden for distriktet, der  

 ikke medfører overnatning.
 Under henvisning til de for tjenestemænd gældende regler, jf. § 6 i aftale  

 af 28 april 1983 mellem Finansministeriet og statstjenestemændenes  

 centralorganisationer om godtgørelse af merudgifter ved tjenesterejser i  

 Danmark, fastsættes følgende:
 Under forudsætning af at fraværet medfører merudgifter, kan godtgørelse i  

 henhold til § 6 ydes tilsynets kontrollører med 12,50 kr. i grundbeløb pr.  

 dag under tjenesterejser inden for pågældendes respektive distrikt, såfremt  

 rejsen strækker sig ud over 8 km og medfører et fravær på mindst 5 timer.
 Aftalen har virkning fra 1. juni 1983.
København, den 25. januar 1984 Dansk Funktionærforbund  

 Finansministeriet P.M.V.
Karsten Skov/Laurids Grevsen E.B.
Agnete Halmind Bilag 3 Gruppelivsforsikring Der er ved aftale mellem Finansministeriet og administrationsselskabet  

 Forenede Gruppeliv etableret en gruppelivsforsikring i henhold til  

 nedenstående forudsætninger:
 1. Forsikringsordningen omfatter alle  

 overenskomstansatte, der er ansat i henhold til denne overenskomst.
 2. Forsikringssummen udgør 50.000 kr. pr. ansat.
 3. Forsikringspræmien afholdes af Finansministeriet  

 ved årlig præmieindbetaling til gruppelivsforsikringsselskabet.
 4. Eventuel bonustilskrivning i forbindelse med  

 gruppelivsforsikringordningen anvendes til forhøjelse af forsikringssummen.
 5. For ordningens praktiske gennemførelse henvises til  

 Finansministeriets cirkulære af 20. august 1985 (LP.nr. 74/85).
