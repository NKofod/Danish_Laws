 En kreditforening har i brev til samtlige landets kommuner spurgt hvordan  

 reglerne for rentefradrag administreres for ikke gifte samboende i følgende  

 situationer:
»1. A og B flytter sammen uden at være gift.
Det er kun A,  

 som står på skødet.
Både A og B er imidlertid debitorer på lånene i  

 ejendommen.
Selvom B ikke står på skødet, betaler B halvdelen af udgifterne  

 på ejendommen, herunder halvdelen af renteudgifterne.
Vil kommunen i så fald  

 acceptere, at B får halvdelen af rentefradragene? 2. Gør det nogen forskel, hvis B ikke står som debitor på lånene.  

 Hvad der forskellen i givet fald? 3. Hvilken form for dokumentation kræver kommunen for i givet  

 fald, at kunne acceptere et rentefradrag, jf. spørgsmål 1 og 2.« I brevet gør Kreditforeningen opmærksom på, at kommunerne efter  

 Kreditforeningens opfattelse ikke administrerer reglerne ens for denne  

 gruppe.
Told- og Skattestyrelsen har for at spare administration i kommunerne  

 besvaret henvendelsen.
Henvendelsen er besvaret med følgende:
 »I brev af 24. januar 1997 har kreditforeningen efter aftale med  

 Told- og Skattestyrelsen indsendt tre generelle spørgsmål om ugifte  

 samboendes adgang til fordeling af fradrag for renteudgifter.
Styrelsen kan i den anledning oplyse, at der ikke gælder særlige regler på  

 dette område for ugifte samboende.
Adgangen til fradrag for renteudgifter  

 efter statsskattelovens § 6, litra e tilkommer den, der hæfter for gælden  

 overfor kreditor.
Det gælder også ved lån med sikkerhed i fast ejendom,  

 herunder kreditforeningslån.
 For så vidt angår det første spørgsmål, vil også den debitor, der hæfter  

 overfor kreditforeningen uden at stå på skødet, have adgang til rentefradrag.  

 Fradragets størrelse vil afhængig af de underliggende civilretlige  

 hæftelsesforhold.
 For så vidt angår det andet spørgsmål, kan den pågældende, der hverken  

 står på skødet eller står som debitor, ikke opnå rentefradrag.
 Med hensyn til det tredie spørgsmål, er det Told- og Skattestyrelsens  

 opfattelse, at ligningsmyndighederne vil kunne afgøre konkrete sager om  

 rentefradrag i de tilfælde, hvor debitor ikke står på skødet, på grundlag af  

 pantebrevene eller øvrig lånedokumenter.
