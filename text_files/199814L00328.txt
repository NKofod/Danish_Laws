Betænkning afgivet af Retsudvalget den  

 23. februar 1999 Betænkning over Forslag til lov om ændring af  

 udlændingeloven og lov om midlertidig opholdstilladelse til visse  

 personer fra det tidligere Jugoslavien m.v.
(Ophævelse af revisionsbestemmelse, registrering af  

 personfotografi m.v.) Udvalget har behandlet lovforslaget i nogle møder  

 og har herunder stillet spørgsmål til indenrigsministeren, som  

 denne har besvaret skriftligt.
 Nogle af udvalgets  

 spørgsmål til indenrigsministeren og dennes svar herpå  

 samt en henvendelse fra Council of the Baltic Sea States og  

 indenrigsministerens kommentar hertil er optrykt som bilag til  

 betænkningen.
 Der er af indenrigsministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis, Det Radikale  

 Venstres og Fremskridtspartiets medlemmer af udvalget) lovforslaget til  

vedtagelse med det stillede ændringsforslag.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
 En del af mindretallet (Socialistisk Folkepartis medlem af  

 udvalget) finder det i lyset af, at Udlændingestyrelsen i asylsager  

 ofte har en umådelig lang sagsbehandling, helt uacceptabelt, at der med  

 dette lovforslag i princippet ingen øvre grænse er for perioden,  

 hvor den midlertidige opholdstilladelse løber og en eventuel varig  

 opholdstilladelse træder i kraft.
De bestemmelser, som tidligere har været suppleret  

 med en revisionsbestemmelse, har langt hen ad vejen været bestemmelser,  

 SF har modsat sig.
SF ser derfor et problem i at gøre disse  

 bestemmelser permanente.
Her skal særligt nævnes muligheden for  

 at frihedsberøve asylsøgere, der behandles efter den  

 særlige åbenbart grundløs-procedure, i denne fase.
Det er  

  SF´s indtryk, at hverken Udlændingestyrelsen eller  

 Flygtningenævnet i tilstrækkeligt omfang er informeret om  

 udviklingen og situationen i de lande, asylsøgere kommer fra.
Dette  

 medfører, at myndighederne ofte fejlvurderer en asylsøgers  

 mulighed for at opnå sikkerhed i oprindelseslandet, og at vurderingen  

 af, hvem der skal omfattes af åbenbart grundløs-proceduren, ikke  

 tilpasses hurtigt nok til de faktiske forhold.
Derudover har den anvendte frihedsberøvelse slet  

 ikke været underkastet den nøje og grundige vurdering, som  

 Folketinget i sin tid blev lovet.
SF finder, at dette forslag er endnu et  

 skridt på en trist og lang rute, som Danmark har begivet sig ud  

 på, en rute, hvor succeskriteriet er færrest muligt ind og flest  

 muligt ud, samt at processen indbefatter mistænkeliggørelse af  

 mennesker, der søger asyl i Danmark.
 En anden del af mindretallet (Enhedslistens medlem af  

 udvalget) finder, at lovforslaget medfører, at der på en  

 række områder i udlændingeloven gennemføres  

 foranstaltninger, som ud fra et retssikkerhedsmæssigt synspunkt er  

 stærkt betænkelige.
 Der tænkes for det første på de dele af  

 lovforslaget, som vedrører revisionen af ændringerne i  

 udlændingeloven fra 1995, og for det andet på de nye regler, som  

 tilføjes  med dette lovforslag.
 Med hensyn til de første dele er denne del af  

 mindretallet tilfreds med, at bestemmelserne om, at Dansk  

 Flygtningehjælp har mulighed for rådgivning af asylsøgere  

 i af- eller udvisningsposition, kan fortsætte, og har bemærket,  

 at ministeriet »vil udarbejde nye retningslinjer  

 for omfanget og indholdet af rådgivningsordningen og i den forbindelse  

 overveje, hvorvidt der er behov for at udvide ordningen til at omfatte andre  

 grænseovergange end Københavns Lufthavn i Kastrup, og om, hvilke  

 sagstyper rådgivningsordningen fremover skal omfatte« (jf. punkt 3.4.2 i bilag 8, side 10).
 Denne del af mindretallet er ligeledes tilfreds med, at  

 ordningen med, at afhøringen af asylsøgere forbliver  

 civiliseret, sådan som det er sket ved overførelsen fra politiet  

 til Udlændingestyrelsen, fortsætter.
Derimod er det denne del af mindretallets opfattelse, at  

 flere af de øvrige bestemmelser, der er til revision, langtfra er  

 vurderet på et tilfredsstillende grundlag.
Der tænkes her  

 på, at bestemmelserne om Flygtningenævnets  

 formands/næstformænds mulighed for selv at afgøre  

 anmodninger om genoptagelse af sager ikke har kunnet bedømmes på  

 grundlag af et statistisk materiale, fordi dette ikke findes! Af besvarelsen  

 af spørgsmål nr. 5 og 6 fremgår det, at der med  

 bestemmelserne blev overdraget endog meget vidtgående  

 skønsprægede beføjelser til formanden med hensyn til  

 vurderingen af, om der i en konkret sag foreligger nye oplysninger, samt om  

 disse kan antages at ville ændre nævnets afgørelser.
I  

 lyset af oplysningen i svaret på spørgsmål 5 og 6 om, at  

 der ikke foretages en statistisk registrering af, på hvilket grundlag  

 der meddeles afslag på genoptagelse af en sag, ville det efter  

 Enhedslistens opfattelse have været ønskeligt, om ministeriet  

 havde sikret, at der til brug for lovrevisionen havde været sikret et  

 fyldestgørende grundlag for vurderingen af en så  

 skønspræget bestemmelse.
Det kan ikke komme bag på  

 ministeriet, at der skulle foretages en lovrevision, al den stund det jo  

 indgik  i vedtagelsen af loven i 1995. Derfor er det efter Enhedslistens  

 opfattelse meget uheldigt, at ministeriet ikke har forberedt denne  

 lovrevision bedre fra begyndelsen.
 Det forekommer ligeledes denne del af mindretallet  

 besynderligt, at Advokatrådet ikke   i modsætning til de  

 øvrige parter, der indgår i asylsagsbehandlingen   er blevet  

 bedt om selvstændigt at komme med sine kommentarer til ordningerne.  

 Selv om rådet gennem sin plads i nævnets koordinationsudvalg har  

 haft mulighed for at kommentere en del af 1995-ændringerne, ville det  

 have været nyttigt og hensigtsmæssigt, om rådet havde haft  

 mulighed for selvstændigt at kommentere ikke bare dette ene punkt, men  

 generelt at forholde sig til   som repræsentant for asyladvokaterne  

 virkningerne af f.eks. bestemmelserne om udvidelse af formandskompetencen  

 eller bestemmelsen om begrænsningen af muligheden for at  

 fremlægge beviser for nævnet, som kunne have været fremlagt  

 tidligere i sagsforløbet.
Lovforslaget indeholder desuden flere forslag til nye  

 bestemmelser, som denne del af mindretallet ikke kan tilslutte sig.
Der  

 tænkes her især på bestemmelsen om den de  

 facto-indførelse af en ny bestemmelse om beregning af  

 treårsfristen.
Den foreslåede bestemmelse er efter Enhedslistens  

 opfattelse et udtryk for en retssikkerhedsmæssig udskridning, som peger  

 i retning af en yderligere udvidelse af fristen for inddragelse af  

 opholdstilladelser.
Siden udlændingelovens vedtagelse er fristen  

 allerede udvidet med et år til tre år, og med denne nye  

 beregningsmodel sker der et skred, som man kan frygte vil føre til, at  

 rammerne på et senere tidspunkt vil blive søgt flyttet  

 yderligere.
Der synes efter Enhedslistens opfattelse ikke at være noget  

 sagligt grundlag i hverken bemærkningerne til lovforslaget eller i  

 besvarelsen af de spørgsmål, der er stillet under  

 udvalgsarbejdet, for, at udlændingemyndighederne ikke skulle kunne  

 sikre en rettidig behandling af en ansøgning om opholdstilladelse med  

 henblik på varigt ophold inden udløbet af treårsfristen.  

 Efter Enhedslistens opfattelse bevirker den foreslåede bestemmelse, at  

 der for den enkelte udlænding skabes en retssikkerhedsmæssig  

 gråzone, som mere synes at tage hensyn til, at myndighederne ikke skal  

 kunne gøres ansvarlige for langsommelig sagsbehandling, end den tager  

 hensyn til udlændingens berettigede forventning om   efter tre  

 års midlertidigt opholdsgrundlag - at kunne skabe sig en  

 tilværelse uden frygt for fremtiden.
Indførelsen af registrering af personfotografier af  

 asylsøgere savner efter Enhedslistens opfattelse saglig begrundelse.  

 Argumenterne i bemærkningerne til lovforslaget om, at det vil lette  

 sagsbehandlingen for asylsøgerne, fordi de så ikke ville skulle  

 rejse til Sandholmlejren for at blive fotograferet, virker efter  

 Enhedslistens opfattelse ikke overbevisende.
Derudover er brugen af  

 fotografier til identifikation sammenlignet med brugen af fingeraftryk ikke  

 særlig sikker.
Et fingeraftryk er uforanderligt, hvorimod et ansigt vil  

 kunne ændres og derfor ikke vil have samme brugbarhed til  

 identifikation.
 Denne del af mindretallet finder   på trods af en  

 positiv vurdering af enkelte af ændringerne fra 1995   at lovforslaget  

 bør forkastes, da det samlet set vil bevirke, at der sker et  

 retssikkerhedsmæssigt tilbageskridt, som er uacceptabelt.
 Et andet mindretal (Centrum-Demokraternes medlem af  

 udvalget) vil redegøre for sin stilling til lovforslaget ved 2.  

 behandling.
 Et tredje mindretal (Kristeligt Folkepartis medlem  

 af udvalget) vil stemme hverken for eller imod lovforslaget ved 3.  

 behandling.
Ændringsforslag Af	indenrigsministeren, tiltrådt af et flertal (S,  

 V, KF, DF, RV og FP):
Til § 6 1) Paragraffen affattes således:
» Loven træder i kraft den 1. april 1999.« Bemærkninger Til nr. 1 Det foreslås, at ikrafttrædelsesbestemmelsen  

 ændres, således at loven træder i kraft den 1. april  

 1999.
Lissa Mathiasen (S) fmd.  

Per Kaalund (S) Dorte Bennedsen (S)
Else Marie Mortensen (S)
Jan Petersen (S)  Anne Baastrup (SF)  

nfmd.    Sonja Albrink (CD)
Elisabeth Arnold (RV)
Søren Søndergaard (EL)
Birthe Rønn Hornbech (V)   

 Inge Dahl-Sørensen (V)
Karen Rønde (V) Tom Behnke (FP)
Bendt Bendtsen (KF)
Pernille Sams (KF) Peter Skaarup (DF)
 Tove Videbæk (KRF) Bilag 1 Henvendelse fra Council of the Baltic Sea States Indenrigsminister Thorkild Simonsen Indenrigsministeriet Christiansborg Slotsplads 1 DK-1218 København K 17. december 1998 Kære Thorkild Simonsen Ved lovændringen i 1995 (lov  nr. 382 af 14/6-1995) indførtes  

 en bestemmelse i udlændingelovens  § 36, stk. 1, 3. pkt., hvorefter en  

 udlænding, hvis ansøgning om opholdstilladelse efter § 7  

 forventes eller er udtaget til behandling efter åbenbart  

 grundløs-proceduren kan frihedsberøves.
Ifølge samme  

 lovs § 4 fremsætter indenrigsministeren i folketingsåret 1998-99  

 lovforslag til revision af visse bestemmelser   bl.a. ovenstående  

 udvidede adgang til frihedsberøvelse af asylsøgere.
 Anledningen til denne henvendelse er fremsættelsen af forslag til  

 lov om ændring af udlændingeloven m.v. (L 71/1998-99) som  

 lægger op til, at denne ordning videreføres uændret, og at  

 revisionsbestemmelsen i 1995-loven ophæves.
 Som du måske ved, var jeg i 1994-1995 optaget af sagen om politiets  

 dengang uhjemlede praksis  med hensyn til disse frihedsberøvelser og  

 korresponderede med både din forgænger og med Justitsministeriet  

 igennem længere tid.
 Jeg skal ikke på nuværende tidspunkt gå i detaljer med  

 mine betænkeligheder, men vedlægger til din orientering kopi af  

 min afsluttende korrespondance med Birte Weiss.
Af Birte Weiss  brev til mig af 23. maj 1995 fremgår, at ministeren  

 løbende vil følge udviklingen i kriminalitet, indrejsetal og  

 sagsbehandlingstal på asylområdet med henblik på at vurdere  

 nødvendigheden af at bibeholde den bestemmelse.
Endvidere  

 tilkendegives en hensigt til om et år (dvs. i 1996) at foretage en  

 grundig evaluering af nødvendigheden af at opretholde en sådan  

 udvidet adgang til frihedsberøvelse af asylansøgere under  

 sagsbehandlingen.
Som det fremgår af mit brev af 30. maj 1995, var og er jeg fortsat i  

 tvivl om bestemmelsens forenelighed med Danmarks internationale forpligtelser  

 og anerkendte menneskeretlige standarder.
Jeg noterede mig med tilfredshed  

 din forgængers hensigt til nøje at følge udviklingen samt  

 til at iværksætte en grundig evaluering.
Jeg skal i denne  

 forbindelse forespørge, om en sådan evaluering har fundet sted,  

 og om den i givet fald har inddraget spørgsmålet om hvorvidt,  

 det er muligt at lægge en konkret og individuel vurdering til grund for  

 beslutningen om at frihedsberøve.
 Det fremgår, så vidt jeg kan se, ikke af bemærkningerne  

 til L 71. Her anføres blot, at "Indenrigsministeriet finder, at  

 ordningen har fungeret efter hensigten og har ført til de  

 ønskede resultater". Der er ingen bemærkninger om, i  

 hvilket omfang adgangen til frihedsberøvelse rent faktisk anvendes i  

  praksis   i det hele taget synes der at mangle faktuelle oplysninger som  

 principielt beslutningsgrundlag for at fortsætte ordningen  

 uændret og ophæve revisionsbestemmelsen.
Af bemærkningerne fremgår imidlertid, at en  

 asylansøgers nationalitet har været afgørende for,  

 om den særlige adgang til frihedsberøvelse er blevet anvendt.
I  

 den forbindelse henledes opmærksomheden på, at det i begge de to  

 udtalelser fra Indenrigs- og Justitsministeriet i 1995 blev lagt til grund,  

 at den foreslåede lovændring ville stride mod  de forpligtelser,  

 Danmark har påtaget sig i forbindelse med tiltrædelse af Den  

 Europæiske Menneskerettighedskonvention, medmindre lovændringen  

 administreres således, at en "frihedsberøvelse alene vil  

 blive iværksat efter en konkret og individuel vurdering af den  

 pågældendes forhold ".
Deraf følger, at nationalitet ikke kan være  

 eneafgørende, og der må foreligge konkrete individuelle  

 holdepunkter for at antage, at den pågældende   efter at have  

 indgivet ansøgning om asyl   vil unddrage sig asylsagsbehandling.
Jeg  

 satte i mit førnævnte brev spørgsmålstegn ved, om  

 det rent faktisk ville vise sig muligt at lægge en konkret og  

 individuel vurdering til grund for beslutningen.
Bemærkningerne til L  

 71 synes at tage dette for givet.
Jeg har fået indtryk af, at der igennem længere tid ikke har  

 været foretaget frihedsberøvelser i medfør af  

 bestemmelsen.
Da ordningen i mine øjne fortsat rummer uafklarede  

 retssikkerhedsmæssige og menneskeretlige problemer, finder jeg det  

 betænkeligt, at bestemmelsen med L 71 blot videreføres, samt at  

 revisionsbestemmelsen ophæves.
Det tilføjes afslutningsvis, at  

 det i bemærkningerne erklærede formål med bestemmelsen i §  

 36, stk. 1, 3. pkt.   "at skabe en sådan signaleffekt, at  

 færre asylansøgere med helt udsigtsløse sager  

 forsøger at få ophold i Danmark"   ikke kan betragtes som  

 et menneskeretligt sagligt kriterium.
 Jeg modtager gerne dine bemærkninger til ovenstående.
Med venlig hilsen Ole Espersen Kopi: Udenrigsministeren samt Medlem af CSO, Hans Brask Folketingets Retsudvalg Indenrigsminister Birte Weiss Indenrigsministeriet Christiansborg Slotsplads 1 DK-1218 København K Pr. telefax (i alt 3 sider) 30. maj 1995 Kære Birte Weiss Tak for dit brev af 23. maj med kommentarer til mit brev af 11. maj 1995,  

 hvor du medsender en udtalelse af 18. maj 1995 fra Justitsministeriet  

 vedrørende forslag til ændring af udlændingeloven samt  

 Indenrigsministeriets udredning af 3. maj 1995.
Jeg synes, de grundige udredninger har været nyttige, hvilket de  

 utvivlsomt også vil være i forbindelse med administrationen af  

 den eventuelt kommende lovændring.
Bl.a. lægger jeg vægt  

 på, at det både i Indenrigsministeriets og i Justitsministeriets  

 udtalelser lægges til grund, at lovændringen vil stride imod de  

 forpligtelser, som Danmark har påtaget sig i forbindelse med  

 tiltrædelsen af Den Europæiske Menneskerettighedskonvention,  

 medmindre lovændringen administreres således, at en  

 "frihedsberøvelse alene vil blive iværksat efter en konkret  

 og individuel vurdering af den pågældendes forhold" .  Deraf  

 følger, at hverken alder eller nationalitet kan være  

 eneafgørende, og der må foreligge konkrete individuelle  

 holdepunkter for at antage, at den pågældende   efter  at have  

 indgivet ansøgning om asyl   vil  unddrage sig asylsagsbehandling.
Jeg  

 går ud fra, at sådanne individuelle begrundelser vil blive givet  

 af såvel politi som af domstole, i det omfang domstolene inddrages.
 Da jeg i øvrigt forstår, at lovforslaget vil blive fremmet,  

 skal jeg for en ordens skyld kun knytte enkelte kommentarer til det modtagne  

 materiale.
 Et hovedpunkt i forbindelse med vurderingen af forslagets forhold til  

 Menneskerettighedskonventionens Artikel 5 er, om der er tale om en person,  

 "mod hvem der tages skridt til udvisning eller udlevering".
 Selv om man nu fortolker begreberne udvisning og udlevering bredere end i  

 normal dansk forståelse, vil der formentlig kunne være enighed  

 om, at dét Artikel 5, stk. 1, litra f, vedrører, er personer,  

 mod hvem der tages skridt til "bortfjernelse fra landet", jf.  

 også din skrivelse side 3: "ud fra en sproglig fortolkning af,  

 hvad der ligger i selve ordet "udvisning" forekommer det mest  

 nærliggende at lade udvisningsbegrebet omfatte enhver  

 tvangsmæssig udsendelse af en udlænding, der har fortabt sin ret  

 til ophold i den udsendende stat, og ikke kun de tilfælde, hvor der  

 knyttes et indrejseforbud til udsendelsen".
Men det er der netop ikke tale om, når en person som f.eks. i  

 bulgarerens tilfælde, jf. Østre Landsrets 16. afd.s kendelse af  

 23. sept. 1994, var i besiddelse af et lovligt   eller formodet lovligt  

 visum.
Hans ansøgning om asyl kan jo ikke retligt betragtet siges at  

 være indledning af en procedure, der kan ende med udvisning, men alene  

 med et afslag og derefter med yderligere beslutninger.
Jeg synes i øvrigt, at det er værd at understrege, at en  

 asylansøger, uanset asylmotiv og uanset nationalitet, køn og  

 alder, alene betjener sig af en ret, som han har såvel internationalt  

 som nationalt til at søge om beskyttelse.
Han begiver sig fuldt legalt  

 ind i en administrativ procedure.
Derimod er den person, der står over  

 for en udvisning eller udlevering karakteriseret ved, at han har eller  

 formodes at have begået noget "irregulært", enten en  

 lovovertrædelse eller en anden form for handling i strid med det  

 pågældende lands udlændingeregler.
Justitsministeriets henvisning til sagen Caprino v.
UK taler om at "a  

 lawful deportation procedure has been instituted .". For mig er det at  

 strække ordene meget vidt at tale om, at en asylansøgning om  

 asyl og en forventet åbenbart grundløs-procedure er ensbetydende  

 med, at "a deportation procedure has been instituted".
 Jeg har i øvrigt mærket mig, at der tilsyneladende ingen  

 kommissionspraksis er vedrørende frihedsberøvelse under  

 asylsagsbehandling.
Jeg er for så vidt enig med Justitsministeriet i, at Den  

 Europæiske Menneskerettighedskonvention er opbygget på en  

 sådan måde, at det oftest ikke så meget er selve reglerne  

 på et bestemt retsområde som reglernes anvendelse, der i det  

 konkrete tilfælde kan være i strid med rettighederne i henhold  

 til Konventionen.
Alligevel forekommer det mig betænkeligt at  

 nævne nationalitet (jf.
Konventionens Art. 14) som et element, der kan  

 indgå i begrundelsen for noget så alvorligt som en  

 frihedsberøvelse.
Jeg har med tilfredshed noteret mig, at du nøje vil følge  

 udviklingen i kriminalitet, indrejsetal og sagsbehandlingstal med henblik  

 på at vurdere nødvendigheden af at bibeholde den  

 foreslåede bestemmelse, og at der om cirka et år foretages en  

 grundig evaluering af nødvendigheden af at opretholde en sådan  

 udvidet adgang til frihedsberøvelse af asylansøgere.
Det er  

 under de givne forhold tilfredsstillende.
Jeg går ud fra, at denne  

 evaluering også vil inddrage  det meget væsentlige  

 spørgsmål: viser det sig muligt at lægge en korrekt og  

 individuel vurdering til grund for beslutninger af denne karakter? Med venlig hilsen Ole Espersen Kopi: Folketingets Retsudvalg Udenrigsminister Niels Helveg Petersen Medlem af CSO Kirsten Biering Folketingets Ombudsmand   til orientering København, den 23. maj 1995 + bilag Fhv. minister Ole Espersen Østersørådet Amagertorv 14 1160 København K Kære Ole Espersen Tak for dit brev af 11. maj 1995, hvori du fremsætter en række  

 bemærkninger til det forslag til ændring af udlændingeloven  

 (lovforslag nr.
L 194), som er fremsat den 4. april 1995, og som er under  

 behandling i Folketinget.
 I brevet giver du navnlig udtryk for, at de foreslåede regler om  

 udvidet adgang til frihedsberøvelse af asylansøgere giver  

 anledning til alvorlige betænkeligheder, idet det er tvivlsomt, om  

 bestemmelserne i lovforslaget vedrørende frihedsberøvelse af  

 asylansøgere i forbindelse med den særlige hasteprocedure i  

 visse åbenbart grundløse-sager er i overensstemmelse med Den  

 Europæiske Menneskerettighedskonventions (EMRK) art. 5 og 14.
Som det fremgår af forarbejderne til lovforslaget, har  

 Indenrigsministeriet foretaget en dybtgående udredning af, hvorvidt  

 anvendelse af frihedsberøvelse over for asylansøgere under  

 asylsagens behandling i den særlige hasteprocedure vil være  

 forenelig med Danmarks internationale forpligtelser, herunder Den  

 Europæiske Menneskerettighedskonvention.
Udredningens hovedkonklusioner  

 er, som du selv har anført   gengivet i lovforslagets  

 bemærkninger s. 28 ff.
 Udredningen blev ved brev af 3. maj 1995 sendt til høring i  

 Justitsministeriet og Udenrigsministeriet.
 Indenrigsministeriet har den 18. maj 1995 modtaget svar fra  

 Justitsministeriet, mens Udenrigsministeriets høringssvar forventes  

 snarest at indkomme.
Jeg kan derfor sende dig ikke blot et eksemplar af udredningen, men  

 også en kopi af Justitsministeriets høringssvar.
Så snart  

 Indenrigsministeriet modtager et høringssvar fra Udenrigsministeriet,  

 vil du ligeledes modtage en kopi af dette.
 Som du kan se, fremgår det både af Indenrigsministeriets  

 udredning og af Justitsministeriets høringssvar, at den  

 foreslåede lovændring vedrørende frihedsberøvelse  

 af asylansøgere ikke vil stride imod de forpligtelser, som Danmark har  

 påtaget sig i forbindelse med tiltrædelsen af Den  

 Europæiske Menneskerettighedskonvention, under forudsætning af,  

 at lovændringen administreres i overensstemmelse med lovforslagets  

 bemærkninger, således at en frihedsberøvelse alene vil  

 blive iværksat efter en konkret og individuel vurdering af den  

 pågældendes forhold.
 Jeg finder herefter ikke, at den foreslåede lovændring  

 vedrørende frihedsberøvelse giver anledning til  

 betænkeligheder, idet forslaget dels  holder sig inden for vores  

 internationale forpligtelser, dels er en absolut nødvendighed for at  

 fastholde vores hurtige sagsbehandlingstider i åbenbart  

 grundløs-proceduren, jf. nærmere bemærkningerne til  

 lovforslaget s. 16 ff.
 I relation til art. 5 i Den Europæiske Menneskerettighedskonvention,  

 hvorefter der under visse nærmere betingelser kan foretages  

 frihedsberøvelse af udlændinge, mod hvem der "tages skridt  

 til udvisning", anfører du, at det forekommer tvivlsomt, om  

 udvisningsbegrebet efter Den Europæiske Menneskerettighedskonvention -  

  som anført i lovforslagets bemærkninger   også omfatter  

 udsendelse efter afslag på ansøgning på asyl og  

 således er bredere end det danske udvisningsbegreb efter den  

 nugældende udlændingelov, der alene omfatter situationer, hvor  

 der til udvisning er knyttet et indrejseforbud.
 Jeg skal her henvise til den nærmere drøftelse af dette  

 spørgsmål i Indenrigsministeriets udredning på siderne  

 66-73 og i Justitsministeriets udtalelse pkt. 2 og 4 og skal navnlig  

 fremhæve følgende:
 Ud fra en sproglig fortolkning af, hvad der ligger i selve ordet  

 "udvisning", forekommer det mest nærliggende at lade  

 udvisningsbegrebet omfatte enhver tvangsmæssig udsendelse af en  

 udlænding, der har fortabt sin ret til ophold i den udsendende stat, og  

 ikke kun de tilfælde, hvor der knyttes et indrejseforbud til  

 udsendelsen.
 Der må endvidere lægges betydelig vægt på, at  

 udvisningsbegrebet i relation til de i 7. tillægsprotokol opstillede  

 betingelser for udvisningsproceduren i litteraturen forstås som ethvert  

 tiltag, hvorved en udlænding tvinges til at forlade landet, og som ikke  

 er udlevering til en anden stat i retsforfølgningsøjemed, jf.  

 Peer Lorentzen m.fl.: Den Europæiske Menneskerettighedskonvention med  

 kommentarer s. 494.
 Det kan yderligere anføres, at Danmark før  

 udlændingeloven af 1983 benyttede begrebet udvisning i en bredere  

 sammenhæng, der også omfattede tilfælde, hvor en  

 udlænding efter afslag på opholdstilladelse udsendtes af landet,  

 og at konventionsbestemmelsen blev udformet i 1950   på et tidspunkt,  

 hvor også Danmark benyttede et bredere udvisningsbegreb end i dag.
 Det forhold, at konventionens opregning af tilladte  

 frihedsberøvelser er udtømmende, og at undtagelserne fortolkes  

 restriktivt med afvisning af udvidende fortolkning, kan ikke tale imod at  

 anse tilfælde, som ligger inden for konventionens ordlyd, for omfattet  

 af konventionens udvisningsbegreb, jf. den tilsvarende anvendelse af  

 udvisningsterminologien i adskillige nationale lovgivninger.
 Det tilføjes, at konventionens udvisningsbegreb er autonomt og  

 uafhængigt af de nationale lovgivningers brug af begrebet.
 Konventionens udvisningsbegreb må på denne baggrund antages at  

 omfatte tilfælde, hvor en asylansøger efter et afslag på  

 opholdstilladelse udsendes af landet.
Efter din opfattelse er det endvidere tvivlsomt, om art. 5 i Den  

 Europæiske Menneskerettighedskonvention omfatter  

 frihedsberøvelse af asylansøgere i situationer, hvor en  

 beslutning om nægtelse af asyl må anses for nært  

 forestående.
Spørgsmålet er i den forbindelse, hvilken  

 betydning ordene i art. 5 "mod hvem der tages skridt til" kan  

 tilægges.
 Jeg skal her henvise til den nærmere drøftelse af dette  

 spørgsmål i Indenrigsministeriets udredning på siderne  

 73-80 og i Justitsministeriets udtalelse pkt. 2 og 4 og skal navnlig  

 fremhæve følgende:
 Efter Den Europæiske Menneskerettighedskommissions praksis vil en  

 frihedsberøvelse med henblik på udvisning i henhold til artikel  

 5, stk. 1, litra f, kunne ske, mens selve spørgsmålet om  

 udvisning behandles, såfremt der faktisk verserer en udvisningssag, og  

 såfremt behandlingen fremmes med den fornødne hurtighed.
Der kan her henvises til Kommissionens afgørelser i sagen Lynas mod  

 Schweiz (app.
No 7317/75, DR 6 p, 141f.), i sagen A. mod Sverige (appl.
No.  

 11531/85, DR 53 p. 128), og i sagen Caprino v.
UK, (app.
No. 6871/75, DR 12  

 p. 14).
Tilsvarende anføres det i litteraturen om den  

 pågældende konventionsbestemmelse, at udvisnings- eller  

 deportationssagerne generelt på grund af alvorligheden skal  

 gennemføres forsvarligt og ikke må trække i langdrag, jf.  

 Peer Lorentzen m.fl.: Den Europæiske Menneskerettighedskonvention s.  

 118 og Lars Adam Rehof og Tyge Trier: Menneskeret s. 238. Anholdelsen kan  

 endvidere kun retfærdiggøres i det omfang, de nævnte sager  

 faktisk verserer, jf.
Peer Lorentzen m.fl.: Den Europæiske  

 Menneskerettighedskonvention s. 118.
 Der ses ganske vist ikke at foreligge kommissionspraksis, der tager  

 direkte stilling til anvendelsen af art. 5, stk. 1, litra f, ved  

 frihedsberøvelsen af asylansøgere.
 Da det som ovenfor nævnt må antages, at begrebet  

 "udvisning" i  konventionens forstand også omfatter  

 udsendelse af asylansøgere, der har fået afslag på  

 opholdstilladelse, følger det imidlertid af den ovennævnte  

 kommissionspraksis, at frihedsberøvelse af asylansøgere  

 også vil kunne ske, inden der er truffet endelig afgørelse,  

 eller inden der i 1. instans er truffet afgørelse om udsendelse  

 (udvisning) af de pågældende asylansøgere.
 Det forhold, at konventionens opregning af tilladte  

 frihedsberøvelser af udtømmende, og at undtagelserne fortolkes  

 restriktivt med afvisning af udvidende fortolkning, kan ikke tale imod at  

 anvende en fortolkning af konventionens krav om, at der skal være taget  

 skridt til udlevering eller udvisning, som er bedst stemmende med såvel  

 litteraturen som kommissionens praksis, jf. den tilsvarende anvendelse af  

 frihedsberøvelse i adskillige nationale lovgivninger.
 Det må således antages, at konventionens krav om, at der skal  

 være taget skridt til udlevering eller udvisning, er opfyldt ved  

 frihedsberøvelse under en verserende asylsag som led i den  

 særlige hasteprocedure for behandlingen af visse åbenbart  

 grundløse-asylansøgninger.
 Efter Menneskerettighedskommissionens praksis vil en  

 frihedsberøvelse dog kun være forenelig med artikel 5, stk. 1,  

 litra f, såfremt der faktisk verserer en asylsag hos myndighederne og  

 behandlingen af sagen fremmes med den fornødne hurtighed.
 Da bestemmelsen kun kan finde anvendelse i sager om asylansøgere,  

 hvis asylansøgning forventes eller er udtages til behandling efter  

 åbenbart grundløs-proceduren, vil det være en betingelse  

 for frihedsberøvelse efter den foreslåede bestemmelse, at den  

 frihedsberøvede har indgivet ansøgning om asyl og der  

 således faktisk verserer en asylsag hos myndighederne.
 Da frihedsberøvelsen endvidere vil være kortvarig og under  

 ingen omstændigheder efter den foreslåede bestemmelse vil kunne  

 udstrækkes til længere end 7 dage, vil betingelsen om, at sagen  

 fremmes med den fornødne hurtighed, også være opfyldt.
I relation til art. 14 i Den Europæiske Menneskerettighedskonvention  

 stiller du dig tvivlende over for, hvorvidt den i lovforslagets  

 bemærkninger beskrevne anvendelse af den foreslåede udvidede  

 adgang til frihedsberøvelse er udtryk for en saglig forskelsbehandling  

 baseret på grund af nationalitet.
Du har i den forbindelse peget  

 på, at den særlige hasteprocedure, som i dag kun omfatter visse  

 nationaliteter, der ikke skal udfylde asylansøgningsskema, efter  

 lovforslagets bemærkninger vil blive udstrakt til asylansøgere  

 fra alle nationaliteter, som efter gældende praksis ikke skal udfylde  

 asylansøgningsskema, og at proportionalitetskriteriet i art. 14  

 formentlig alene vil være til stede i forhold til de nationaliteter,  

 som var omfattet af ordningen fra september 1994.
 Jeg skal, for så vidt angår det generelle  

 spørgsmål om ordningens forenelighed med  

 Menneskerettighedskonventionens art. 14, henvise til den indgående  

 drøftelse af dette spørgsmål i Indenrigsministeriets  

 udredning på siderne 83-107 og i Justitsministeriets udtalelse pkt. 3  

 og 4.
Jeg skal i den forbindelse pege på, at der i udredningens side 89-98  

 foretages en nøje gennemgang af hver enkelt af betingelserne for  

 anvendelsen af frihedsberøvelse i forbindelse med den særlige  

 hasteprocedure ved behandlingen af visse åbenbart  

 grundløs-procedurer.
Det konkluderes her, at de opstillede kriterier  

 har den fornødne objektive og rimelige begrundelse.
For så vidt angår den konkrete problemstilling, du rejser  

 vedrørende anvendelse af asylansøgerens nationalitet som  

 betingelse for frihedsberøvelse, må det fremhæves, at  

 kravet om, at den frihedsberøvede asylansøger skal  

 tilhøre en nationalitet, som efter gældende praksis ikke skal  

 udfylde asylansøgningsskema, indebærer, at der i disse  

 tilfælde er tale om asylansøgere, der kommer fra lande, hvor der  

 er en stærk forhåndsformodning om, at en ansøgning om asyl  

 vil blive afslået.
Der er således ikke tale om vilkårlig  

 anvendelse af frihedsberøvelse på visse nationaliteter, idet  

 udvælgelsen af de pågældende nationaliteter er et udslag af  

 en objektiv vurdering af, hvorvidt der er en stærk  

 forhåndsformodning om afslag på asyl.
Efter konventionsorganernes praksis er det ved bedømmelsen af en  

 sags forenelighed med artikel 14 afgørende, om der foreligger en  

 forskelsbehandling, der er tilstrækkelig objektivt begrundet, og om  

 denne forskelsbehandling er proportional med det forfulgte formål, se  

 f.eks.
Menneskerettighedsdomstolens afgørelse i sag Lithgow, Vol. 102,  

 pr. 177.
 Den beskrevne anvendelse af nationalitetskriteriet vil have den  

 fornødne objektive og rimelige begrundelse ud fra hensynet til at  

 begrænse anvendelsen af frihedsberøvelse mest muligt til  

 tilfælde, hvor der allerede ved asylsagsbehandlingens  

 påbegyndelse er en nærliggende udsigt til, at der efter endt  

 behandling meddeles afslag på asyl og der herefter består et  

 udsendelsesproblem, jf. nærmere Indenrigsministeriets udredning side 89  

 og 90.
 Den enkelte medlemsstat må videre inden for rammerne af statens  

 "margin of appreciation" være berettiget til at foranstalte  

 frihedsberøvelse af asylansøgere med det overordnede  

 formål for øje dels at hindre, at asylansøgeren unddrager  

 sig en udsendelse, når denne måtte blive aktuel, dels at sikre  

 asylansøgerens tilstedeværelse under asylsagens behandling,  

 hvilket ud fra de indhøstede erfaringer har vist sig kan være  

 nødvendigt for at få afsluttet asylsagen i rimelig tid og at  

 få nedbragt kriminaliteten.
 Den beskrevne anvendelse af nationalitetskriteriet vil endvidere  

 være proportional med det forfulgte formål.
 Baggrunden for etableringen af den særlige adgang til  

 frihedsberøvelse over for visse europæiske  asylansøgere  

 i september 1994 har været de generelt dårlige erfaringer, de  

 danske udlændingemyndigheder har haft med østeuropæiske  

 asylansøgere med hensyn til kriminalitet, uro på asylcentrene og  

 forhaling af asylsagsbehandlingen.
 Et af formålene med anvendelsen af frihedsberøvelse har  

 således været at sikre asylansøgernes  

 tilstedeværelse under sagens behandling med henblik med på at  

 sikre muligheden for gennemførelsen af udsendelse, når asylsagen  

 var afsluttet.
 Anvendelsen af frihedsberøvelse går ikke videre, end hvad der  

 er nødvendigt for at sikre dette formål, da  

 frihedsberøvelse efter bestemmelsens ordlyd kun kan foretages,  

 såfremt det er påkrævet for at fastholde udlændingens  

 tilstedeværelse under asylsagsbehandlingen, og ikke vil kunne ske,  

 såfremt de i udlændingelovens § 34 nævnte mindre  

 indgribende foranstaltninger er tilstrækkelige hertil.
 Hertil kommer, at det fremgår af lovforslagets bemærkninger,  

 at frihedsberøvelsen vil være kortvarig og under ingen  

 omstændigheder vil kunne udstrækkes til at være af  

 længere varighed end 7 dage.
 Jeg synes endvidere, det er på sin plads at anføre, at sigtet  

 med at udstrække den i september 1994 etablerede særlige  

 hasteprocedure af visse åbenbart grundløse-asylsager til at  

 gælde alle asylansøgere, der ikke udfylder  

 asylansøgningsskema, netop har været at imødegå  

 kritikken af, at den etablerede ordning alene gjaldt for visse  

 europæiske nationaliteter.
Jeg finder endelig anledning til at understrege, at lovforslaget  

 naturligvis ikke vil indebære en rutinemæssig  

 frihedsberøvelse af alle asylansøgere fra lande, over for  

 hvilke Direktoratet for Udlændinge har fastsat, at der ikke skal  

 udfyldes asylansøgningsskema, men at frihedsberøvelse  

 også i disse tilfælde vil hvile på en konkret og individuel  

 vurdering af oplysningerne om den enkelte asylansøger.
Dette har  

 også fundet direkte udtryk i bestemmelsens ordlyd.
 Indgrebets karakter og omfang må herefter anses for at stå i  

 rimeligt forhold til formålet.
Jeg nærer således på baggrund af den omfattende og  

 grundige undersøgelse, som mine embedsmænd og Justitsministeriet  

 har foretaget, ingen betænkeligheder ved det fremsatte forslag om en  

 udvidelse af adgangen til at foretage frihedsberøvelse af  

 asylansøgere.
De hidtidige erfaringer, vi har indhøstet over  

 for visse grupper af asylansøgere, har desværre gjort det  

 nødvendigt at fremsætte forslag herom.
Jeg vil imidlertid naturligvis løbende følge udviklingen i  

 kriminalitet, indrejsetal og sagsbehandlingstal på asylområdet  

 med henblik på at vurdere nødvendigheden af at bibeholde den  

 foreslåede bestemmelse om frihedsberøvelse af  

 asylansøgere.
Jeg har endvidere til hensigt om ca. et år at  

 foretage en grundig evaluering af nødvendigheden af at opretholde en  

 sådan udvidet adgang til frihedsberøvelse af asylansøgere  

 under sagsbehandlingen.
Med venlig hilsen Birte Weiss Bilag 2 Indenrigsministerens kommentar til henvendelsen fra The  

 Council of the Baltic Sea States Spørgsmål:
 Ministeren bedes kommentere henvendelsen af 17. december  

 1998 fra Council of the Baltic Sea States, jf. bilag 6.
 Svar:
 Østersørådets Kommissær for  

 Demokratiske Institutioner og Menneskerettigheder, herunder Rettigheder for  

 Personer tilhørende Mindretal, spørger, hvorvidt ordningen i  

 udlændingelovens § 36, stk. 1, 3. pkt., vedrørende  

 frihedsberøvelse af asylansøgere i den særligt  

 fremskyndede åbenbart grundløs-procedure er blevet evalueret.  

 Kommissæren anfører, at der synes at mangle faktuelle  

 oplysninger som principielt beslutningsgrundlag for at fortsætte  

 ordningen uændret og ophæve revisionsbestemmelsen.
Indenrigsministeriet skal hertil bemærke, at det  

 fremgår af bemærkningerne til lovforslaget, side 4, 1. spalte, at  

 Flygtningenævnet, Dansk Flygtningehjælp,  

 Udlændingestyrelsen, Rigspolitiet og statsamterne forud for  

 fremsættelsen af lovforslaget er blevet anmodet om at evaluere de  

 bestemmelser i udlændingeloven, der efter § 4 i lov nr. 382 af 14. juni  

 1995 om ændring af udlændingeloven skal revideres.
De  

 pågældende myndigheder m.v. har ikke bemærkninger til  

 lovgrundlaget i udlændingeloven for de omhandlede ordninger.
Der kan i  

 den forbindelse henvises til rigspolitiets breve af 12. februar 1998 og 25.  

 august 1998, som den 31. december 1998 er sendt til Folketingets Retsudvalg  

 (L 71   bilag 9).
Rigspolitichefen har i forbindelse med evalueringen af  

 ordningen i brev af 25. august 1998, side 1-2, (L 71   bilag 9), oplyst, at  

 den udvidede adgang til frihedsberøvelse af visse asylansøgere  

 har ført til de ønskede resultater i relation til (fastholdelse  

 af) kortere sagsbehandlingstider, mindre uro i Modtagecenter Sandholm og  

 mindre (berigelses)kriminalitet i Hillerød Politikreds.
Det er  

 Rigspolitichefens opfattelse, at ordningen bør opretholdes som en  

 væsentlig forudsætning for, at den nødvendige indsats over  

 for udlændinge, som med helt udsigtsløse sager forsøger  

 at få ophold i Danmark, kan fastholdes.
Østersørådets Kommissær for  

 Demokratiske Institutioner og Menneskerettigheder, herunder Rettigheder for  

 Personer tilhørende Mindretal, anfører, at ordningen i  

 udlændingelovens § 36, stk. 1, 3. pkt., vedrørende  

 frihedsberøvelse af asylansøgere i den særligt  

 fremskyndede åbenbart grundløs-procedure fortsat rummer  

 uafklarede retssikkerhedsmæssige og menneskeretlige problemer, og at  

 det derfor findes betænkeligt, at bestemmelsen med lovforslag nr.
L 71  

 videreføres, og at revisionsbestemmelsen ophæves.
Det i  

 bemærkningerne erklærede formål med bestemmelsen i  

 udlændingelovens § 36, stk. 1, 3. pkt.   »at  

 skabe en sådan signaleffekt, at færre asylsøgere med helt  

 udsigtsløse sager forsøger at få ophold i Danmark«   kan ikke betragtes som et menneskeretligt sagligt  

 kriterium.
 Indenrigsministeriet skal hertil bemærke, at  

 Indenrigsministeriet i forbindelse med ordningens indførelse i 1995  

 foretog en udredning af ordningens forenelighed med Danmarks internationale  

 forpligtelser, herunder Den Europæiske Menneskerettighedskonvention.  

 Justitsministeriet og Udenrigsministeriet tiltrådte i den forbindelse  

 på basis af en abstrakt bedømmelse udredningens konklusion om,  

 at ordningen ikke vil stride mod Den Europæiske  

 Menneskerettighedskonvention, under forudsætning af, at ordningen  

 administreres i overensstemmelse med lovforslagets bemærkninger,  

 således at en frihedsberøvelse alene vil blive iværksat  

 efter en konkret og individuel vurdering af den pågældendes  

 forhold.
Hertil kommer, at en af politiet i medfør af  

 udlændingelovens § 36 iværksat frihedsberøvelse inden tre  

 døgn skal forelægges domstolene, jf. udlændingelovens §  

 37, og at domstolene af egen drift efterprøver, om  

 frihedsberøvelsen i den konkrete sag er i overensstemmelse med Den  

 Europæiske Menneskerettighedskonvention.
Det kan tilføjes, at  

 Østre Landsret i en kendelse af 6. juli 1995 har fastslået, at  

 en frihedsberøvelse efter udlændingelovens § 36, stk. 1, 3.  

 pkt., i en konkret sag ikke var stridende mod Den Europæiske  

 Menneskerettighedskonventions artikel 5 og 14.
Østersørådets Kommissær for  

 Demokratiske Institutioner og Menneskerettigheder, herunder Rettigheder for  

 Personer tilhørende Mindretal, sætter  

 spørgsmålstegn ved, om det er muligt at foretage en konkret og  

 individuel vurdering i forbindelse med frihedsberøvelse efter  

 udlændingelovens § 36, stk. 1, 3. pkt.
En asylansøgers  

 nationalitet kan ikke være eneafgørende som grundlag for en  

 beslutning om frihedsberøvelse, og der må foreligge konkrete  

 individuelle holdepunkter for at antage, at den pågældende efter  

 at have indgivet ansøgning om asyl vil unddrage sig  

 asylsagsbehandling.
Indenrigsministeriet skal hertil bemærke, at det er  

 en forudsætning for ordningens forenelighed med Danmarks internationale  

 forpligtelser, at frihedsberøvelse kun kan besluttes efter en konkret  

 og individuel vurdering.
Det fremgår af rigspolitiets brev af 12.  

 februar 1998, side 6, (L 71   bilag 9), at rigspolitiet i forbindelse med  

 hver enkelt beslutning om frihedsberøvelse   i overensstemmelse med  

 lovteksten og bemærkningerne hertil   har foretaget en konkret og  

 individuel vurdering af samtlige sagens omstændigheder.
Der er i den  

 forbindelse særligt lagt vægt på oplysninger  

 vedrørende blandt andet indrejseforhold, ansøgningstidspunkt og  

  sted samt omstændighederne i øvrigt omkring ansøgningens  

 indgivelse, personlige forhold og eventuelle oplysninger om kriminalitet og  

 tidligere indgivne asylansøgninger.
Det fremgår endvidere af brevets side 6, at  

 rigspolitiet i en lang række tilfælde har afstået fra at  

 søge personer fra de såkaldte »listelande«   

 frihedsberøvet.
Der har typisk været tale om mindreårige  

 asylansøgere, familier med børn og lovligt indrejste  

 udlændinge, der har ansøgt om asyl i forbindelse med indrejsen  

 eller i umiddelbar tilknytning hertil.
En asylansøgers nationalitet er således ikke  

 eneafgørende som grundlag for en beslutning om  

 frihedsberøvelse.
Hertil kommer, at frihedsberøvelse af en  

 varighed på 72 timer eller derover efterprøves ved domstolene,  

 jf. udlændingelovens § 37, stk. 1.
 Østersørådets Kommissær for  

 Demokratiske Institutioner og Menneskerettigheder, herunder Rettigheder for  

 Personer tilhørende Mindretal, anfører, at det er  

 kommissærens indtryk, at der gennem længere tid ikke har  

 været foretaget frihedsberøvelser i medfør af  

 bestemmelsen i udlændingelovens § 36, stk. 1, 3. pkt.
Indenrigsministeriet skal hertil bemærke, at  

 bestemmelsen anvendes, men i få tilfælde.
Det fremgår  

 således af rigspolitiets brev af 25. august 1998, side 2, (L 71   bilag  

 9), at adgangen til frihedsberøvelse i medfør af  

 udlændingelovens § 36, stk. 1, 3. pkt., i 1998 indtil den 21. august  

 1998 har været anvendt i ni tilfælde.
Bilag 3 Nogle af udvalgets spørgsmål til  

 indenrigsministeren og dennes svar herpå Spørgsmål:
Ministeren bedes uddybe bemærkningerne i pkt. 5.2.,  

 for så vidt angår 3-års-fristen, hvor  

 suspensionsbestemmelsen ikke anvendes.
Betyder bemærkningerne, at  

 3-års-fristen, hvor suspensionsbestemmelsen ikke er anvendt, altid  

 beregnes fra et tidligere tidspunkt end efter gældende ret, og vil  

 ministeren ledsage svaret med et par eksempler? Svar:
Forslaget til en ny § 27, stk. 4, i udlændingeloven  

 medfører ingen ændringer i forhold til Indenrigsministeriets  

 praksis i sager om familiesammenføring og Udlændingestyrelsens  

 praksis i sager om familiesammenføring og asyl.
Bestemmelsen  

 foreslås indsat for at tydeliggøre, hvorledes  

 treårsfristen for bl.a. inddragelse eller nægtelse af  

 forlængelse af opholdstilladelse beregnes.
 Det foreslås således, at der som  

 udlændingelovens § 27, stk. 4, 1. pkt., indsættes en ny  

 bestemmelse, hvorved det fastslås, at beregningen af  

 treårsfristen afbrydes, når en meddelt opholdstilladelse  

 udløber eller inddrages af Udlændingestyrelsen.
 Forslaget kan illustreres med følgende eksempler:
 Hvis en udlændings opholdstilladelse som flygtning  

 udløber efter to år og ti måneder og sagsbehandlingen i  

 Udlændingestyrelsen derefter tager fire måneder, hvorefter  

 Udlændingestyrelsen finder grundlag for forlængelse af  

 opholdstilladelsen, vil der, hvis de øvrige betingelser herfor er  

 opfyldt, blive meddelt tidsubegrænset opholdstilladelse.
 Hvis Udlændingestyrelsen derimod i den samme  

 situation finder, at opholdstilladelsen som flygtning ikke skal  

 forlænges, vil Udlændingestyrelsen efter forslaget som hidtil  

 antaget i Indenrigsministeriets og Udlændingestyrelsens praksis kunne  

 nægte at forlænge opholdstilladelsen, selv om der på  

 afgørelsestidspunktet er gået i alt tre år og to  

 måneder efter meddelelsen af den oprindelige opholdstilladelse.  

 Treårsfristen er dog absolut i den forstand, at selve grundlaget for  

 nægtelse af forlængelse   dvs. f.eks. samlivsophør ved  

 opholdstilladelse meddelt på grundlag af ægteskab eller  

 ophør af et asylgrundlag - skal være indtrådt inden for  

 tre år.
Der foreslås endvidere som udlændingelovens §  

 27, stk. 4, 2. pkt., indsat en ny bestemmelse, hvorefter treårsfristen  

 beregnes fra det oprindelige tidspunkt, hvis opholdstilladelsen  

 forlænges, eller hvis inddragelsen ophæves af  

 Udlændingestyrelsen eller i klageinstansen.
Der er således ikke  

 tale om, at en ny treårsfrist begynder at løbe fra  

 afgørelsen om forlængelse.
 Spørgsmål:
Ad besvarelsen på spørgsmål nr. 11, jf.  

 L 71   bilag 19 Ministeren bedes redegøre nærmere for,  

 hvorfor der i svaret henvises til praksis i stedet for den gældende  

 bestemmelse, som regulerer retstilstanden.
Herunder bedes ministeren oplyse,  

 om der er forskel på praksis og gældende ret.
 Svar:
 Efter den gældende udlændingelovs § 11, stk.  

 3, meddeles, såfremt de øvrige betingelser herfor er opfyldt,  

 efter ansøgning tidsubegrænset opholdstilladelse til en  

 udlænding med opholdstilladelse efter §§ 7, 8 eller 9, stk. 1 og 2, som  

 med henblik på varigt ophold lovligt har boet her i landet i mere end  

 de sidste 3 år.
 Udlændingeloven indeholder ingen udtrykkelig  

 bestemmelse om, hvorvidt den i § 11, stk. 3, nævnte 3-års-frist  

 suspenderes ved udløbet af opholdstilladelsen.
 Udlændingestyrelsen og Indenrigsministeriet har med  

 hensyn til anvendelsen af bestemmelsen i § 11, stk. 3, anlagt den praksis, at  

 beregningen af 3-års-fristen afbrydes, når en meddelt  

 opholdstilladelse udløber.
 Denne forståelse af 3-års-fristen har  

 Folketingets Ombudsmand i en udtalelse af 25. november 1992 ikke fundet  

 anledning til at kritisere.
 I en afgørelse af 6. august 1998 har  

 Flygtningenævnet imidlertid ophævet Udlændingestyrelsens  

 inddragelse af en opholdstilladelse med henvisning til, at udløbet af  

 en opholdstilladelse (efter 2 år og 10 måneder) ikke kan bevirke  

 en suspension af 3-års-fristen.
 Med henblik på at tydeliggøre retsgrundlaget  

 på dette område foreslås der indsat en ny bestemmelse i  

 udlændingelovens § 27, stk. 4, hvor det blandt andet præciseres,  

 at beregningen af fristen afbrydes, når en meddelt opholdstilladelse  

 udløber.
 Spørgsmål:
 Ministeren bedes forklare nærmere, hvad  

 skæringstidspunktet er i besvarelsens 4. og 5. afsnit, jf. udtrykkene:  

»  skal være indtrådt inden for tre  

 år«  (4. afsnit) og »fra det oprindelige tidspunkt« (5. afsnit).
 Svar:
 Udlændingelovens § 27, stk. 1-3, indeholder en  

 række regler for, fra hvilket tidspunkt blandt andet  

 3-års-fristen beregnes.
 Har udlændingen fået asyl, regnes  

 3-års-fristen fra den første meddelelse af  

 opholdstilladelsen.
 Har udlændingen fået opholdstilladelse  

 på andet grundlag, regnes 3-års-fristen fra tidspunktet for  

 udlændingens tilmelding til folkeregisteret eller, hvis  

 ansøgningen om opholdstilladelse er indgivet her i landet, fra  

 tidspunktet for ansøgningens indgivelse.
 Har udlændingen i umiddelbar forlængelse af en  

 opholdstilladelse efter jugoslaverloven fået asyl eller  

 opholdstilladelse efter udlændingelovens § 9, stk. 2, nr. 5, regnes  

 3-års-fristen fra den første meddelelse af opholdstilladelse  

 efter jugoslaverloven eller, hvis ansøgningen om opholdstilladelse er  

 indgivet her i landet, fra tidspunktet for ansøgningens  

 indgivelse.
 Spørgsmål:
 Ministeren bedes redegøre for, hvilke situationer  

 der er omfattet af henvisningerne i den gældende § 27.
 Svar:
 Udlændingelovens § 27, stk. 1-3, indeholder en  

 række regler for, fra hvilket tidspunkt de i udlændingelovens §  

 27, stk. 1, nævnte tidsrum beregnes.
 De tidsrum i udlændingeloven, som der henvises til i  

 § 27, stk. 1, er følgende:
 Det tidsrum på 3 år i udlændingelovens §  

 11, stk. 3, hvorefter der efter ansøgning - såfremt de  

 øvrige betingelser herfor er opfyldt - meddeles tidsubegrænset  

 opholdstilladelse til en udlænding med opholdstilladelse efter §§ 7, 8  

 eller 9, stk. 1 og 2, som med henblik på varigt ophold lovligt har boet  

 her i landet i mere end de sidste 3 år.
 Det tidsrum på 2 år i udlændingelovens §  

 17, stk. 1, 3. pkt., hvorefter opholdstilladelsen til en udlænding, der  

 med henblik på varigt ophold lovligt har boet mere end 2 år her i  

 landet, bortfalder, når den pågældende har opholdt sig uden  

 for landet i mere end 12 på hinanden følgende måneder.
 Det tidsrum på 7 år i udlændingelovens §  

 22, hvorefter blandt andet en udlænding, som har haft lovligt ophold  

 her i landet i mere end de sidste 7 år, kan udvises, hvis de i  

 bestemmelsen øvrige anførte betingelser er til stede.
 Det tidsrum på 3 år i udlændingelovens §  

 23, hvorefter en udlænding, som har haft lovligt ophold her i landet i  

 mere end de sidste 3 år, kan udvises, hvis de i bestemmelsen  

 øvrige anførte betingelser er til stede.
 Det tidsrum på 6 måneder i  

 udlændingelovens § 25 a, hvorefter en udlænding, som ikke har  

 haft lovligt ophold her i landet i længere tid end de sidste 6  

 måneder, kan udvises, hvis de i bestemmelsen øvrige  

 anførte betingelser er til stede.
