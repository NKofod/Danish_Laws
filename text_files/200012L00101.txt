Fremsat den 10. november 2000 af  

 arbejdsministeren (Ove Hygum) Forslag til Lov om ændring af lov om  

 Arbejdsmarkedets Tillægspension og lov om godtgørelse ved  

 deltagelse i erhvervsrettet voksen- og efteruddannelse (Nedsættelse og udvidelse af kompensationsordningen,  

 udvidelse af  

 pensionsinformationssystemet m.v.) § 1 I lov om Arbejdsmarkedets Tillægspension, jf.  

 lovbekendtgørelse nr. 914 af 4. oktober 2000, foretages  

 følgende ændringer:
 1. I § 17 a, stk. 1, 2. pkt., indsættes  

 efter »udenlandske virksomheder«: »og virksomheder på  

 Færøerne og i Grønland«.
 2. I § 17 a, stk. 2, ændres »870,40 kr.«  

 til: »380 kr.«.
 3. I § 17 a indsættes som stk. 4 og 5:
»Stk. 4. Arbejdsgiveren betaler et bidrag til dækning af  

 administrationsudgifter i forbindelse med udbetaling af og modregning i  

 kompensationsbeløbet.
Bidraget finansieres gennem en modregning i  

 kompensationsbeløbet efter stk. 2 forud for modregning i henhold  

 til anden lovgivning.
Arbejdsministeren fastsætter bidraget efter  

 indstilling fra Arbejdsmarkedets Tillægspension.
Beløbet  

 beregnes af Arbejdsmarkedets Tillægspension på grundlag af de  

 samlede bidrag til Arbejdsmarkedets Tillægspension, som er modtaget fra  

 arbejdsgiveren i de 3-måneders perioder, der gælder for beregning  

 af kompensationsbeløbet, jf. stk. 2. Beløbet udgør  

 årligt det af arbejdsministeren fastsatte bidrag, for hver gang  

 arbejdsgiveren indbetaler et beløb, der svarer til årsbidraget  

 efter § 15, stk. 1.
 Stk. 5. Arbejdsministeren fastsætter efter forhandling  

 med bestyrelsen for Arbejdsmarkedets Tillægspension nærmere  

 regler om indbetaling af bidrag efter stk. 4.«.
 4. I § 21, stk. 3, ændres »1 efter indstilling fra  

 FR-Hovedorganisation for Arbejdsleder- og Tekniske Funktionærforeninger  

 i Danmark« til: »1 efter indstilling fra Ledernes  

 Hovedorganisation «.
 5. I § 23, stk. 1, ændres »FR-Hovedorganisation for Arbejdsleder- og Tekniske  

 Funktionærforeninger i Danmark« til: »Ledernes  

 Hovedorganisation«.
 6. I § 24 i, stk. 3, 1. pkt., ændres  

 »stk. 9« til: »stk. 8«.
 7. I § 25 a, stk. 5, udgår: »eller  

 vedtægterne for Arbejdsmarkedets Tillægspension«.
 8. I § 26, stk. 4, indsættes efter 1. pkt.:  

 »Selskabet kan endvidere tilbyde administrative ydelser til  

 pensionsordninger, myndigheder og andre udbydere af alderdomssikring,  

 efterløn o.lign., herunder til sammenslutninger af sådanne, med  

 henblik på information i forhold til medlemmer, kunder m.v.«.
§ 2 I lov nr. 400 af 31. maj 2000 om godtgørelse ved deltagelse i  

 erhvervsrettet voksen- og efteruddannelse foretages følgende  

 ændring:
 1. I § 13 indsættes efter stk. 7 som  

 nyt stykke:
 »Stk. 8. Arbejdsministeren fastsætter efter indstilling  

 fra Bestyrelsen for Arbejdsmarkedets Tillægspension nærmere  

 regler om indbetaling af bidrag efter stk. 7.«.
 Stk. 8 - 10 bliver herefter stk. 9 - 11.
§ 3 Stk. 1. Loven træder i kraft den 1. januar 2001.
Stk. 2. § 1, nr. 1, har virkning for  

 kompensationsbeløb, der vedrører beskæftigelse efter den  

 1. januar 1988. For perioden 1. januar 1988 til 1. januar 2001 udbetales dog  

 kun kompensationsbeløb, der samlet overstiger 100 kr.
Det samlede  

 kompensationsbeløb udbetales af Arbejdsmarkedets  

 Tillægspension.
Stk. 3. Kompensationsbeløb, der vedrører  

 perioden 1. januar 1988 til 1. januar 2001 forrentes fra den dato, hvor de  

 skulle have været udbetalt, hvis arbejdsgiveren havde været  

 momsregistreret.
Forrentningen sker indtil den dag, beløbet  

 hæves, med en årlig rente, der svarer til den til enhver tid  

 fastsatte officielle diskonto med et tillæg på 6 pct.
 Stk. 4. Nedsættelsen af kompensationsbeløbet, jf.  

 § 1, nr. 2, sker første gang for det kompensationsbeløb,  

 der udbetales på grundlag af ATP-bidrag modtaget i perioden 23. februar  

 - 22. maj 2001.
 Stk. 5. For indbetalte ATP-bidrag, der er modtaget i  

 perioden 23. november 2000 til 22. februar 2001, nedsættes  

 kompensationsbeløbet til 480 kr. på årsbasis.
Bemærkninger til lovforslaget Almindelige bemærkninger Lovforslaget indeholder to ændringer af  

 kompensationsordningen og en udvidelse af pensionsinformationssystemet.  

 Derudover er der i lovforslaget to tekniske ændringer samt et forslag  

 til en bemyndigelsesbestemmelse i lov om godtgørelse ved deltagelse i  

 erhvervsrettet voksen- og efteruddannelse.
 Endelig foreslås det at ledernes plads i ATP s  

 bestyrelse og repræsentantskab indstilles af Ledernes  

 Hovedorganisation.
1. Nedsættelse af kompensationsbidraget Forslaget om nedsættelse af kompensationsbidraget  

 til de private arbejdsgivere er en del af regeringens samlede forslag til  

 finanslov for 2001. Med forslaget sker der en nedsættelse af  

 kompensationsbidraget.
Derudover overgår betalingen af de  

 administrative udgifter ved kompensationsordningen til arbejdsgiverne.
 § 17 a blev indført den 1. januar 1988 i  

 forbindelse med vedtagelsen af lov om arbejdsmarkedsbidrag.
Ordningen er senere blevet ændret flere gange.
Bl.a.  

 er kompensationsbidraget blevet nedsat ligesom forskellige  

 arbejdsgiverfinansierede ordninger nu modregnes i bidraget, jf. nedenfor.
 Kompensationsbidraget udgør på  

 nuværende tidspunkt 870,40 kr. pr. indbetalte fulde ATP-bidrag.
I kompensationsbidraget sker der modregning for  

 forskellige ordninger som finansieres af de private arbejdsgivere.
Der er  

 tale om bidrag til finansiering af ATP-bidrag til lønmodtagere, der  

 modtager syge- eller barselsdagpenge eller arbejdsløshedsdagpenge m.v.  

 samt bidrag til finansieringen af Lønmodtagernes Garantifond.  

 Arbejdsgiverne har således hidtil fået udbetalt differencen  

 mellem kompensationsbidraget og finansieringsbidragene.
 Finansieringsbidragene for 2001 forventes samlet at  

 udgøre 375 kr. pr. indbetalte fulde ATP-bidrag.
Udover kompensationsbidraget har staten hidtil afholdt de  

 administrative udgifter ved kompensationsordningen.
Disse skønnes for  

 2001 at andrage ca. 7 mio. kr.
Det foreslås, at arbejdsgiverne fremover selv  

 finansierer administrationsudgifterne ved kompensationsordningen ved at  

 indbetale et bidrag til ATP.
Bidraget modregnes som de øvrige  

 finansieringsbidrag i kompensationsbidraget.
 Det foreslås endvidere, at kompensationsbidraget  

 på de nuværende 870,40 kr. pr. indbetalte fulde ATP-bidrag  

 nedsættes til 380 kr., hvilket svarer til de samlede  

 finansieringsbidrag samt administrationsudgifterne ved  

 kompensationsordningen.
 For at undgå, at arbejdsgiverne med  

 nedsættelsen af kompensationsbeløbet i 2001 delvist skal  

 indbetale finansieringsbidrag til ATP, foreslås det, at  

 kompensationsbeløbet nedsættes af 2 omgange, således at  

 kompensationsbeløbet for 1. kvartal 2001 svarer til 480 kr. på  

 årsbasis og fra 2. kvartal 2001 svarer til 380 kr.
2. Udvidelse af kompensationsordningen Ordningen var oprindelig tilrettelagt således, at  

 kompensationsbeløbet blev udbetalt i forbindelse med  

 opkrævningen af arbejdsmarkedsbidrag, og ordningen var følgelig  

 begrænset til at omfatte de private virksomheder, der var registreret  

 efter lov om arbejdsmarkedsbidrag og omfattet af lov om Arbejdsgivernes  

 Elevrefusion (AER-loven).
 Med virkning fra 1. januar 1992 blev § 17 a  

 ændret ved arbejdsmarkedsbidragets bortfald, således at  

 arbejdsgivere omfattet af AER-loven fremover skulle registreres efter  

 momsloven eller lov om afgift af lønsum m.v.
Loven blev med virkning fra 1. januar 1997 ændret  

 således, at udenlandske arbejdsgivere, der ikke kan blive  

 momsregistreret i Danmark, selvom de betaler ATP-bidrag for deres  

 arbejdskraft, også blev berettiget til at modtage kompensation.
Ligesom  

 det med denne lovændring ikke har været hensigten at udelukke  

 udenlandske arbejdsgivere fra kompensation, har det heller ikke været  

 hensigten at udelukke færøske og grønlandske  

 arbejdsgivere.
Derfor foreslås det nu, at de færøske  

 og grønlandske arbejdsgivere kan få udbetalt kompensation for  

 ATP-bidrag, der vedrører beskæftigelse efter den 1. januar 1988  

 på lige fod med danske virksomheder, selvom de ikke er registreret  

 efter momsloven eller lov om afgift af lønsum.
Til gengæld skal  

 de også være med til at finansiere arbejdsgivernes bidrag til  

 ATP-bidrag for personer, der i en periode er fraværende fra  

 arbejdsmarkedet som følge af arbejdsløshed, sygdom og barsel,  

 bidrag til Lønmodtagernes Garantifond og bidrag til dækning af  

 administrationsudgifterne ved kompensationsordningen (finansieringsbidrag).
3. Udvidelse af pensionsinformationssystemet I 1990 og med en efterfølgende præcisering i  

 1992 blev ATP-loven ændret, således at ATP gennem et helejet  

 datterselskab kan tilbyde administrative ydelser bortset fra  

 formueadministration til pensionskasser og tilsvarende ordninger i  

 livsforsikringsselskaber, der er omfattet af lov om forsikringsvirksomhed.
I  

 den forløbne periode har datterselskabet, ATP PensionService A/S,  

 indgået samarbejdsaftaler med en række  

 arbejdsmarkedspensionsordninger, således at der i dag leveres  

 administrative ydelser til Industriens Pension A/S, pensionsordninger  

 administreret under PensionSelskaberne I/S (B&A Pension, B&T Pension,  

 HTS Pension og PKS Pension) samt fra 2001 Børne- og  

 Ungdomspædagogernes Pensionskasse.
De administrerede ordninger omfatter  

 ca. 675.000 lønmodtagere (740.000 fra 2001).
En stor del af befolkningen vil fremover modtage  

 pensionsudbetalinger fra 5-10 forskellige kilder: arbejdsmarkedspension, de  

 lovbestemte ordninger (ATP, DMP, SP og LD), det offentlige (efterløn  

 og folkepension) samt individuelle opsparingsordninger i  

 forsikringsselskaber, tværgående pensionskasser og  

 pengeinstitutter.
Derfor har Industriens Pension A/S og ordninger under  

 PensionSelskaberne I/S sammen med ATP udviklet et internetbaseret  

 informationssystem (PensionsInfo), der giver ordningernes medlemmer mulighed  

 for at få en samlet oversigt over deres økonomiske forhold ved  

 alderspensionering, invaliditet og død m.v.
Adgangen til de samlede oplysninger tilkommer alene den,  

 som oplysningerne vedrører.
For at få adgang til oplysningerne  

 skal den enkelte borger dels anvende sit personnummer dels en firecifret  

 adgangskode.
Det er således kun den pågældende selv, der  

 kan se de sammenstillede pensionsoplysninger m.v.
 Medarbejdere i de tilknyttede pensionsinstitutter -  

 herunder ATP - har kun adgang til de oplysninger, der vedrører deres  

 eget institut, men har ikke adgang til de sammenstillede  

 pensionsoplysninger.
Systemet er udviklet i ATP og leveres til ordningerne  

 gennem ATP PensionService A/S.
Systemet blev tilgængeligt på  

 Internettet den 15. december 1999. Kort tid efter iværksættelsen  

 har også Pensionsforsikringsanstalten, PFA, tilsluttet sig  

 informationssystemet.
Efter informationssystemets opstart har der blandt  

 pengeinstitutter og øvrige virksomheder i pensionsbranchen vist sig en  

 interesse for at kunne slutte sig til systemet.
For at lette tilslutning til  

 systemet og sikre en smidig administration heraf forventes det, at de  

 deltagende parter vil formalisere deres samarbejde i en sammenslutning  

 (forening, andelsselskab e.lign.).
 Efter den nuværende ordlyd i ATP-lovens § 26,  

 stk. 4, er det imidlertid ikke klart, om ATP PensionService A/S kan  

 levere administrative ydelser til en sådan juridisk person, da denne  

 ikke som sådan vil være omfattet af lov om forsikringsvirksomhed,  

 ligesom ATP PensionService A/S efter den nuværende ordlyd er  

 afskåret fra at levere administrative ydelser til pengeinstitutter og  

 offentlige myndigheder.
 For at sikre den bedst mulige løsning af  

 informationsopgaven og dermed give medlemmerne et lettilgængeligt  

 overblik over alle deres pensionsordninger er det nødvendigt at udvide  

 kredsen af pensionsordninger m.v., der er omfattet af § 26,  

 stk. 4.
Det foreslås derfor at ændre ATP-lovens  

 § 26, stk. 4, ved at indføje en bestemmelse om, at  

 datterselskabet (endvidere) kan tilbyde administrative ydelser til de enkelte  

 - eller en sammenslutning af - pensionsordninger, myndigheder og andre  

 udbydere af alderdomssikring, efterløn o.lign.
Ydelserne  

 begrænses dog til kun at omfatte information i forhold til medlemmer,  

 kunder m.v.
De administrative ydelser forventes navnlig at omfatte  

 IT-udvikling og -drift, et tryk-selv-servicesystem til betjening af  

 medlemmer, der ikke har internetadgang, og udvikling/drift af øvrige  

 informationssystemer til brug for informationen mellem deltagerne og disses  

 medlemmer, kunder m.v.
Endvidere kan der vise sig et behov for  

 sekretariatsbistand, herunder økonomi- og regnskabsopgaver, til  

 sammenslutningen.
 Svarende til de aktuelle forhold for datterselskabets  

 hovedaktivitet, leveres de administrative ydelser i forbindelse med  

 informationsaktiviteten af datterselskabet ATP PensionService A/S, men  

 sådan at selskabet hos ATP køber de ydelser af ovennævnte  

 art, som ATP er i stand til at udbyde.
 Dermed sikres, at administrationen foregår  

 organisatorisk og regnskabsmæssigt adskilt fra den egentlige  

 ATP-administration og andre institutioner i ATP-huset, ligesom konstruktionen  

 samtidig klargør ansvarsreglerne på en hensigtsmæssig  

 måde.
 Prisfastsættelsen af de tilbudte ydelser vil  

 på samme måde som for datterselskabets øvrige aktiviteter  

   være underlagt Finanstilsynets og Konkurrencestyrelsens kontrol.  

 Salget af administrative ydelser fra ATP til datterselskabet sker iht.  

 ATP-lovens § 23, stk. 4.
 Et overskud i forbindelse med den nye aktivitet vil efter  

 beskatning i datterselskabet tilfalde medlemmerne i ATP-ordningen i form af  

 aktieudbytte.
Administrative og økonomiske konsekvenser Med et skønnet beskæftigelsestal for 2001  

 på 1.439.389 fuldtidsbeskæftigede ATP-medlemmer forventes  

 nedsættelsen af kompensationsbidraget at medføre en besparelse  

 på ca. 712 mio. kr. på årsbasis.
 Da kompensationsordningens opgørelsesperioder er  

 forskudt med et kvartal i forhold til kalenderåret og  

 nedsættelsen derfor foreslås at ske af 2 omgange, forventes den  

 samlede besparelse for 2001 at være ca. 668 mio. kr.
Udvidelsen af kompensationsordningen til også at  

 omfatte grønlandske og færøske private arbejdsgivere  

 forventes at ville medføre en merudgift i år 2001 på ca.  

 5,5 mio. kr.
Derudover vil det medføre en lettelse for borgerne, at  

 relevant pensionsinformation bliver samlet på et sted og bliver let  

 tilgængelig.
Erhvervsmæssige konsekvenser § 1, nr. 2 forventes ikke at have administrative  

 konsekvenser for arbejdsgiverne, da kompensationsbidraget fortsat  

 dækker arbejdsgivernes finansieringsbidrag. § 3, stk. 5 må  

 forventes at have visse administrative konsekvenser for arbejdsgiverne, da  

 beløbsmæssige ændringer i allerede udmeldt kompensation  

 for 1. kvartal 2001 vil kræve ændringer i arbejdsgivernes  

 administrative systemer.
En nedsættelse af kompensationsbidraget vil betyde  

 en merudgift for erhvervslivet på ca. 712 mio. kr. på  

 årsbasis.
På grund af ordningens opgørelsesperioder  

 forventes merudgiften for 2001 dog kun at blive på ca. 668 mio. kr.  

 Hertil kommer en merudgift på ca. 7 mio. kr. som følge af, at  

 administrationsudgifterne fremover skal finansieres af arbejdsgiverne.
§ 1, nr. 1 vil have økonomiske konsekvenser  

 for et begrænset antal virksomheder på Færøerne og i  

 Grønland.
Det drejer sig om private virksomheder, der betaler  

 ATP-bidrag for deres ansatte.
For disse virksomheder indebærer  

 forslaget, at de vil kunne få udbetalt kompensation for ATP-bidrag, der  

 vedrører beskæftigelse efter den 1. januar 1988 på lige  

 fod med danske virksomheder.
Det skønnes at dreje sig om ca. 75  

 virksomheder.
Kompensationsbeløbet der vedrører perioden 1.  

 januar 1988 til 1. januar 2001 forventes at udgøre ca. 5,5 mio. kr.,  

 hvortil kommer forrentningen.
Derefter vil der være en årlig  

 udgift af størrelsesordenen 0,3-0,4 mio. kr.
Forholdet til EU-retten Lovforslaget indeholder ikke EU-retlige aspekter.
Høring Dele af lovforslaget (forslagene om udvidelse af  

 kompensationsordningen samt udvidelse af pensionsinformationssystemet) har  

 været i høring i Socialministeriet, Økonomiministeriet,  

 KL, LO, FTF, DA, SALA, Finansministeriet, ATP, Amtsrådsforeningen,  

 Finanssektorens Arbejdsgiverforening, Ledernes Hovedorganisation,  

 Københavns og Frederiksberg kommune, samt Færøernes  

 Lagting og Grønlands Hjemmestyre.
Vurdering af konsekvenser af  

 lovforslaget Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Ja, ca. 712 mio. kr. årligt Ja, ca. 5,5 mio. kr.
Administrative konsekvenser for stat, kommuner og amtskommuner Nej Nej Økonomiske konsekvenser for erhvervslivet Ja, udbetaling af kompensationsbeløbet med fradrag af  

 finansieringsbidragene(ca. 5,5 mio. kr.), jf. § 1, nr. 1 Ja, mindre kompensation på ca. 712 mio. kr. årligt samt adm.  

 udgifter på ca. 7 mio. kr.
Administrative konsekvenser for erhvervslivet Nej En begrænset merudgift til justering af administrative  

 systemer Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Det foreslås, at private virksomheder på  

 Færøerne og i Grønland, der beskæftiger ansatte,  

 for hvem der betales ATP-bidrag, omfattes af kompensationsordningen.
Der  

 henvises i øvrigt til de almindelige bemærkninger.
Til nr. 2 og 3 Det foreslås, at kompensationsbidraget  

 nedsættes til, hvad der svarer til de nuværende  

 finansieringsbidrag incl. bidrag til betaling af administrationen af  

 kompensationsordningen.
 De finansieringsbidrag, der er tale om, er bidrag til  

 finansiering af ATP-bidrag til lønmodtagere der modtager syge- eller  

 barselsdagpenge og arbejdsløshedsdagpenge m.v. samt bidrag til  

 finansieringen af Lønmodtagernes Garantifond.
 Finansieringsbidragene for 2001 er fastsat af ATP baseret  

 på Socialministeriets, Direktoratet for  

 Arbejdsløshedsforsikringens, Arbejdsministeriets samt  

 Lønmodtagernes Garantifonds skøn over udviklingen i ledighed,  

 sygdom og konkurser i 2001. På den baggrund er finansieringsbidragene  

 for 2001 fastsat til følgende:
 Bidrag til finansiering af ATP-bidrag ved arbejdsløshed og  

 voksen- og efteruddannelse: 153 kr.
 Bidrag til finansiering af ATP-bidrag ved sygdom og barsel: 112  

 kr.
 Bidrag til finansiering af Lønmodtagernes Garantifond: 110  

 kr.
 I alt 375 kr. pr. indbetalte fulde ATP-bidrag.
Hertil kommer, at ATP skønner at  

 administrationsomkostningerne for kompensationsordningen i 2001 vil andrage  

 ca. 7 mio. kr.
Denne administrationsudgift foreslås fremover afholdt af  

 arbejdsgiverne, således at der etableres et finansieringsbidrag til  

 dækning af administrationsudgifterne.
Finansieringsbidraget vil skulle  

 behandles efter samme regler som de allerede eksisterende finansieringsbidrag  

 med hensyn til betaling, beregning m.v.
 Baseret på ATP's skøn over de samlede  

 administrationsudgifter vil finansieringsbidraget til dækning af  

 administrationsudgifterne for 2001 udgøre 5 kr. pr. indbetalte fulde  

 ATP-bidrag.
 Finansieringsbidragene udgør herefter samlet 380  

 kr. og kompensationsbidraget foreslås derfor nedsat til 380 kr.
Til nr. 4 og 5 Ledernes Hovedorganisation (LH) har udmeldt sig af  

 FR-Hovedorganisation for Arbejdsleder   og Tekniske  

 Funktionærforeninger i Danmark (FR) (nu  

 FR-Fællesrepræsentationen). FR består herefter af  

 Maskinmesterforeningen og Dansk Formandsforening, som tilsammen har ca. 8500  

 medlemmer.
LH har til sammenligning ca. 81.000 medlemmer.
 Henset til ønsket om, at de organisationer, der  

 sidder i ATP s bestyrelse og Repræsentantskab, er de mest  

 repræsentative indenfor deres område, foreslås det, at LH  

 fremover får ret til at indstille en repræsentant til en plads i  

 ATP s Repræsentantskab samt en plads i bestyrelsen, indstillet i  

 fællesskab med Funktionærenes og Tjenestemændenes  

 Fællesråd.
Til nr. 6 Der er tale om en teknisk rettelse.
Til nr. 7 Der er tale om en teknisk rettelse.
I § 25 a er  

 anført, at årsregnskabet skal opfylde de  

 vedtægtsmæssige forskrifter for ATP.
ATP har ingen  

 vedtægter, men er alene reguleret ved forskrifter i lov eller i henhold  

 til lov.
Til nr. 8 Det foreslås, at den kreds, til hvem ATP  

 PensionService A/S kan tilbyde administrative ydelser, udvides til også  

 at omfatte alle udbydere af alderdomssikring, herunder offentlige myndigheder  

 og pengeinstitutter.
Som det fremgår af forslaget kan der i forhold til  

 den udvidede kreds kun tilbydes administrative ydelser med relation til  

 information af medlemmer, kunder m.v.
Der henvises i øvrigt til de  

 almindelige bemærkninger.
Til § 2 Til nr. 1 Det foreslås, at der indsættes en  

 bemyndigelsesbestemmelse i ATP-bestemmelserne i lov om godtgørelse ved  

 deltagelse i erhvervsrettet voksen- og efteruddannelse, som giver  

 arbejdsministeren mulighed for at fastsætte nærmere regler om  

 opkrævning og indbetaling af bidrag fra arbejdsgivere efter indstilling  

 fra ATP's bestyrelse.
Lignende bemyndigelse findes i ATP-bestemmelserne i  

 hhv. arbejdsløshedsforsikringsloven og Socialministeriets dagpengelov.  

 Den er desuden identisk med den bemyndigelse, der foreslås i  

 nærværende lovforslags nr. 3. Formålet med bemyndigelsen er  

 således at sikre, at der kan fastsættes ensartede regler på  

 området.
Til § 3 Det foreslås, at ændringen træder i  

 kraft den 1. januar 2001.
Stk. 2 og 3 medfører, at der for perioden 1.  

 januar 1988 til 1. januar 2001 kun kan udbetales kompensationsbeløb,  

 der samlet overstiger 100 kr.
Denne minimumsgrænse for udbetaling af  

 gamle kompensationsbeløb er indsat ud fra  

 administrativt-økonomisk hensyn.
 ATP-kompensationen og finansieringsbidragene skal beregnes  

 ud fra de satser, der var gældende på det tidspunkt, hvor  

 ATP-bidraget, som kompensationen vedrører, blev modtaget af ATP.
Kompensationsbeløb, der vedrører perioden  

 fra den 1. januar 1988 til den 1. januar 2001, forrentes med en rente, der  

 svarer til den i renteloven fastsatte.
Der kan ikke kræves renter af  

 skyldig rentegæld, dvs. »renters rente«.
 Da kompensationsordningens opgørelsesperioder er  

 forskudt med 1 kvartal i forhold til kalenderåret, foreslås det i  

 stk. 4, at nedsættelsen af kompensationsbidraget først får  

 virkning fra 2. opgørelsesperiode i 2001.
For så vidt angår 1. kvartal 2001 betyder den  

 forskudte opgørelsesperiode, at arbejdsgivernes finansieringsbidrag i  

 1. opgørelsesperiode i 2001, hvor udbetaling af  

 kompensationsbeløb sker i marts måned 2001, fortsat vil ligge  

 på år 2000-niveau.
For at sikre at kompensationsbeløbet  

 dækker de aktuelle finansieringsbidrag, og dermed undgå at  

 arbejdsgiverne skal indbetale en difference til ATP, foreslås det at  

 kompensationsbeløbet for 1. opgørelsesperiode fastsættes  

 til 120 kr. (svarende til 480 kr. på årsbasis), hvilket svarer  

 til arbejdsgivernes samlede finansieringsbidrag, herunder bidrag til  

 dækning af administrationsudgifterne ved ordningen, i perioden.
Bilag Parallelopstilling af lov om Arbejdsmarkedets  

 Tillægspension Oprindelig tekst Ny tekst § 17 a § 17 a Som kompensation for arbejdsgivernes bidrag til  

 Arbejdsmarkedets Tillægspension ydes et beløb til arbejdsgivere,  

 der er registreret efter merværdiafgiftsloven (momsloven) eller lov om  

 afgift af lønsum m.v.
Kravet om registrering gælder ikke for  

 udenlandske virksomheder.
Der ydes ikke kompensation til offentlige  

 arbejdsgivere.
Som kompensation for arbejdsgivernes bidrag til  

 Arbejdsmarkedets Tillægspension ydes et beløb til arbejdsgivere,  

 der er registreret efter merværdiafgiftsloven (momsloven) eller lov om  

 afgift af lønsum m.v.
Kravet om registrering gælder ikke for  

 udenlandske virksomheder og virksomheder på Færøerne og i  

 Grønland.
Der ydes ikke kompensation til offentlige  

 arbejdsgivere.
Stk. 2. Beløbet beregnes af Arbejdsmarkedets  

 Tillægspension på grundlag af de samlede bidrag til  

 Arbejdsmarkedets Tillægspension, som er modtaget fra arbejdsgiveren i  

 en forudgående 3 måneders periode.
Beløbet udgør  

 870,40 kr. om året for hver gang arbejdsgiveren indbetaler et  

 beløb, der svarer til årsbidrag efter § 15, stk. 1.  

 Beløb under 25 kr. udbetales ikke.
Stk. 2. Beløbet beregnes af Arbejdsmarkedets  

 Tillægspension på grundlag af de samlede bidrag til  

 Arbejdsmarkedets Tillægspension, som er modtaget fra arbejdsgiveren i  

 en forudgående 3 måneders periode.
Beløbet udgør  

 380 kr. om året for hver gang arbejdsgiveren indbetaler et  

 beløb, der svarer til årsbidrag efter § 15, stk. 1.  

 Beløb under 25 kr. udbetales ikke.
 Stk. 3. Arbejdsministeren fastsætter efter  

 forhandling med bestyrelsen for Arbejdsmarkedets Tillægspension  

 nærmere regler om beregning og udbetaling af beløb.
 Stk. 3. Arbejdsministeren fastsætter efter  

 forhandling med bestyrelsen for Arbejdsmarkedets Tillægspension  

 nærmere regler om beregning og udbetaling af beløb.
Stk. 4. Arbejdsgiveren betaler et bidrag til dækning af  

 administrationsudgifter i forbindelse med udbetaling af og modregning i  

 kompensationsbeløbet.
Bidraget finansieres gennem en modregning i  

 kompensationsbeløbet efter stk. 2 forud for modregning i henhold  

 til anden lovgivning.
Arbejdsministeren fastsætter bidraget efter  

 indstilling fra Arbejdsmarkedets Tillægspension.
Beløbet  

 beregnes af Arbejdsmarkedets Tillægspension på grundlag af de  

 samlede bidrag til Arbejdsmarkedets Tillægspension, som er modtaget fra  

 arbejdsgiveren i de 3-måneders perioder, der gælder for beregning  

 af kompensationsbeløbet, jf. stk. 2. Beløbet udgør  

 årligt det af arbejdsministeren fastsatte bidrag, for hver gang  

 arbejdsgiveren indbetaler et beløb, der svarer til årsbidraget  

 efter § 15, stk. 1.
 Stk. 5. Arbejdsministeren fastsætter efter  

 forhandling med bestyrelsen for Arbejdsmarkedets Tillægspension  

 nærmere regler om indbetaling af bidrag efter stk. 4.
§ 21 § 21 Stk. 3. Lønmodtagerrepræsentanterne udpeges  

 således, jf. § 25:
 Stk. 3. Lønmodtagerrepræsentanterne udpeges  

 således, jf. § 25:
10	efter indstilling af Landsorganisationen i Danmark 10	efter indstilling af Landsorganisationen i Danmark 3	efter indstilling af Funktionærernes og Tjenestemændenes  

 Fællesråd 3	efter indstilling af Funktionærernes og Tjenestemændenes  

 Fællesråd 1	efter indstilling af FR-Hovedorganisation for Arbejdsleder- og  

 Tekniske Funktionærforeninger i Danmark 1	efter indstilling af Akademikernes Centralorganisation 1	efter indstilling af Ledernes Hovedorganisation 1	efter indstilling af Akademikernes Centralorganisation § 23 § 23 Bestyrelsen består af formanden for  

 repræsentantskabet som formand og 12 andre medlemmer, der vælges  

 blandt repræsentantskabets medlemmer, og som udpeges således, jf.  

 § 25:
 Bestyrelsen består af formanden for  

 repræsentantskabet som formand og 12 andre medlemmer, der vælges  

 blandt repræsentantskabets medlemmer, og som udpeges således, jf.  

 § 25:
3	efter indstilling af Dansk Arbejdsgiverforening 3	efter indstilling af Dansk Arbejdsgiverforening 1	efter indstilling af Amtsrådsforeningen i Danmark, Kommunernes  

 Landsforening, Københavns kommune og Frederiksberg kommune i  

 fællesskab 1	efter indstilling af Amtsrådsforeningen i Danmark, Kommunernes  

 Landsforening, Københavns kommune og Frederiksberg kommune i  

 fællesskab 1	efter indstilling af Sammenslutningen af Landbrugets  

 Arbejdsgiverforeninger 1	efter indstilling af Sammenslutningen af Landbrugets  

 Arbejdsgiverforeninger 1	efter indstilling af finansministeren 1	efter indstilling af finansministeren 3	efter indstilling af Landsorganisationen i Danmark 3	efter indstilling af Landsorganisationen i Danmark 2	efter indstilling af repræsentantskabets  

 lønmodtagerrepræsentanter repræsenterende  

 lønmodtagere ansat i stat og kommuner 2	efter indstilling af repræsentantskabets  

 lønmodtagerrepræsentanter repræsenterende  

 lønmodtagere ansat i stat og kommuner 1	efter indstilling af Funktionærernes og Tjenestemændenes  

 Fællesråd og FR-Hovedorganisation for Arbejdsleder- og Tekniske  

 Funktionærforeninger i Danmark i fællesskab 1	efter indstilling af Funktionærernes og Tjenestemændenes  

 Fællesråd og Ledernes Hovedorganisation i fællesskab § 24 i § 24 i Stk. 3. Tillægspensionsordningens årsregnskab skal  

 indeholde oplysning om de i stk. 1 nævnte hverv, som bestyrelsen  

 har godkendt, jf. § 25 b, stk. 9. Endvidere skal den valgte  

 revision gennemgå og afgive erklæring i revisionsprotokollen  

 vedrørende årsregnskabet om, hvorvidt engagementer indgået  

 med de selskaber, hvor hvervet bestrides, kan anses for ydet på  

 tillægspensionsordningens sædvanlige forrentningsbetingelser og  

 på markedsbaserede vilkår.
 Stk. 3. Tillægspensionsordningens årsregnskab skal  

 indeholde oplysning om de i stk. 1 nævnte hverv, som bestyrelsen  

 har godkendt, jf. § 25 b, stk. 8. Endvidere skal den valgte  

 revision gennemgå og afgive erklæring i revisionsprotokollen  

 vedrørende årsregnskabet om, hvorvidt engagementer indgået  

 med de selskaber, hvor hvervet bestrides, kan anses for ydet på  

 tillægspensionsordningens sædvanlige forretningsbetingelser og  

 på markedsbaserede vilkår.
§ 25a § 25a Stk. 5. Opfylder årsregnskabet ikke lovgivningens  

 forskrifter eller vedtægterne for Arbejdsmarkedets  

 Tillægspension, kan Finanstilsynet kræve regnskabet ændret  

 og forelagt til fornyet behandling hos repræsentantskabet.
 Stk. 5. Opfylder årsregnskabet ikke lovgivningens  

 forskrifter, kan Finanstilsynet kræve regnskabet ændret og  

 forelagt til fornyet behandling hos repræsentantskabet.
§ 26 § 26 Stk. 4. Af fondsmidlerne kan der endvidere foretages placering  

 i et aktieselskab, som Arbejdsmarkedets Tillægspension ejer fuldt ud,  

 og som har til formål at tilbyde administrative ydelser bortset fra  

 formueforvaltning til pensionskasser og tilsvarende ordninger i  

 livsforsikringsselskaber, der er omfattet af lov om forsikringsvirksomhed.
Et  

 eventuelt salg af ydelser fra Arbejdsmarkedets Tillægspension til et  

 sådant selskab skal ske efter reglerne i § 23, stk. 4.
Stk. 4. Af fondsmidlerne kan der endvidere foretages placering  

 i et aktieselskab, som Arbejdsmarkedets Tillægspension ejer fuldt ud,  

 og som har til formål at tilbyde administrative ydelser bortset fra  

 formueforvaltning til pensionskasser og tilsvarende ordninger i  

 livsforsikringsselskaber, der er omfattet af lov om forsikringsvirksomhed.  

 Selskabet kan endvidere tilbyde administrative ydelser til pensionsordninger,  

 myndigheder og andre udbydere af alderdomssikring, efterløn o. lign.,  

 herunder til sammenslutninger af sådanne, med henblik på  

 information i forhold til medlemmer, kunder m.v.
Et eventuelt salg af ydelser  

 fra Arbejdsmarkedets Tillægspension til et sådant selskab skal  

 ske efter reglerne i § 23, stk. 4.
Parallelopstilling af lov om godtgørelse ved  

 deltagelse i erhvervsrettet  

 voksen- og efteruddannelse § 13 § 13 Stk. 7. Bidraget fra arbejdsgivere finansieres gennem en  

 modregning i kompensationsbeløbet efter lov om Arbejdsmarkedets  

 Tillægspension § 17 a og modregnes sammen med det i § 85 c,  

 stk. 6, i lov om arbejdsløshedsforsikring m.v. nævnte  

 beløb.
Beløbet beregnes af Arbejdsmarkedets  

 Tillægspension på grundlag af de samlede bidrag til  

 Arbejdsmarkedets Tillægspension, som er modtaget fra arbejdsgiveren i  

 de 3-månedersperioder, der gælder for beregning af  

 kompensationsbeløbet, jf. § 17 a, stk. 2, i lov om  

 Arbejdsmarkedets Tillægspension.
Beløbet udgør  

 årligt det af arbejdsministeren fastsatte bidrag, for hver gang  

 arbejdsgiveren indbetaler et beløb, der svarer til årsbidraget  

 efter § 15, stk. 1, i lov om Arbejdsmarkedets  

 Tillægspension.
Stk. 7. Bidraget fra arbejdsgivere finansieres gennem en  

 modregning i kompensationsbeløbet efter lov om Arbejdsmarkedets  

 Tillægspension § 17 a og modregnes sammen med det i § 85 c,  

 stk. 6, i lov om arbejdsløshedsforsikring m.v. nævnte  

 beløb.
Beløbet beregnes af Arbejdsmarkedets  

 Tillægspension på grundlag af de samlede bidrag til  

 Arbejdsmarkedets Tillægspension, som er modtaget fra arbejdsgiveren i  

 de 3-månedersperioder, der gælder for beregning af  

 kompensationsbeløbet, jf. § 17 a, stk. 2, i lov om  

 Arbejdsmarkedets Tillægspension.
Beløbet udgør  

 årligt det af arbejdsministeren fastsatte bidrag, for hver gang  

 arbejdsgiveren indbetaler et beløb, der svarer til årsbidraget  

 efter § 15, stk. 1, i lov om Arbejdsmarkedets  

 Tillægspension.
 Stk. 8. Arbejdsministeren fastsætter efter indstilling  

 fra bestyrelsen for Arbejdsmarkedets Tillægspension nærmere  

 regler om indbetaling af bidrag efter stk. 7.
