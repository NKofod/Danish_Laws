Bekendtgørelse om ændring af bekendtgørelse om måleteknisk kontrol med måleudstyr, der anvendes til kvantitativ måling af andre væsker end vand samt af luftformig gas i portioner (Ændring af regler for typegodkendelse og verifikation mv.) § 1 I bekendtgørelse nr. 1038 af 17. oktober 2006 om måleteknisk kontrol med måleudstyr, der anvendes til kvantitativ måling af andre væsker end vand samt af luftformig gas i portioner, som ændret ved bekendtgørelse nr. 817 af 28. juli 2008, foretages følgende ændringer:
 1. Indledningen affattes således:
 2. I § 4, stk. 2, ændres »Den Danske Akkrediterings- og Metrologifond« til: »Sikkerhedsstyrelsen« to steder.
 3. § 9, stk. 1, ophæves.
 4. § 18 affattes således:
»§ 18. Typegodkendelse af måleudstyr, som ikke er omfattet af rammebekendtgørelsen, jf. § 4, ansøges hos og meddeles af Sikkerhedsstyrelsen.
Ansøgningen skal indeholde dokumentation for, at instrumentet overholder lovmæssige krav i form af en typeprøvningsrapport samt udkast til en typegodkendelsesattest fra et laboratorium, som er akkrediteret af Den Danske Akkrediterings- og Metrologifond (DANAK) eller af et tilsvarende akkrediteringsorgan, som er medunderskriver af EA´s multilaterale aftale om gensidig anerkendelse.
Stk. 2. Hvis der ikke findes laboratorier med fornøden akkreditering til de prøvninger, der kræves for et givet instrument, godkender Sikkerhedsstyrelsen andre egnede laboratorier.« 5. § 19, stk. 1, affattes således:
»Førstegangsverifikation af måleudstyr, som er typegodkendt før den 30. oktober 2006 efter de bestemmelser, der var gældende inden den 30. oktober 2006, og som har en stadigt gældende typegodkendelse, og måleudstyr, som er typegodkendt i henhold til § 4, udføres af laboratorier, som er særligt bemyndiget hertil af Sikkerhedsstyrelsen på baggrund af, at de har den fornødne akkreditering fra Den Danske Akkrediterings- og Metrologifond (DANAK) eller fra et tilsvarende akkrediteringsorgan, som er medunderskriver af EA´s multilaterale aftale om gensidig anerkendelse.« 6. § 20, stk. 1, affattes således:
»Reverifikation udføres af laboratorier, som er særligt bemyndiget hertil af Sikkerhedsstyrelsen på baggrund af, at de har den fornødne akkreditering fra Den Danske Akkrediterings- og Metrologifond (DANAK) eller fra et tilsvarende akkrediteringsorgan, som er medunderskriver af EA´s multilaterale aftale om gensidig anerkendelse.« 7. I § 23, stk. 1, udgår »og Den Danske Akkrediterings- og Metrologifond«.
 8. Kapitel 10 ophæves.
 9. § 25, stk. 1, ophæves.
§ 2 Bekendtgørelsen træder i kraft den 1. april 2010.
