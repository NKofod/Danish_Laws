 Efter §§ 17 og 65, stk. 1, i lov om individuel boligstøtte, jf.  

 lovbekendtgørelse nr. 670 af 23. september 1986, som ændret ved lov nr. 929  

 af 19. december 1986, § 6 i lov nr. 948 af 23. december 1986 og § 5 i lov nr.  

 379 af 10. juni 1987, fastsættes:
To- eller flerfamilieshus § 1.  Boligudgiften for en pensionist, der bor i en af  

 boligerne i et to-familieshus, som pensionisten ejer, opgøres efter reglerne  

 i lovens §§ 14 og 15.
 § 2.  Boligudgiften for en pensionist, der bor i en af  

 boligerne i et flerfamilieshus, som pensionisten ejer, ansættes til den  

 lejeværdi, skattemyndighederne senest har fastsat.
 Stk. 2.  Samme fremgangsmåde anvendes, når en del af  

 boligen anvendes til erhvervsformål, og skattemyndighederne har fastsat en  

 lejeværdi for beboelsesdelen.
Stuehus til en landbrugsejendom § 3.  Ved en landbrugsejendom forstås i denne  

 bekendtgørelse en ejendom, der af vurderingsrådet er anset som en  

 landbrugsejendom i henhold til § 33 i lov om vurdering af landets faste  

 ejendomme.
 § 4.  Boligudgiften for en pensionist, der bor i et  

 stuehus til en landbrugsejendom, som pensionisten ejer, opgøres således:
 Stk. 2.  I boligudgiften beregnet efter stk. 1  

 fratrækkes indtægt ved udlejning af en del af stuehuset.
 Stk. 3.  Anvender pensionisten eller et andet medlem af  

 husstanden en del af stuehuset til erhvervsformål, og har skattemyndighederne  

 fastsat en lejeværdi for beboelsesdelen, benyttes denne lejeværdi som  

 boligudgift i stedet for boligudgiften som opgjort efter stk. 1.
 Stk. 4.  Reglerne i lovens § 16, stk. 1, gælder også ved  

 opgørelse af boligudgiften efter stk. 1.
Blandet beboelse og erhverv i andre boliger  

 end de i kap. 1 og 2 § 5.  Boligudgiften for en pensionist, der bor til  

 leje, og for en pensionist, der er andelshaver i en privat  

 andelsboligforening, og som delvis anvender lejligheden til erhvervsformål,  

 opgøres som den del af lejen eller boligafgiften, opgjort efter reglerne i  

 lovens §§ 11 og 12, jf. § 13, der ikke af skattemyndighederne er anerkendt  

 som en driftsomkostning ved udøvelsen af erhvervet.
 § 6.  Boligudgiften for en pensionist, der ejer og  

 bebor en bolig, hvoraf pensionisten eller et andet medlem af husstanden  

 anvender en del til erhvervsformål ansættes til den lejeværdi,  

 skattemyndighederne har fastsat for beboelsesdelen.
 Stk. 2.  Boligydelsen udbetales med halvdelen som  

 tilskud og halvdelen som lån.
Enfamilieshus eller to- eller  

 flerfamilieshus, som ejes af et § 7.  Boligudgiften for en pensionist, der bor i  

 enfamilieshus eller to- eller flerfamilieshus, som ejes af et aktieselskab,  

 anpartsselskab el.lign., hvori pensionisten ejer aktier, anparter eller  

 lignende, opgøres efter reglerne i lovens §§ 11 og 12.
 Stk. 2.  Anvendes en del af boligen til erhverv, opgøres  

 boligudgiften efter bekendtgørelsens § 5.
 § 8.  Boligudgiften for en pensionist, der bor i  

 enfamilieshus eller to- eller flerfamilieshus, som pensionisten har i sameje  

 med andre, opgøres efter reglerne i lovens §§ 14 og 15.
 Stk. 2.  I de tilfælde hvor alle ejerne ikke bor i  

 ejendommen, opgøres pensionistens boligudgift i forhold til den andel  

 pensionisten ejer, jf. dog stk. 3.
Stk. 3.  Kan pensionisten godtgøre, at vedkommende  

 afholder udgifter på ejendommen, jf. lovens §§ 14 og 15, som ikke svarer til  

 den andel, pensionisten ejer, lægges de afholdte udgifter til grund ved  

 opgørelse af boligudgiften.
Hvis pensionistens udgifter er mindre end  

 lejeværdien for den del af boligen, pensionisten disponerer over, skal  

 lejeværdien dog lægges til grund.
 Stk. 4.  Anvendes en del af boligen til erhverv, opgøres  

 boligudgiften efter bekendtgørelsens § 6.
Fællesbestemmelser og ikrafttrædelse § 9.  Såfremt der ikke foreligger en afgørelse fra  

 skattemyndighederne som omhandlet i §§ 2, 4, 5 og 6, fastsætter  

 kommunalbestyrelsen boligudgiften efter et skøn.
 Stk. 2.  Hvis der er sket væsentlige ændringer af  

 pensionistens benyttelse af boligen til erhvervsformål i forhold til den  

 benyttelse, som skattemyndighederne har taget stilling til, fastsætter  

 kommunalbestyrelsen boligudgiften efter et skøn.
 § 10.  Udlejer pensionisten en del af sin bolig, uden  

 at der i medfør af ovenstående regler er foretaget fradrag herfor, fastsætter  

 kommunalbestyrelsen et lejebeløb, der fratrækkes boligudgiften.
 § 11.  Boligstyrelsens bekendtgørelse nr. 484 af 30.  

 august 1982 om opgørelse af boligudgiften efter § 17 i lov om individuel  

 boligstøtte ophæves.
 § 12.  Bekendtgørelsen træder i kraft den 1. november  

 1987.
