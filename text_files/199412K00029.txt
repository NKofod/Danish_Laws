Nr LSF 29 Forslag til Lov om ændring af lov om kommunal aktivering (Ændring af  

 satser for oplæringsydelsen samt forsøgsbestemmelse) Fremsat af socialministeren (Karen Jespersen) den 2. november 1994 Vedtaget ved tredjebehandling den 9. december 1994 Lov nr. 1124 af 21/12/1994 § 1 I lov om kommunal aktivering, jf. lovbekendtgørelse nr. 8 af 5. januar  

 1994, foretages følgende ændringer:
1. I § 15, stk. 2, ændres »49,80 kr.« til:  

 »53,20 kr.« 2. I § 15, stk. 3, nr. 1-3, ændres »49,80 kr.«  

 til: »53,20 kr.«, »59,75 kr.« til: »63,80 kr.«  

 og »66,70 kr.« til: »71,25 kr.« 3. I § 15, stk. 4, ændres »66,70 kr.« til:  

 »71,25 kr.« 4. I § 17, stk. 2, indsættes efter »§ 16«:  

 »efter fradrag af arbejdsmarkedsbidraget«.
 5. § 24, stk. 1, nr. 4, 2. pkt., affattes således:
»Dette gælder dog højst af et beløb, der svarer til forskellen mellem  

 på den ene side summen af den kontanthjælp, som den unge ellers ville være  

 berettiget til med tillæg af arbejdsmarkedsbidraget af oplæringsydelse efter  

 § 15, stk. 2-4, og på den anden side summen af de refusionsberettigende  

 udgifter til ungdomsydelse efter nr. 3 og tillæg efter stk. 3.« 6. Overskriften til kapitel 11 affattes således:
 »Forsøgsaktiviteter«.
 7. Efter § 30 indsættes i kapitel 11:
» § 30 a.
Med henblik på at fremme aktiveringen af  

 kontanthjælpsmodtagere kan socialministeren efter ansøgning fra en  

 kommunalbestyrelse give tilladelse til etablering af forsøgsordninger, der  

 fraviger reglerne i denne lov.
Socialministeren bekendtgør tilladelsen.« § 2 Stk. 1. Loven træder i kraft den 1. januar 1995.
 Stk. 2. De beløbssatser for oplæringsydelsen, der er angivet i §  

 1, nr. 1-3, reguleres for årene 1996-98 i overensstemmelse med bidragssatsen  

 for arbejdsmarkedsbidraget, jf. reglerne i § 5, stk. 2, 4 og 7, i lov om  

 arbejdsmarkedsfonde.
Oprindeligt fremsat forslag § 1 I lov om kommunal aktivering, jf. lovbekendtgørelse nr. 8 af 5. januar  

 1994, foretages følgende ændringer:
 1. I § 15, stk. 2, ændres »49,80 kr.« til:  

 »53,20 kr.«.
 2. I § 15, stk. 3, nr. 1-3, ændres »49,80 kr.«  

 til: »53,20 kr.«, »59,75 kr.« til: »63,80 kr.«  

 og »66,70 kr.« til: »71,25 kr.«.
 3. I § 15, stk. 4, ændres »66,70 kr.« til:  

 »71,25 kr.«.
 4. I § 17, stk. 2, indsættes efter »§ 16«:  

 »efter fradrag af arbejdsmarkedsbidraget«.
 5. § 24, stk. 1, nr. 4, 2. pkt., affattes således:
 »Dette gælder dog højst af et beløb, der svarer til forskellen mellem  

 på den ene side summen af den kontanthjælp, som den unge ellers ville være  

 berettiget til med tillæg af arbejdsmarkedsbidraget af oplæringsydelse efter  

 § 15, stk. 2-4, og på den anden side summen af de refusionsberettigende  

 udgifter til ungdomsydelse efter nr. 3 og tillæg efter stk. 3.«.
 6. Overskriften til kapitel 11 affattes således:
 »Forsøgsaktiviteter«.
 7. Efter § 30 indsættes i kapitel 11:
» § 30 a.
Med henblik på at fremme aktiveringen af  

 kontanthjælpsmodtagere kan socialministeren efter ansøgning fra en  

 kommunalbestyrelse give tilladelse til etablering af forsøgsordninger, der  

 fraviger reglerne i denne lov.
Socialministeren bekendtgør  

 tilladelsen.«.
§ 2 Stk. 1. Loven træder i kraft den 1. januar 1995.
 Stk. 2. De beløbssatser for oplæringsydelsen, der er angivet i §  

 1, nr. 1-3, reguleres for årene 1996-1998 i overensstemmelse med  

 bidragssatsen for arbejdsmarkedsbidraget, jf. reglerne i § 5, stk. 2, 4 og 7  

 i lov om arbejdsmarkedsfonde.
Bemærkninger til lovforslaget Almindelige bemærkninger Det foreliggende lovforslag om ændring af lov om kommunal aktivering, jf.  

 lovbekendtgørelse nr. 8 af 5. januar 1994, indeholder følgende to elementer:
 1) Forslag om at forhøje satserne for oplæringsydelsen som følge af, at  

 der med virkning fra 1. januar 1995 skal betales arbejdsmarkedsbidrag af  

 oplæringsydelsen.
 2) Forslag om at indføre en generel forsøgsbestemmelse, hvorefter  

 socialministeren kan godkende, at kommuner etablerer forsøg på  

 aktiveringslovens område.
Forhøjelse af oplæringsydelsens satser I forbindelse med vedtagelsen af loven om kommunal aktivering, der trådte  

 i kraft den 1. januar 1994, blev det forudsat, at der ikke skulle betales  

 arbejdsmarkedsbidrag efter lov om arbejdsmarkedsfonde af den oplæringsydelse,  

 der udbetales til kontanthjælpsmodtagere under 25 år i særligt tilrettelagte  

 jobtræningsforløb.
 Som modstykke til bidragsfriheden blev oplæringsydelsens 3 satser pr. time  

 nedjusteret og fastsat til henholdsvis 49,80 kr., 59,75 kr. og 66,70 kr. (pr.  

 1. januar 1994).
Der blev efterfølgende konstateret en uoverensstemmelse mellem reglerne i  

 loven om kommunal aktivering og loven om arbejdsmarkedsfonde, hvorefter der  

 er bidragspligt for oplæringsydelsen.
For at løse uoverensstemmelsen blev  

 arbejdsmarkedsfondsloven ændret ved lov nr. 443 af 1. juni 1994, således at  

 oplæringsydelsen er fritaget for bidragspligt i perioden 1. januar til 31.  

 december 1994.
Da bidragsfritagelsen således bortfalder med udgangen af 1994, stilles der  

 herefter forslag om, at satserne for oplæringsydelsen forhøjes med virkning  

 fra 1. januar 1995 under hensyn til, at der fra og med dette tidspunkt skal  

 betales arbejdsmarkedsbidrag af ydelsen.
Bidragssatsen for 1995 er på 6 pct.
Der stilles samtidig forslag om, at det i en overgangsbestemmelse  

 fastlægges, at satserne for oplæringsydelsen for årene 1996-1998 bliver  

 reguleret i overensstemmelse med udviklingen i den bidragssats for  

 arbejdsmarkedsbidraget, der er gældende for lønmodtagere.
Forslaget herom er  

 begrundet i, at den samlede bidragssats for lønmodtagere efter reglerne i §  

 5, stk. 2 i lov om arbejdsmarkedsfonde er fastsat til 7 pct. i 1996 og 8 pct.  

 i 1997 og 1998. Med henvisningen til reglerne i § 5, stk. 4 og 7 i lov om  

 arbejdsmarkedsfonde sikres det, at beløbssatserne for oplæringsydelsen altid  

 reguleres i overensstemmelse med bidragssatsen for lønmodtagere, dvs. også i  

 situationer, hvor betingelserne i de nævnte bestemmelser for at nedsætte  

 bidragssatsen efter § 5, stk. 2, er opfyldt.
 I konsekvens af forslaget om en forhøjelse af oplæringsydelsen på grund af  

 arbejdsmarkedsbidraget stilles der endvidere forslag om mindre justeringer i  

 lovens ydelses- og refusionsregler, således at disse regler bliver tilpasset  

 den nye situation med betaling af bidrag.
Forsøgsbestemmelse Med gennemførelsen af loven om kommunal aktivering er der etableret vide  

 rammer for kommunernes tilrettelæggelse af aktiveringsindsatsen for  

 kontanthjælpsmodtagere.
 Det er imidlertid af afgørende betydning for at opnå en målrettet og  

 effektiv aktiveringsindsats, at der sker en styrkelse af forsøgsaktiviteterne  

 på aktiveringsområdet med henblik på at udvikle og afprøve nye metoder, der  

 kan øge fleksibiliteten i et bredt spektrum af løsningsmuligheder.
Det foreslås derfor, at der i aktiveringsloven indsættes en generel  

 bestemmelse om, at en kommunalbestyrelse kan få tilladelse til i en  

 forsøgsperiode at afprøve alternative aktiveringsforanstaltninger, der rækker  

 ud over de regler, som er indeholdt i loven.
Det forudsættes, at der i  

 forsøgsordningerne bliver tale om udgiftsmæssig neutralitet for staten, med  

 mindre der i det enkelte tilfælde tilvejebringes særskilte midler til  

 finansiering af forsøgsaktiviteten.
Der er ikke på nuværende tidspunkt aktuelle overvejelser om at gennemføre  

 konkrete forsøgsprojekter.
Men som eksempel og model for en mulig  

 forsøgsordning kan nævnes, at der i en kommune kan tænkes etableret forsøg  

 med nye typer af aktiveringstilbud eller med kombination af eksisterende  

 elementer, herunder med anvendelse af nye former for ydelser under  

 aktiveringsforløbet.
Som et andet eksempel kan nævnes forsøg med  

 differentierede regler om længden af visitationsperioden, dvs. fristen for  

 afgivelse af aktiveringstilbud.
 Forslaget om den nye forsøgsbestemmelse skal ses i sammenhæng med den  

 redegørelse om frikommuneprojektet, som den tidligere regering afgav til  

 Folketinget i marts 1994. I redegørelsen er det bl.a. nævnt, at der som  

 opfølgning på frikommuneprojektet bør tages initiativ til at sikre, at der i  

 flest mulige love om kommunale forhold indsættes bestemmelser, der giver  

 hjemmel til at gennemføre vidtgående forsøg.
 Den nye forsøgsbestemmelse supplerer således den gældende bestemmelse i  

 lovens § 30, hvorefter der i hvert af årene 1994 og 1995 er afsat en  

 forsøgspulje på 125 mio. kr. til beskæftigelse af kontanthjælpsmodtagere  

 inden for det kulturelle, sociale og humanitære område.
Økonomiske og administrative konsekvenser Forhøjelse af oplæringsydelsens satser Til § 1, nr. 1-5 og § 2 Der skønnes i hvert af årene 1995-1998 at være ca. 6.500 helårspersoner,  

 der er aktiveret med oplæringsydelse.
De skønnes at fordele sig med ca. 5.000  

 helårspersoner i den pligtmæssige aktivering og ca. 1.500 helårspersoner i  

 den ikke-pligtmæssige aktivering.
På den baggrund skønnes merudgiften for det  

 offentlige samt fordelingen på stat og kommune at have følgende forløb for  

 årene 1995-1998 (pl-niveau 1995):
 Note: Der vil være en tilsvarende merindtægt i form af  

 arbejdsmarkedsbidrag i årene 1995-1998 i forhold til situationen i 1994, hvor  

 der ikke betales arbejdsmarkedsbidrag af oplæringsydelsen.
Forsøgsbestemmelse Til § 1, nr. 6 og 7 Forslaget skønnes ikke at have økonomiske konsekvenser.
 Det bemærkes, at det samlede forslags økonomiske konsekvenser skal  

 forhandles med de berørte kommunale parter.
 Lovforslaget vil medføre et vist administrativt merarbejde for kommunerne  

 i forbindelse med betalingen af arbejdsmarkedsbidrag af oplæringsydelsen.
Bemærkninger til lovforslagets enkelte bestemmelser Til nr. 1-3 Der foretages med ændringsforslagene til § 15, stk. 2-4 en forhøjelse af  

 oplæringsydelsens satser i konsekvens af, at der med virkning fra 1. januar  

 1995 skal betales arbejdsmarkedsbidrag med 6 pct. af ydelsen.
De tre  

 timesatser foreslås forhøjet fra henholdsvis 49,80 kr., 59,75 kr. og 66,70  

 kr. til 53,20 kr., 63,80 kr. og 71,25 kr.
I beregningen af de nye satser  

 indgår den satsregulering, der pr. 1. januar 1995 foretages ud fra  

 satsreguleringsprocenten.
Til nr. 4 Efter lovens § 17 ydes der et tillæg til oplæringsydelsen i særligt  

 tilrettelagte jobtræningsforløb, når den kontanthjælp, som den aktiverede  

 ellers ville være berettiget til, er højere end oplæringsydelsen.
Herved  

 sikres det, at den aktiverede altid får en ydelse, der samlet set mindst  

 svarer til kontanthjælpen.
Når satserne for oplæringsydelsen forhøjes på grund af  

 arbejdsmarkedsbidraget, betyder det, at der sker en reduktion af tillægget  

 efter § 17, svarende til den del af oplæringsydelsen, der går til betaling af  

 arbejdsmarkedsbidraget.
For at kunne opretholde sigtet med § 17-tillægget og  

 således modvirke en nedgang i den samlede ydelse til den aktiverede, stilles  

 der forslag om, at arbejdsmarkedsbidraget fradrages i oplæringsydelsen ved  

 beregningen af § 17-tillægget.
Til nr. 5 Refusionsbestemmelsen i lovens § 24, stk. 1, nr. 4 omhandler de  

 situationer, hvor der gives tilbud om oplæringsydelse i særligt tilrettelagt  

 jobtræningsforløb med mere end 20 timers beskæftigelse pr. uge.
Staten  

 refunderer her 50 pct. af kommunernes udgifter vedrørende de timer, der  

 ligger ud over de første 20 timer pr. uge.
Den samlede refusion inkl. de  

 første 20 timer kan dog maksimalt svare til, hvad der kunne ydes i refusion  

 af kontanthjælp.
Bestemmelsen betyder således, at det beløb, som den  

 aktiverede alternativt ville have modtaget i kontanthjælp, fungerer som et  

 refusionsloft ved aktivering med oplæringsydelse i timer udover 20 timer om  

 ugen.
 Et uændret refusionsloft i forbindelse med forhøjelsen af oplæringsydelsen  

 som følge af arbejdsmarkedsbidraget ville medføre en ringere refusionsmæssig  

 stilling for kommunerne, ligesom det ville svække kommunernes incitament til  

 at give aktiveringstilbud med mere end 20 timer om ugen.
 Refusionsbestemmelsen foreslås derfor ændret, således at refusionsloftet  

 svarende til kontanthjælpen bliver forhøjet med det arbejdsmarkedsbidrag, der  

 betales af oplæringsydelsen.
Til nr. 6 Den foreslåede ændring er alene en konsekvens af forslaget i § 1, nr. 7.
Til nr. 7 Det foreslås, at der i loven indsættes en generel forsøgsbestemmelse, der  

 bemyndiger socialministeren til at godkende forsøgsordninger om aktivering af  

 kontanthjælpsmodtagere.
Der henvises om baggrunden for forslaget til de  

 almindelige bemærkninger.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommunal aktivering, jf. lovbekendtgørelse nr. 8 af 5. januar  

 1994, foretages følgende ændringer:
 1. I § 15, stk. 2, ændres »49,80 kr.« til:  

 »53,20 kr.«.
 2. I § 15, stk. 3, nr. 1-3, ændres »49,80 kr.«  

 til: »53,20 kr.«, »59,75 kr.« til: »63,80 kr.«  

 og »66,70 kr.« til: »71,25 kr.«.
 3. I § 15, stk. 4, ændres »66,70 kr.« til:  

 »71,25 kr.«.
§ 15. - - - Stk. 2. Til kontanthjælpsmodtagere under 25 år, der deltager i et  

 særligt tilrettelagt jobtræningsforløb, jf. § 5, udbetales en  

 oplæringsydelse, som i de første 20 timer om ugen udgør 49,80 kr. pr. time.
 Stk. 3. For timer ud over 20 timer om ugen udgør oplæringsydelsen  

 for kontanthjælpsmodtagere under 23 år følgende:
1) Første gang en modtager deltager i et særligt tilrettelagt  

 jobtræningsforløb, 49,80 kr. pr. time, 2) anden gang en modtager deltager i et særligt tilrettelagt  

 jobtræningsforløb, 59,75 kr. pr. time, hvis der kan fremvises et  

 oplæringsbevis, jf. stk. 7, og 3) tredje og efterfølgende gange en modtager deltager i et særligt  

 tilrettelagt jobtræningsforløb, 66,70 kr. pr. time, hvis der kan fremvises et  

 oplæringsbevis, jf. stk. 7.
 Stk. 4. For timer ud over 20 timer om ugen udgør oplæringsydelsen  

 for 23-24-årige kontanthjælpsmodtagere 66,70 kr. pr. time.
 4. I § 17, stk. 2 , indsættes efter »§ 16«:  

 »efter fradrag af arbejdsmarkedsbidraget«.
§ 17. - - - Stk. 2. Ville modtageren af oplæringsydelse efter § 15, stk. 2-4  

 eller ydelser efter § 16 være berettiget til en højere ydelse efter reglerne  

 om kontanthjælp i lov om social bistand, ydes et tillæg svarende til  

 forskellen.
 5. § 24, stk. 1, nr. 4, 2. pkt., affattes således:
 »Dette gælder dog højst af et beløb, der svarer til forskellen mellem  

 på den ene side summen af den kontanthjælp, som den unge ellers ville være  

 berettiget til med tillæg af arbejdsmarkedsbidraget af oplæringsydelse efter  

 § 15, stk. 2-4, og på den anden side summen af de refusionsberettigende  

 udgifter til ungdomsydelse efter nr. 3 og tillæg efter stk. 3.«.
 § 24. I tilbud om aktivering af kontanthjælpsmodtagere under 25 år  

 refunderer staten 50 pct. af en kommunes udgifter til:
 1) Ungdomsydelse beregnet efter reglerne om kontanthjælp i lov om social  

 bistand.
 2) Løntilskud i ungdomsydelsestilbud om aktivering med 20 timer om ugen  

 efter § 14, stk. 2.
 3) Ungdomsydelse i form af oplæringsydelse efter § 15, stk. 2, inkl.  

 udgifter til feriepenge, ATP-bidrag og AER-bidrag.
 4) Oplæringsydelse efter § 15, stk. 3 og 4, inkl. udgifter til feriepenge,  

 ATP-bidrag og AER-bidrag, der ydes i forbindelse med ungdomsydelse i form af  

 oplæringsydelse efter § 15, stk. 2. Dette gælder dog højst af et beløb, der  

 svarer til forskellen mellem den kontanthjælp, som den unge ellers ville være  

 berettiget til, og summen af de refusionsberettigende udgifter til  

 ungdomsydelse efter nr. 3 og tillæg efter stk. 3.
 5) Drift i forbindelse med ungdomsydelsestilbud inden for en grænse på 20  

 pct. af de samlede udgifter til ungdomsydelse beregnet efter reglerne om  

 kontanthjælp, ungdomsydelse i form af oplæringsydelse samt løntilskud, jf.  

 nr. 1-3.
 6. Overskriften til kapitel 11 affattes således:
 »Forsøgsaktiviteter«.
 7. Efter § 30 indsættes i kapitel 11:
» § 30 a.
Med henblik på at fremme aktiveringen af  

 kontanthjælpsmodtagere kan socialministeren efter ansøgning fra en  

 kommunalbestyrelse give tilladelse til etablering af forsøgsordninger, der  

 fraviger reglerne i denne lov.
Socialministeren bekendtgør tilladelsen.« Kapitel 11 Forsøgspulje § 30. Der afsættes til kommunerne i hvert af årene 1994 og 1995 en  

 forsøgspulje på 125 mio. kr. til beskæftigelse af kontanthjælpsmodtagere i  

 projekter med kulturelle, sociale og humanitære formål m.v.
Stk. 2. Midlerne kan anvendes som forsørgelsesgrundlag til  

 enkeltpersoner og som støtte til projekter, institutioner eller grupper af  

 personer i op til 1 år.
Det skal tilstræbes, at midlerne anvendes til formål,  

 der har et bredere sigte end støtte til beskæftigelse af  

 kontanthjælpsmodtagere efter gældende regler.
Stk. 3. . Den enkelte kommunes andel af det samlede puljebeløb  

 opgøres forholdsmæssigt på grundlag af kommunens andel af  

 kontanthjælpsmodtagere, og antal personer i aktiveringsforanstaltninger efter  

 kapitel 3. Antallet af personer opgøres på grundlag af skøn over det samlede  

 antal helårspersoner i året forud for tilskudsåret.
Puljebeløbet fastsættes  

 endeligt, når det faktiske antal personer i året forud for tilskudsåret  

 kendes.
 Stk. 4. Socialministeren kan fastsætte nærmere regler om  

 overførelse af ubrugte puljemidler til efterfølgende år.
Stk. 5. Af puljebeløbet for 1995 kan der anvendes op til 1,5 mio.  

 kr. til evaluering af ordningen.
Tilrettelæggelsen af evalueringen forhandles  

 med de kommunale parter.
 Stk. 6. Bestemmelsen i § 28 finder tilsvarende anvendelse.
