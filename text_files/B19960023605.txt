 I medfør af § 53 c, stk. 2, i lov om Københavns kommunes styrelse, jf.  

 lovbekendtgørelse nr. 616 af 18. juli 1995, som ændret ved lov 222 af 27.  

 marts 1996, fastsættes:
Bekendtgørelsens område.
Valgret og  

 valgbarhed.
Valgperiode og Bkendtgørelsens område § 1.  Bekendtgørelsen finder anvendelse ved valg til  

 de bydelsråd, hvis medlemmer efter borgerrepræsentationens beslutning skal  

 vælges af bydelens beboere.
 Stk. 2.  Beboernes valg af bydelsråd foretages efter  

 reglerne i lov nr. 140 af 8. marts 1989 om kommunale valg, som ændret ved lov  

 nr. 208 af 29. marts 1995, med de fravigelser, der er fastsat i denne  

 bekendtgørelse.
 Stk. 3.  De bekendtgørelser og cirkulærer, der er  

 udstedt med hjemmel i lov om kommunale valg, finder tilsvarende anvendelse  

 ved valg til bydelsråd med de fravigelser, der er en følge af, at valg alene  

 finder sted i bestemte bydele i Københavns Kommune, samt af de fravigelser,  

 der er fastsat i denne bekendtgørelse.
Valgret og valgbarhed § 2.  Valgret til bydelsrådet har enhver, der på  

 valgdagen har fast bopæl i bydelen, og som i øvrigt opfylder de betingelser  

 for valgret, der er fastsat i § 1 i lov om kommunale valg, jf. § 53 c, stk.  

 2, 2. pkt., i lov om Københavns kommunes styrelse.
 § 3.  Ingen kan udøve valgret uden at være optaget på  

 valglisten.
 Stk. 2.  Den, der er optaget på valglisten, men som ikke  

 længere har fast bopæl i bydelen, har ikke ret til at stemme.
 § 4.  Valgbar til bydelsrådet er enhver, der har  

 valgret til bydelsrådet, og som i øvrigt opfylder de betingelser for  

 valgbarhed, der er fastsat i § 3 og § 4 i lov om kommunale valg, jf. § 53 c,  

 stk. 3, 1. pkt., i lov om Københavns kommunes styrelse.
§ 5.  Den, der tirsdagen 4 uger før valgdagen er fyldt  

 60 år eller har været medlem af en kommunalbestyrelse eller et amtsråd i 2  

 hele sammenhængende valgperioder eller er medlem af borgerrepræsentationen  

 eller magistraten eller ikke har dansk indfødsret, har ikke pligt til at lade  

 sig opstille som kandidat til valg til bydelsråd.
Slettelse af kandidatlisten  

 sker efter reglerne i § 29 i lov om kommunale valg.
Valgperiode og valgdag § 6.  Medlemmerne af bydelsrådet vælges for perioden  

 fra 15. juni 1996 til 31. december 2001, jf. dog § 15, stk. 2 og 3.  

 Bydelsrådet træder i funktion i overensstemmelse med de bestemmelser herom,  

 som borgerrepræsentationen har fastsat i regulativet for bydelsrådet, jf. §  

 53 c, stk. 5, i lov om Københavns kommunes styrelse.
 Stk. 2.  Valg til bydelsråd finder sted tirsdag den 21.  

 maj 1996.
Valglister og valgkort § 7.  Borgerrepræsentationen udarbejder valglister  

 over bydelens vælgere og udsender valgkort m.v. i overensstemmelse med  

 reglerne i kapitel 2 i lov om kommunale valg.
Valgbestyrelse, valgstyrere og  

 tilforordnede vælgere § 8.  Borgerrepræsentationen vælger valgbestyrelse,  

 valgstyrere og tilforordnede vælgere i overensstemmelse med reglerne i  

 kapitel 3 i lov om kommunale valg og med de opgaver, der er nævnt i dette  

 kapitel, jf. dog stk. 2-4.
Stk. 2.  Der vælges senest den 2. april 1996 en  

 valgbestyrelse, der er fælles for alle bydele, hvor der skal afholdes valg  

 til bydelsråd.
Hvis borgerrepræsentationen før den 2. april 1996 har valgt  

 valgbestyrelse med henblik på valg til borgerrepræsentationen, er denne  

 valgbestyrelse tillige valgbestyrelse for valg til bydelsråd.
 Stk. 3.  Valgstyrerne vælges blandt vælgerne i kommunen.  

 De tilforordnede vælgere vælges blandt vælgerne i bydelen.
 Stk. 4.  Valgbestyrelsen fører en særskilt valgbog for  

 valget i hver bydel.
Kandidatlister til valget § 9.  Reglerne i kapitel 4 i lov om kommunale valg  

 finder tilsvarende anvendelse ved valg til bydelsråd, jf. dog stk. 2 - 5.
Stk. 2.  Kandidatlister til valget skal være  

 underskrevet af mindst 50 vælgere i bydelen som stillere.
Kandidatlister må  

 højst være underskrevet af 100 stillere.
Stk. 3.  En stiller skal opfylde betingelserne for  

 valgret til bydelsrådet.
Valgretsbetingelserne, bortset fra aldersbetingelsen  

 og betingelsen vedrørende varigheden af forudgående fast bopæl i riget, skal  

 dog være opfyldt senest mandagen 22 dage før valgdagen.
 Stk. 4.  Borgerrepræsentationen skal foretage den  

 bekendtgørelse, der er nævnt i § 22 i lov om kommunale valg, senest den 2.  

 april 1996.
 Stk. 5.  Den dato, der i § 33, stk. 1, i lov om  

 kommunale valg er angivet til 1. august i valgåret, er ved valg til bydelsråd  

 den 2. april 1996.
Afstemning på valgdagen § 10.  Reglerne i kapitel 5 i lov om kommunale valg  

 finder tilsvarende anvendelse ved valg til bydelsråd, jf. dog stk. 2.
 Stk. 2.  Borgerrepræsentationen kan bestemme, at  

 afstemningen skal foregå i andre afstemningsområder end ved valg til  

 Folketinget.
Brevstemmeafgivning § 11.  Reglerne i kapitel 6 i lov om kommunale valg  

 finder tilsvarende anvendelse ved valg til bydelsråd, jf. dog stk. 2-6.
 Stk. 2.  Brevstemmeafgivning på institutioner, der er  

 omfattet af § 60, stk. 1, nr. 2 og 3, i lov om kommunale valg, kan kun finde  

 sted på institutioner, der er beliggende i Københavns Kommune.
 Stk. 3.  Brevstemmeafgivning i hjemmet efter § 60, stk.  

 3, i lov om kommunale valg kan kun foretages af vælgere, der opholder sig i  

 Københavns Kommune.
 Stk. 4.  På folkeregistre uden for Københavns Kommune  

 kan brevstemmeafgivning senest finde sted fredagen før valgdagen.
 Stk. 5.  Brevstemmeafgivning på Færøerne, i Grønland, i  

 udlandet, på danske skibe i udenrigsfart og på danske havanlæg uden for dansk  

 område kan finde sted fra 2. april 1996.
 Stk. 6.  Ved brevstemmeafgivning anvendes samme  

 brevstemmemateriale som til folketingsvalg.
Opgørelse af afstemningen § 12.  Reglerne i kapitel 7 i lov om kommunale valg  

 finder tilsvarende anvendelse ved valg til bydelsråd.
Opgørelsen af valget § 13.  Reglerne i kapitel 8 i lov om kommunale valg  

 finder tilsvarende anvendelse ved valg til bydelsråd.
Fritagelse for valg.
Valgklager § 14.  Reglerne i kapitel 9 i lov om kommunale valg  

 finder tilsvarende anvendelse ved valg til bydelsråd, jf. stk. 2.
Stk. 2.  Enhver vælger i bydelen kan klage til  

 borgerrepræsentationen over valget.
Enhver vælger i bydelen kan endvidere  

 indbringe borgerrepræsentationens afgørelse i en klagesag for  

 indenrigsministeren.
Det valgte bydelsråd § 15.  Det valgte bydelsråd tiltræder den 15. juni  

 1996, jf. dog stk. 2.
Stk. 2.  Såfremt der inden den 15. juni 1996 er truffet  

 endelig afgørelse om, at der skal afholdes omvalg, tiltræder det valgte  

 bydelsråd ikke.
Hvis der den 15. juni 1996 eller senere træffes endelig  

 afgørelse om, at der skal afholdes omvalg, fratræder det valgte bydelsråd med  

 virkning fra dagen efter afgørelsens dato.
 Stk. 3.  Såfremt der har været afholdt omvalg, tiltræder  

 det valgte bydelsråd, når det er endeligt afgjort, at der ikke skal afholdes  

 fornyet omvalg.
 Stk. 4.  Stk. 1-3 træder i stedet for kapitel 10 i lov  

 om kommunale valg.
Medlemmers udtræden og stedfortræderes  

 indtræden i valgperioden § 16.  Reglerne i kapitel 11 i lov om kommunale valg  

 finder tilsvarende anvendelse på bydelsråd, jf. stk. 2.
 Stk. 2.  Bydelsrådet varetager de opgaver, der er  

 henlagt til kommunalbestyrelsen.
Forskellige bestemmelser § 17.  Reglerne i kapitel 12 i lov om kommunale valg  

 finder tilsvarende anvendelse ved valg til bydelsråd, jf. stk. 2.
 Stk. 2.  Borgerrepræsentationen varetager de opgaver,  

 der er henlagt til kommunalbestyrelsen.
Ikrafttræden § 18.  Bekendtgørelsen træder i kraft den 1. april  

 1996.
