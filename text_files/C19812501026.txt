1. FORMÅL Nærværende bestemmelser har til formål at sikre - som et led i  

 bestræbelserne på at lette værnepligtiges overgang til civil beskæftigelse  

 eller uddannelse - at værnepligtige får a. erhvervsorientering, hvorved forstås en forberedende vejledning, der  

 for interesserede kan resultere i en b. individuel erhvervsvejledning, hvorved forstås vejledning ved valg af  

 erhverv og uddannelse og/eller c. mulighed for at få anvist arbejde.
2. ANSVAR.
Chefen for tjenestestedet har ansvaret for, at der etableres  

 samarbejde med det stedlige arbejdsformidlingskontor, og at der som et led  

 heri foretages udveksling af oplysninger, ved at - tjenestestedet i mulig udstrækning holdes orienteret bl. a. om  

 arbejdsformidlingens vurdering af beskæftigelsessituationen, - tjenestestedet 2 - 3 måneder før hjemsendelse af værnepligtige  

 underretter arbejdsformidlingen om det påregnede antal hjemsendte.
Enhver  

 chef, under hvem der er oprettet talsmandsudvalg, jfr. dog pkt.3, har ansvar  

 for, at der gives det underlagte værnepligtige personel erhvervsorientering  

 samt tilbud om erhvervsvejledning og arbejdsformidling i overensstemmelse med  

 nærværende bestemmelser.
I det omfang, der ikke er oprettet talsmandsudvalg,  

 påhviler de nedenfor nævnte foranstaltninger kontaktudvalget.
 3. ERHVERVSORIENTERING.
a.
Generelt.
For at kunne opfylde ovennævnte formål er det nødvendigt at etablere et  

 opsøgende arbejde blandt de værnepligtige.
Det opsøgende arbejde vil  

 naturligt kunne udføres ved talsmændenes samtaler og drøftelser m.v. i de  

 valggrupper, der etableres i medfør af samarbejdsordningen samt ved  

 talsmændenes øvrige virke.
Chefen, under hvem talsmandsudvalget er oprettet,  

 skal følge arbejdet i valggrupperne og støtte talsmændenes virke.
b.
Foranstaltninger.
 1. Talsmænd m.v.
- Den lokale uddannelse af talsmand, der finder sted i med før af  

 samarbejdsloven, skal omfatte orientering om arbejdsformidlingens opgaver, om  

 de generelle uddannelsestilbud, bl.a. uddannelse ved specialarbejderskolerne.  

 Endvidere oplyses om reglerne for optagelse i arbejdsløshedskasse under  

 værnepligtstiden.
Disse emner kan medtages i den centrale  

 talsmandsuddannelse.
 - Talsmandsudvalget :
 I overensstemmelse med samarbejdsreglerne i forsvaret, der har til formål  

 bl. a. at fremme den enkeltes trivsel, skal der inden udløbet af de første 2  

 måneder efter mødet ved forsvaret på et møde i talsmandsudvalget gives  

 talsmændene en orientering, som meddeler dem den fornødne viden, der er en  

 forudsætning for at deltage i det opsøgende arbejde, herunder at kunne oplyse  

 om forholdene omkring arbejdsformidling og arbejdsløshedsforsikring.
 - Kontaktudvalget:
 Det påhviler chefen, under hvem der er oprettet kontaktudvalg, at  

 foranledige beskæftigelsesforholdene for de værnepligtige ved hjemsendelsen  

 jævnligt drøftet i kontaktudvalget med henblik på at følge de  

 foranstaltninger, der udøves i talsmandsudvalgene og eventuelt supplere disse  

 i fornødent omfang.
2. Alt værnepligtigt personel skal snarest muligt og  

 inden udløbet af de første 2 værnepligtsmåneder have modtaget en orientering  

 om mulighederne og betingelserne - jfr. "Lov om arbejdsformidling og  

 arbejdsløshedsforsikring m.v.", seneste bekendtgørelse med henblik på at  

 blive dagpengeberettiget så snart som muligt efter hjemsendelsen.
Ovennævnte  

 forhold omfatter også værnepligtige, der forretter tjeneste på Grønland og  

 Færøerne i henhold til bestemmelserne i arbejdsdirektoratets cirkulære af 7.  

 august 1973 og 1.august 1977.
 3. Til alt værnepligtigt personel skal der 2 - 3  

 måneder før hjemsendelsen gives såvel en generel som en personlig orientering  

 om mulighederne for at få hjælp til løsning af beskæftigelses og  

 uddannelsesmæssige problemer samt en orientering om mulighederne for eventuel  

 understøttelse i henhold til loven om arbejdsløshedsforsikring eller  

 bistandsloven m.v.
4. ERHVERVSVEJLEDNING og ARBEJDSFORMIDLING Erhvervsvejledning og arbejdsformidling for værnepligtige påhviler det  

 stedlige arbejdsformidlingskontor i henhold til lov om arbejdsformidling og  

 arbejdsløshedsforsikring m.v.
I den forbindelse er der ved Kundgørelse for  

 Forsvaret B.30-1969 (rettet ved Kundgørelse for Forsvaret B.19-1972) givet  

 værnepligtige adgang til, såfremt der ikke ved tjenestestedet er behov for  

 besøg fra arbejdsformidlingen, at kunne aflægge besøg ved et  

 arbejdsformidlingskontor.
I forbindelse med erhvervsorientering kan der ligeledes gives mulighed  

 for, at fagforbundene, repræsenteret ved repræsentanter fra arbejdernes  

 fællesorganisation, giver en orientering herom.
Endvidere skal der gives en  

 orientering om beskæftigelsesmulighederne og ansættelsesvilkårene i  

 forsvaret.
 5. SÆRLIGE FORHOLD.
Ovennævnte bestemmelser kan for søværnets vedkommende fraviges i det  

 omfang, sejlende tjeneste gør det nødvendigt.
De nævnte spørgsmål skal dog  

 tages op til drøftelse i de respektive udvalg, og foranstaltninger til at  

 medinddrage talsmændene i det opsøgende arbejde skal træffes.
Orienteringen,  

 jfr. afsnit 3.b. 2., vedrørende arbejdsløshedsforsikring skal under alle  

 omstændigheder gives i henhold til kundgørelsens bestemmelse.
 6. Bestemmelserne i Kundgørelse for Forsvaret  

 B.24-1972 udgår hermed.
 FMN 6.kt.03-348.
II.
Ved lov nr. 509 af 3. december 1980 om ændring at lov om  

 arbejdsformidling og arbejdsløshedsforsikring m.v. er denne lovs § 85 a. med  

 omgående virkning ophævet.
Som følge heraf udgår Kundgørelse for Forsvaret B.  

 1-1980 med virkning fra den 3. december 1980.
 FMN 6.kt.15-87.
III.
I KFF B. 16-1979 foretages følgende rettelser:
 Under pkt. 4.c, slettes:
»- et medlem fra Forsvarets Kursusinstitution, - et medlem fra  

 Militærpsykologisk Tjeneste.« I stedet tilføjes:
»- et medlem fra Forsvarsakademiet, - et medlem fra Forsvarets Center  

 for Lederskab.« FMN 1. kt.400.10-13.
 Poul Søgaard.
