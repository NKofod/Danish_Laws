(Foranstaltninger til imødegåelse af  

 tvangsauktioner samt til stimulering af omsætningen af  

 ejerboliger) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I realkreditloven, jf. lov nr. 841 af 20. december 1989, foretages  

 følgende ændringer:
 1. I § 25, stk. 1, indsættes efter »fritidshuse«:  

 »samt lån efter § 26, stk. 5«.
 2. I § 26, stk. 3, indsættes som 3. pkt.:
»Indtil den 1. september 1990 er den maksimale løbetid dog 30  

 år.« 3. I § 26 indsættes efter stk. 4 som nyt stykke:
» Stk. 5.  Til indfrielse af realkreditlån, hvortil  

 der er ansøgt om lånetilbud senest den 15. maj 1990 med en oprindelig løbetid  

 på 20 år, der består af mindst 40 pct. serielån, eller et tilsvarende  

 realkreditlignende lån, kan der indtil den 30. juni 1991 ydes nominallån med  

 en maksimal løbetid på 30 år.
Lån kan kun ydes, hvis efterstående panthavere  

 i hvert enkelt tilfælde meddeler samtykke hertil.
Lån efter 1. punktum kan  

 endvidere ydes til ekstraordinær nedbringelse af op til 5 pct. af restgælden  

 på efterstående pantebreve, såfremt ydelsen på disse pantebreve nedsættes  

 forholdsmæssigt.« Stk. 5  bliver herefter stk. 6.
§ 2 I lov om realkreditinstitutter, jf. lovbekendtgørelse nr. 571 af 15.  

 august 1989, som ændret ved lov nr. 842 af 20. december 1989, foretages  

 følgende ændringer:
 1. I § 10 c, stk. 1, ændres »restgælden på  

 realkreditlån, realkreditlignende lån og pensionskasselån« til:  

 »prioriteter«.
 2. I § 10 c, stk. 4, indsættes som 2. pkt.:
»Boligministeren kan forhøje antallet af ejendomme, hvortil der kan  

 ydes lån efter stk. 1.« 3. § 10 c, stk. 7, affattes således:
» Stk. 7.  Lån ydet efter stk. 1 forfalder ved  

 førstkommende ejerskifte.
Hensidden i uskiftet bo betragtes ikke som  

 ejerskifte.
Endvidere betragtes overgang til ægtefælle, livsarvinger,  

 medejere og personer, der har haft fælles bopæl med ejeren de sidste to år  

 før overdragelsen, ikke som ejerskifte.
Tinglysning af dokumenter, der er  

 nødvendige for optagelse af lån efter stk. 1 og 2, er fritaget for  

 tinglysningsafgift.
Boligministeren fastsætter efter forhandling med  

 justitsministeren regler om påtegning af dokumenter, som betingelse for  

 afgiftsfrihed.« 4. I § 10 c, stk. 12, ændres »senest 3 måneder efter  

 lovens ikrafttræden« til: »inden udgangen af september 1990«.
 5. I § 10 c, stk. 13, ændres »31. december 1990«  

 til: »30. juni 1991«.
§ 3 I lov om indeksregulerede realkreditlån, jf. lovbekendtgørelse nr. 572 af  

 15. august 1989, som ændret ved lov nr. 842 og lov nr. 843 af 20. december  

 1989, foretages følgende ændring:
 1. I § 2, stk. 14, indsættes som 2. og 3. pkt.:
»Tinglysning af dokumenter, der er nødvendige for optagelse af lån  

 efter 1. pkt., er fritaget for tinglysningsafgift.
Boligministeren fastsætter  

 efter forhandling med justitsministeren regler om påtegning på dokumenter som  

 betingelse for afgiftsfrihed.« § 4 I lov om realkreditlignende lån og andelsboliglån m.v., jf.  

 lovbekendtgørelse nr. 535 af 8. september 1988, som senest ændret ved lov nr.  

 844 af 20. december 1989, foretages følgende ændringer:
 1. I § 3 indsættes efter stk. 4 som nyt stykke:
» Stk. 5.  Til indfrielse af realkreditlån, hvortil  

 der er ansøgt om lånetilbud senest den 15. maj 1990 med en oprindelig løbetid  

 på 20 år, der består af mindst 40 pct. serielån, eller et tilsvarende  

 realkreditlignende lån, kan der indtil den 30. juni 1991 ydes nominallån med  

 en maksimal løbetid på 30 år.
Lån kan kun ydes, hvis efterstående panthavere  

 i hvert enkelt tilfælde meddeler samtykke hertil.
Lån efter 1. punktum kan  

 endvidere ydes til ekstraordinær nedbringelse af op til 5 pct. af restgælden  

 på efterstående pantebreve, såfremt ydelsen på disse pantebreve nedsættes  

 forholdsmæssigt.« Stk. 5  og 6 bliver herefter stk. 6 og 7.
 2. I § 3 a, stk. 1, ændres »restgælden på  

 realkreditlån, realkreditlignende lån og pensionskasselån« til:  

 »prioriteter«.
 3. I § 5, nr. 3, indsættes som nyt 2. pkt.:
»For lån til ejerskifte er den maksimale løbetid indtil den 1.  

 september 1990 dog 30 år.« 4. I § 6, stk. 1, indføjes efter »fritidshuse«:  

 »og lån efter § 3, stk. 5«.
 5. § 3 a, stk. 6, affattes således:
» Stk. 6.  Lån ydet efter stk. 1 forfalder ved  

 førstkommende ejerskifte.
Hensidden i uskiftet bo betragtes ikke som  

 ejerskifte.
Endvidere betragtes overgang til ægtefælle, livsarvinger,  

 medejere og personer, der har haft fælles bopæl med ejeren de sidste to år  

 før overdragelsen, ikke som ejerskifte.
Tinglysning af dokumenter, der er  

 nødvendige for optagelse af lån, der ydes efter stk. 1 og stk. 2, er fritaget  

 for tinglysningsafgift.« 6. I § 3 a, stk. 11, ændres »senest 3 måneder efter  

 lovens ikrafttræden« til: »inden udgangen af september 1990«.
 7. I § 3 a, stk. 12, ændres »31. december 1990«  

 til: »30. juni 1991«.
§ 5 I lov om stempelafgift, jf. lovbekendtgørelse nr. 805 af 1. december  

 1986, som senest ændret ved § 6 i lov nr. 255 af 25. april 1990, foretages  

 følgende ændringer:
 1. Efter § 34 indsættes:
 » § 34 A.  Dokumenter om overdragelse af  

 ejerboliger til helårsbeboelse er stempelfri, jf. stk. 2 og 3, når der  

 foreligger en bindende skriftlig aftale, hvor stempelpligten indtræder i  

 tidsrummet fra den 16. maj 1990 til og med den 1. september 1990.  

 Stempelfriheden er dog betinget af, at overdragelsesdokumentet eller senere  

 oprettet dokument om overdragelsen er indleveret til påtegning om  

 stempelfrihed senest den 28. september 1990.
Stk. 2.  Ejerboliger efter stk. 1 omfatter ejendomme som  

 nævnt i ligningslovens § 15 B, stk. 1-5, der tjener til bolig for ejeren  

 eller er opført med salg for øje.
Dokumenter om overdragelse af fritidshuse,  

 der ikke må anvendes til helårsbeboelse, er ikke omfattet af  

 stempelfritagelsen.
 Stk. 3.  For ejendomme, hvor vurderingsmyndighederne har  

 foretaget en fordeling af ejendomsværdien på den del af ejendommen, der  

 tjener til bolig for ejeren, og på resten af ejendommen efter  

 vurderingslovens § 33, stk. 4-7, er der kun stempelfrihed for den del af  

 ejendommens værdi, som forholdsmæssigt kan henføres til ejerens bolig.  

 Såfremt vurderingsmyndighederne på tidspunktet for dokumentets oprettelse  

 endnu ikke har foretaget nævnte fordeling, skal parterne, i tilfælde af  

 tvangsauktion erhververen, i dokumentet angive fordelingen af ejendommens  

 værdi efter bedste skøn.
Stk. 4.  Skatteministeren kan fastsætte regler for  

 påtegning på dokumenter og anden dokumentation, der skal tilvejebringes som  

 betindelse for stempelfrihed efter stk. 1.« 2. Efter § 57 A indsættes:
» § 57 B.  Stiftes underpant, eller indtræder  

 køber som debitor i medfør af dokument om overdragelse af ejerbolig til  

 helårsbeboelse som nævnt i § 34 A, er dokumenterne herom stempelfri i samme  

 omfang som overdragelsesdokumentet.
Stempelfriheden gælder dog ikke  

 ejerpantebreve, medmindre ejerpantebrevet oprettes til sikkerhed for  

 pengeinstitutlån til finansiering af den i overdragelsesdokumentet omhandlede  

 restkøbesum og pengeinstituttet som håndpanthaver erklærer, at  

 ejerpantebrevet alene vil blive anvendt til dette låneformål, hvorefter det  

 af instituttet vil blive foranlediget aflyst.
Ejerpantebrevets pålydende må  

 ikke overstige lånebeløbet med mere end 10 pct.
Stk. 2.  Skatteministeren kan fastsætte regler for  

 påtegning på dokumenter og anden dokumentation, der skal tilvejebringes som  

 betingelse for stempelfrihed efter stk. 1.« 3. I § 62 indsættes som stk. 7 og 8:
 » Stk. 7.  Dokumenter om optagelse af lån, der ydes  

 i henhold til § 10 c, stk. 1 og 2, i lov om realkreditinstitutter, § 2, stk.  

 14, i lov om indeksregulerede realkreditlån eller § 3 a, stk. 1 og 2, i lov  

 om realkreditlignende lån og andelsboliglån m.v., er stempelfri.
Stk. 8.  Skatteministeren kan fastsætte regler for  

 påtegning på dokumenter og anden dokumentation som betingelse for  

 stempelfrihed i henhold til stk. 7.« § 6 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  § 1, nr. 2, og § 4, nr. 3, finder anvendelse på  

 lån til ejerskifte, hvorom der er indgået bindende skriftlig aftale i  

 perioden fra 16. maj 1990 til og med den 1. september 1990.  

 Overdragelsesdokumentet skal være indleveret til påtegning om stempelfrihed  

 senest den 28. september 1990.
 Stk. 3.  § 1, nr. 3, og § 4, nr. 1, finder anvendelse på  

 lån, hvortil der er givet tilbud senest den 30. juni 1991. Lånet skal være  

 udbetalt senest den 30. juni 1992.
 Stk. 4.  § 5, nr. 1 og 2, har virkning fra og med den  

 16. maj 1990. § 5, nr. 3, finder anvendelse på dokumenter udstedt efter den  

 21. december 1989, og i tilfælde af at der allerede er erlagt stempelafgift,  

 godtgøres denne efter anmodning.
 Stk. 5.  § 2, nr. 3, § 3 og § 4, nr. 5, finder  

 anvendelse for dokumenter, der er anmeldt til tinglysning efter den 21.  

 december 1989. Afgift kan tilbagebetales efter anmodning.
Givet på Amalienborg, den 8. juni 1990 Under Vor Kongelige Hånd og Segl MARGRETHE R.
