I medfør af § 30 i lov om folkeskolen, jf. lovbekendtgørelse nr. 519 af 3. juli 1991, og efter forhandling med Lærernes Centralorganisation fastsættes:
 § 1.  Bekendtgørelsen omfatter timelærere,  

 vakancevikarer og vikarer ved selvstændige amtskommunale skoler for  

 vidtgående specialundervisning, ved tilsvarende skoler i Frederiksberg  

 Kommune og ved selvstændige kommunale skoler for vidtgående  

 specialundervisning, hvor en amtskommune efter overenskomst med kommunen om  

 driften afholder udgifterne i henhold til § 40, stk. 2, jf. § 19, stk. 2, i  

 folkeskoleloven.
 Stk. 2.  Timelærere, vakancevikarer og vikarer ved  

 observationsskoler og heldagsskoler samt ved undervisningscentre for svært  

 handicappede elever er ikke omfattet af bekendtgørelsen.
§ 2.  Reglerne i kap. 1-8 i Undervisningsministeriets  

 bekendtgørelse nr. 250 af 22. april 1991 om timelærere, vakancevikarer og  

 vikarer i folkeskolen uden for København finder tilsvarende anvendelse for de  

 samme personalegrupper ved den vidtgående specialundervisning i folkeskolen,  

dog med de ændringer, som følger af de særlige regler om tjenestetid  

 og for afspadsering/aflønning af ledere, lærere og børnehaveklasseledere ved  

 denne undervisningsform, jf.
Undervisningsministeriets cirkulærer herom.
 § 3.  Til timelærere, der er ansat den 1. august 1982  

 eller senere, faste vikarer, årsvikarer (faglærere), vakancevikarer og  

 månedslønnede vikarer ydes et særligt tillæg på kr. 11.900 (grundbeløb pr. 1.  

 oktober 1984). Ved nedsat tjenestetid reduceres tillægget forholdsmæssigt.
 Stk. 2.  Til timelønnede vikarer ydes et tillæg til  

 timelønnen på 12,5 pct.
 Stk. 3.  Timelærere, der er ansat før den 1. august  

 1982, bevarer som en personlig ordning den hidtidige klassificering i  

 lønrammeforløbene 18/25 og 18/26/28.
 § 4.  Bekendtgørelsen træder i kraft den 1. november  

 1991 og har virkning fra den 1. august 1990.
 Stk. 2.  Cirkulære af 20. januar 1983 om timelærere og  

 vikarer ved den vidtgående specialundervisning i folkeskolen ophæves.
Undervisnings- og Forskningsministeriet,  

 den 15. oktober 1991 P.
M.
V.
E.
B.
