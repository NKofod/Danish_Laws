Cirkulæreskrivelse om kontrol af  

 besøgende i arresthusene via Kriminalregistret (Til arrestinspektørerne og arresthusene) Det fremgår af § 12, stk. 3, i  

 Justitsministeriet, Direktoratet for Kriminalforsorgens cirkulære af  

 19. december 1980 om varetægtsarrestanters adgang til brevveksling og  

 besøg mv., at besøg af bestemte personer kan forbydes af  

 institutionens leder, når dette i det enkelte tilfælde findes  

 påkrævet af ordens- eller sikkerhedshensyn.
Det fremgår  

 endvidere af § 12, stk. 2, i Justitsministeriet, Direktoratet for  

 Kriminalforsorgens cirkulære af 18. december 1980 om de indsattes  

 adgang til brevveksling og besøg, at besøg af bestemte enkelte  

 personer kan forbydes af institutionens leder, hvis der søges  

 opretholdt en tilknytning, der i det væsentlige hidrører fra  

 fælles anstaltsophold.
Endelig fremgår det af § 12, stk. 3 i  

 sidstnævnte cirkulære, at besøg af bestemte personer i  

 øvrigt kan forbydes af institutionens leder, såfremt det i det  

 enkelte tilfælde skønnes påkrævet af ordens- og  

 sikkerhedshensyn eller for at forebygge strafbart forhold.
 I tilslutning til disse regler fastsætter  

 direktoratet, at det i forbindelse med ansøgning om  

 besøgstilladelse normalt bør sikres, at det, efter indhentet  

 samtykke, er kontrolleret, om der i Det centrale Kriminalregister findes  

 oplysninger om ansøgeren, som har betydning for sagens  

 afgørelse.
