Nr LSF 7 Forslag til Lov om ophævelse af lov om Forenings-Registeret Fremsat af erhvervsministeren (Jan Trøjborg) den 8. oktober 1997 Vedtaget ved tredjebehandling den 25. november 1997 Lov nr. 884 af 03/12/1997 Lov om Forenings-Registeret, jf. lovbekendtgørelse nr. 147 af 17. marts  

 1988, ophæves.
Tidspunktet for lovens ikrafttræden fastsættes af  

 erhvervsministeren.
Oprindeligt fremsat forslag Lov om Forenings-Registeret, jf. lovbekendtgørelse nr. 147 af 17. marts  

 1988, ophæves.
Tidspunktet for lovens ikrafttræden fastsættes af  

 erhvervsministeren.
Bemærkninger til lovforslaget Almindelige bemærkninger Som led i forenkling af erhvervsministeriets lovområde fremsættes  

 forslaget om ophævelse af lov om Forenings-Registeret.
Loven er fra 1926 og  

 giver foreninger, sammenslutninger m.v. muligheden for, for så vidt de ikke  

 kan optages i andre af staten oprettede registre, at få registreret navn,  

 betegnelse og kendetegn og dermed opnå eneret til disse.
I 1996 blev lov om Det CentraleVirksomhedsregister (CVR) vedtaget (lov nr.  

 417 af 22. maj 1996). Det nye register har til formål at indeholde grunddata  

 om juridiske enheder, foretage en entydig nummerering og stille grunddata til  

 rådighed for offentligheden.
På denne baggrund ses der ikke længere behov for  

 at opretholde muligheden for frivillig registrering i Forenings-Registeret,  

 da Forenings-Registerets grunddata for langt de fleste registrerede  

 foreninger sikres gennem CVR.
For så vidt angår de i Forenings-Registeret registrerede enerettigheder  

 vil disse i vidt omfang kunne sikres gennem en registrering i  

 Patentdirektoratet som vare- eller fællesmærke.
Patentdirektoratet har  

 oplyst, at selve navnet i enkelte tilfælde også er registreret.
Anvendelsen af registreringsmuligheden i Forenings-Registeret er  

 stagneret, da der igennem de sidste 5 år er sket en tilbagegang på ca. 1000  

 foreninger.
Der er nu alene registreret 1500 foreninger.
 I henhold til § 22 i bekendtgørelse nr. 548 af 20. juni 1996, om  

 anmeldelse, registrering, gebyr samt offentliggørelse m.v. i Erhvervs- og  

 Selskabsstyrelsen, slettes en forening af Forenings-Registeret, hvis  

 anmeldelse om fornyelse ikke er modtaget i Erhvervs- og Selskabsstyrelsen  

 senest 10 år fra den oprindelige eller seneste registreringsdato.
Uanset lovens ophævelse, vil de på ophævelsestidspunktet registrede  

 oplysninger blive bevaret, indtil der er forløbet 10 år fra den oprindelige  

 eller seneste registreringsdato.
Dette er en fortsættelse af den hidtidige  

 praksis for registreringer i Forenings-Registeret.
Lovens ophævelse betyder  

 derimod, at der fra ophævelsestidspunktet ikke vil kunne registreres  

 anmeldelser, uanset om det er nye optagelser i registeret eller  

 ændringer/fornyelser af allerede registrerede foreninger.
Det nærmere  

 tidspunkt for lovens ikrafttræden afhænger af ikrafttræden af CVR-loven,  

 således at erhvervsministeren fastsætter tidspunktet for ophævelse af lov om  

 Forenings-Registeret.
Høring Forslaget har været sendt til høring i Boligministeriet,  

 Kulturministeriet, Sundhedsministeriet, Ministeriet for Fødevarer, Landbrug  

 & Fiskeri, Miljø- og Energiministeriet, Indenrigsministeriet,  

 Justitsministeriet, Finansministeriet, Økonomiministeriet (CVR),  

 Skatteministeriet (Told- og Skattestyrelsen), LO, DA, Foreningen af  

 Statsautoriserede Revisorer, Foreningen af Registrerede revisorer,  

 Advokatrådet og Finansrådet.
Erhvervsøkonomiske, miljømæssige, statsfinansielle og administrative  

 konsekvenser Afskaffelse af Forenings-Registeret vil betyde et indtægtstab på ca.  

 200.000 kr. årligt.
Herudover har forslaget ikke miljømæssige,  

 statsfinansielle eller administrative konsekvenser.
Forholdet til EU-retten Lovforslaget indeholder ikke EU-retlige aspekter.
Skriftlig fremsættelse (8. oktober 1997) Erhvervsministeren (Jan Trøjborg):
 Hermed har jeg den ære for det Høje Ting at fremsætte:
 Forslag til lov om ophævelse af lov om Forenings-Registeret.
(Lovforslag nr.
L 7).
 Loven stammer tilbage fra 1962 og giver foreninger m.v. mulighed for, for  

 så vidt de ikke kan optages i andre af staten oprettede registre, at få  

 registreret visse grunddata, herunder navn, betegnelse og kendetegn, og  

 dermed opnå eneret til disse.
 I 1996 blev lov om Det Centrale Virksomhedsregister (CVR) vedtaget, jf.  

 lov nr. 417 af 22. maj 1996. Dette nye register, som forventes driftsklar i  

 løbet af 1998/99, har til formål at indeholde grunddata om juridiske enheder  

 og stille disse grunddata til rådighed for offentligheden.
 Da Forenings-Registerets grunddata for langt de fleste registrerede  

 foreningers vedkommende sikres gennem CVR, ses der ikke længere behov for at  

 opretholde muligheden for frivillig registrering i Foreningsregisteret.
 Uanset lovens ophævelse vil de på ophævelsestidspunktet registrerede  

 oplysninger i overensstemmelse med hidtidig praksis blive bevaret, indtil der  

 er forløbet 10 år fra den oprindelige eller seneste registreringsdato.
 For at sikre den tidsmæssige sammenhæng med idriftsætningen af  

 CVR-registeret, indeholder lovforslaget bestemmelse om, at det nærmere  

 tidspunkt for ophævelsen af lov om Forenings-registeret fastsættes af  

 erhversministeren.
 Idet jeg i øvrigt henviser til lovforslagets bemærkninger, skal jeg  

 anbefale forslaget til det Høje Tings velvillige behandling.
