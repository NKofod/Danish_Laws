Tillægsbetænkning afgivet af Skatteudvalget den 2. juni 2004 Tillægsbetænkning over Forslag til lov om  

 ændring af selskabsskatteloven (Konsekvensændringer som følge af lov om ændring af lov om  

 elforsyning, lov om naturgasforsyning og lov om varmeforsyning) [af skatteministeren (Svend Erik Hovmand)] 1. Udvalgsarbejdet Lovforslaget blev fremsat den 21. april 2004 og var til 1.  

 behandling den 6. maj 2004. Lovforslaget blev efter 1. behandling henvist til  

 behandling i Skatteudvalget.
Udvalget afgav betænkning den 26. maj 2004.  

 Lovforslaget var til 2. behandling den 1. juni 2004, hvorefter det blev  

 henvist  

 til fornyet behandling i Skatteudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Spørgsmål Udvalget har efter afgivelsen af betænkning den 26. maj 2004  

 stillet 16 spørgsmål til skatteministeren til skriftlig besvarelse, som denne  

 har besvaret.
Skriftlige henvendelser Udvalget har under den fornyede udvalgsbehandling modtaget 1  

 skriftlig henvendelse fra Dansk Energi.
 Skatteministeren har over for udvalget kommenteret den  

 skriftlige henvendelse.
2. Indstillinger og politiske bemærkninger Et  

  

 flertal  

  

 i udvalget (udvalget  

 med undtagelse af EL) indstiller lovforslaget til  

  

 vedtagelse  

  

 i den affattelse, hvori det foreligger efter 2.  

 behandling.
 Et  

  

 mindretal  

  

 i  

 udvalget (EL) vil stemme hverken for eller imod lovforslaget.
 Enhedslistens  

 medlem af udvalget bemærker, at de svar, der er kommet fra Skatteministeriet,  

 øger usikkerheden om, hvorvidt der med denne lov er skabt sikkerhed imod nye  

 skattehuller på dette område.
Som  

 det fremgår af svaret på spørgsmål 20, udelukker denne lov ikke alle  

 muligheder  

 i skattelovgivningen for, at skattemæssige afskrivninger i kollektive  

 elforsyningsselskaber kan udnyttes i et andet selskab.
Skatteministeren mener  

 tilsyneladende, at lov om elforsyning forhindrer en sådan udnyttelse.
Her er  

 svaret dog ikke klart, hvorfor det er nødvendigt med nye spørgsmål.
 Det  

 er også bemærkelsesværdigt, at skatteministeren stadig ikke tør garantere, at  

 alle skattehuller i denne forbindelse bliver lukket med denne lov.
Desuden  

 er det et principielt problem, at dette skattemæssige spørgsmål reguleres via  

 en helt anden lov, lov om elforsyning.
Det var også denne lov, man før troede  

 kunne forhindre en utilsigtet anvendelse af skattereglerne.
Det kunne den  

 ikke,  

 og det har nu medført et provenutab på 230 mio. kr.
Af  

 ministerens svar på spørgsmål 15 fremgår, at der inden for denne lovs område  

 er  

 tale om afskrivningsmuligheder, der det første år udgør 4 mia. kr., svarende  

 til en skattebesparelse på over 1 mia. kr.
Et eventuelt skattehul vil altså  

 have ganske store økonomiske konsekvenser.
Med  

 den store usikkerhed, der knytter sig til denne lov, er det meget  

 utilfredsstillende, at regeringen nægter at udlevere det notat fra  

 kammeradvokaten, der indeholder fortolkninger af lov om elforsyning, og som  

 påviser det skattehul, der nu søges lukket med lovforslaget.
Med denne  

 afvisning  

 gør regeringen det sværere for Folketinget at sikre, at lovforslaget er  

 tilstrækkeligt  

 i forhold til det angivne formål.
 Da  

 lovforslaget trods alt lukker nogle skattehuller, vil Enhedslisten dog ikke  

 stemme imod loven, men undlade at stemme.
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Lars Christian Lilleholt (V)  

 Peter Christensen (V)  

 Freddy Dam (V)  

 Kristian Jensen (V)  

  

  nfmd.  

  

 Mikkel Dencker (DF)  

 Colette L.
Brix (DF)  

 Charlotte Dyremose (KF)  

 Else Theill Sørensen (KF)  

 Jann Sjursen (KD)  

 Erik Mortensen (S)  

 Henrik Sass Larsen (S)  

 Jacob Buksti (S)  

 Jens Peter Vernersen (S)  

  

  fmd.  

  

 Ejner Jensen (S)  

 Morten Homann (SF)  

 Anders Samuelsen (RV)  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
