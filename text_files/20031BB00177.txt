Fremsat den 14. april 2004 af Frode Sørensen (S),  

 Morten Bødskov (S), Per Kaalund (S) og Lissa Mathiasen (S) Forslag til folketingsbeslutning om Automatisk Trafikkontrol på motorvejene Folketinget pålægger regeringen at tage de nødvendige  

 initiativer til at sikre, at der indføres Automatisk Trafikkontrol (ATK) på  

 udvalgte danske motorveje, hvor risikoen ved at færdes, er særlig høj.
Bemærkninger til forslaget Høje hastigheder er fortsat den store synder, når det  

 gælder drab og alvorlige kvæstelser i trafikken.
Det er veldokumenteret i  

 Danmark, at farten tegner sig for 25-50 pct. af samtlige trafikulykker.
Den 30. april 2004 stiger hastighederne på landets  

 motorveje.
Regeringen og Dansk Folkeparti har indgået forlig om, at den  

 generelle hastighedsgrænse hæves fra 110 km/t til 130 km/t på mere end  

 halvdelen af de danske motorveje.
Hastighedsstigningen vil ikke blot hæve farten på  

 motorvejene, den vil tilsvarende hæve antallet af dræbte og alvorligt  

 kvæstede  

 i trafikken.
Vejdirektoratet skønner forsigtigt, at højere hastighedsgrænser  

 må  

 forventes at medføre 2-3 flere trafikdræbte, 7-15 flere tilskadekomne og 5-10  

 flere personskadeulykker hvert eneste år (Retsudvalgets betænkning over L 2,  

 folketingsåret 2002-03, 22. maj 2003).
I forvejen er udviklingen på de danske motorveje gået i  

 retning af farligere trafik.
De sidste 10 år er antallet af ulykker på  

 motorvejene steget med 87 pct. og antallet af personskader steget med 107  

 pct.  

 Gennemsnitshastighederne er siden 1995 steget tilsvarende fra 114 km/t til  

 120  

 km/t og ligger generelt over de tilladte fartgrænser (Havarikommissionen  

 2003,  

 rapport nr. 2).
Og netop farten tegner sig for størstedelen af ulykkerne på  

 de danske motorveje.
I mere end halvdelen af de ulykker, som er analyseret i  

 Havarikommissionen for Vejtrafikulykkers seneste rapport, er  

 hastighedsgrænserne overtrådt.
I to tredjedele af ulykkerne er farten enten  

 medvirkende til, at ulykken opstår, eller forværrer de impliceredes skader  

 (Havarikommissionen 2003, rapport nr. 2).
Forslagsstillerne finder det uacceptabelt, at indførelsen  

 af en hastighedsgrænse på 130 km/t skal resultere i flere dræbte og kvæstede  

 på  

 de i forvejen farlige danske motorveje.
Forslaget pålægger derfor  

 justitsministeren at tage de fornødne initiativer til at sikre, at  

 hastighedskontrollen skærpes gennem indførelse af Automatisk Trafikkontrol  

 (ATK) på særlig risikofyldte motorvejsstrækninger.
 Erfaringer fra Norge og Sverige peger entydigt på, at ATK  

 er det mest effektive redskab til at kontrollere hastigheden på motorvejene.  

 Af  

 justitsministerens eget svar til Folketingets Retsudvalg fremgår det, at  

 indførelsen af ATK i de øvrige skandinaviske lande har resulteret i yderst  

 markante reduktioner i antallet af ulykker (Retsudvalget, L 98  bilag  

 14).
 Automatisk Trafikkontrol har samtidig en stærkt præventiv  

 effekt, fordi den øgede opdagelsesrisiko ved trafikkontrollen medfører  

 markante  

 forandringer i trafikanternes adfærd.
Regeringen har i forbindelse med hastighedsændringen til  

 130 km/t bebudet forstærket politikontrol på motorvejene, højere bøder for  

 overtrædelse af fartgrænserne og lavere grænser for frakendelse af kørekort  

 ved  

 kørsel på motorvej (Redegørelse om regeringens initiativer med henblik på en  

 reduktion i antallet af dræbte i trafikken, jf.
Trafikudvalget, alm. del  

   

 bilag 1598, folketingsåret 2002-03). Forslagsstillerne ser positivt på  

 initiativerne, men betragter dem ikke som tilstrækkelig garanti for en  

 skærpet  

 kontrol med hastigheden på motorvejene.
Forslagsstillerne mener derfor, at det i takt med, at  

 hastighedsgrænsen sættes op til 130 km/t på motorveje, er nødvendigt at  

 indføre  

 ATK på de motorvejsstrækninger, hvor Vejdirektoratet vurderer at  

 færdselsrisikoen er særlig høj.
Forslagsstillerne henviser til  

 ATK-modellerne,  

 der med stor succes er implementeret i Sverige og Norge, og pålægger  

 regeringen  

 at vurdere, hvilke løsninger der fungerer mest hensigtsmæssigt på de danske  

 motorveje.
 Forslagsstillerne anser samtidig indførelse af ATK på  

 motorvejene som et nødvendigt skridt mod realisering af  

 Færdselssikkerhedskommissionens mål, hvorefter der skal ske en reduktion i  

 antallet af trafikdræbte og -kvæstede på 40 pct. frem til år 2012.  

 Forslagsstillerne  

 konstaterer med stor beklagelse, at regeringens hastighedsgrænse på 130 km/t  

 virker stik imod intentionerne i dette mål.
Erfaringer med ATK på motorveje i Norge og Sverige Indførelsen af ATK i Norge og Sverige har resulteret i en  

 markant reduktion i antallet af ulykker på motorvejene i begge lande (jf.  

 Retsudvalget, L 98  bilag 14).
I Norge har myndighederne konstateret en gennemsnitlig  

 ulykkesreduktion på ca. 20 pct. som en konsekvens af ATK.
Samtidig  

 konstaterer  

 de norske vejmyndigheder, at trafikanterne nedsætter hastigheden.
Der opereres i Norge med tre kriterier for, at ATK anvendes  

 på en motorvejsstrækning: For det første skal ulykkesfrekvensen på  

 strækningen  

 være højere end gennemsnittet for tilsvarende strækninger.
For det andet  

 stilles der krav med hensyn til ulykkestæthed på stedet, idet der mindst skal  

 være 0,5 ulykker pr. km pr. år.
For det tredje skal gennemsnitshastigheden på  

 strækningen være højere end den tilladte hastighed på strækningen.
Som måleudstyr anvendes sensorer i asfalten (kontrolbokse).  

 Siden oktober 2001 har man i Oslo desuden anvendt digitale kameraer.
Der  

 opereres med en tolerancegrænse på 10 pct. over den tilladte hastighed.
I Sverige har myndighederne ligeledes konstateret markante  

 reduktioner i antallet af ulykker på hele 60 pct. for så vidt angår uheld med  

 dødelig udgang samt et fald på 30 pct. for så vidt angår uheld med alvorlig  

 personskade.
Endvidere har myndighederne konstateret et fald i  

 gennemsnitshastighederne på 4-11 km/t.
I Sverige udføres ATK af vejvæsenet og politiet i  

 fællesskab på 50 vejstrækninger, svarende til i alt 646 km vej.
Som  

 måleudstyr  

 anvendes digitale kameraer, der fotograferer føreren og køretøjet forfra.
Der  

 opereres med en tolerancegrænse på 5 km/t.
Erfaringer fra danske forsøg med ATK Erfaringerne fra hjemlige forsøg med ATK peger på, at også  

 de danske veje bliver mere sikre efter indførelse af ATK.
Herhjemme blev der den 1. januar 1999 igangsat forsøg med  

 Automatisk Trafikkontrol i politikredsene i København, Frederiksberg,  

 Svendborg  

 og Odense samt i Gentofte og Gladsaxe kommuner.
Forsøgene sluttede formelt  

 den  

 1. april 2000.
Evalueringen af forsøgene viser et fald i gennemsnitshastighederne  

 på 2,4 km/t i de sidste måneder af forsøgsperioden, svarende til et fald på  

 ca.  

 5 pct.
Mange steder har det betydet, at gennemsnitshastighederne nu er faldet  

 til under hastighedsgrænsen (Vejdirektoratet 2000, rapport nr. 210).
Bag de beskedne tal gemmer sig en markant gevinst for  

 færdselssikkerheden.
I forsøgsområderne faldt antallet af trafikdræbte og  

 -tilskadekomne således med hele 20 pct. mod et generelt fald på 13 pct. i  

 resten af Danmark (jf. www.vejdirektoratet.dk).
Evalueringen af forsøget med ATK viser samtidig, at  

 borgernes opbakning til den øgede kontrol har været støt stigende i  

 forsøgsperioden.
Således var der i 1999 65 pct. af de spurgte, som betragtede  

 ATK som en »god idé«, mens det lignende tal 2 år tidligere lå på 48 pct.  

 (Vejdirektoratet 2000, rapport nr. 210).
Fra den 1. april 2000 er Automatisk Trafikkontrol indgået  

 som led i politiets egen kontrol, og der er fra 2001 etableret en  

 landsdækkende  

 kontrolordning.
I dag sker ATK på motorvejene dog kun i forbindelse med  

 vejarbejder.
 I dag gælder der fem kriterier for iværksættelse af ATK på  

 de danske veje:
1.  

 	  

    

 at det er farlige  

 strækninger med mange ulykker, 2.  

 	  

    

 at der er tale om  

 en skolevej eller en vej med andre institutioner, 3.  

 	  

    

 at der er  

 vejarbejde, 4.  

 	  

    

 at det er en  

 landevejsstrækning, der løber gennem mindre byer, eller 5.  

 	  

    

 at det er utrygge  

 veje, hvor beboerne selv har ønsket hastighedskontrol.
Skriftlig fremsættelse Frode Sørensen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om Automatisk Trafikkontrol på motorvejene.
(Beslutningsforslag nr.
B 177).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
