 I medfør af § 1, stk. 1 og 2, og § 6, stk. 2, i lov om foderstoffer, jf.  

 lovbekendtgørelse nr. 422 af 15. maj 1996, samt § 24 og § 35, stk. 2, i lov  

 om husdyrsygdomme, jf. lovbekendtgørelse nr. 381 af 7. juni 1993 og efter  

 bemyndigelse fra ministeren for fødevarer, landbrug og fiskeri, fastsættes:
 § 1.  Protein af pattedyr må ikke indgå i foder til  

 drøvtyggere.
 Stk. 2.  Bekendtgørelsens bestemmelser er ikke gældende  

 for mælk, bestanddele af mælk og produkter fremstillet udelukkende af mælk.
§ 2.  Ved produktion, salg eller udlevering af foder  

 med indhold af animalsk protein, fremstillet helt eller delvist af protein af  

 pattedyr, skal foderet være tydeligt mærket med ordene: »Indeholder  

 animalsk protein af pattedyr.
Må ikke anvendes som foder til  

 drøvtyggere«.
Stk. 2.  Indtil 15. marts 1997 kan foder med indhold af  

 animalsk protein fremstillet helt eller delvist af protein af drøvtyggere,  

 sælges eller udleveres, såfremt dette tydeligt er mærket med ordene:  

 »Indeholder animalsk protein af drøvtyggere.
Må ikke anvendes som foder  

 til drøvtyggere«, og foder med indhold af animalsk protein af andre  

 pattedyr kan sælges eller udleveres, uden at foderet er mærket i henhold til  

 stk. 1.
 § 3.  Virksomheder, der fremstiller foder med indhold  

 af animalsk protein, skal efter anmodning fra Plantedirektoratet fremlægge  

 dokumentation for det animalske protein, der er anvendt i produktionen, i  

 overensstemmelse med bilaget.
 Stk. 2.  På et foderstofproduktionsanlæg, der anvendes  

 til fremstilling af foder til drøvtyggere, må der ikke indgå råvarer med  

 indhold af pattedyrbestanddele.
§ 4.  Ved afgivelse til destruktion af kassater,  

 affald og uanvendelige dele af slagtedyr eller udlevering til autoriseret  

 dyrefoderfabrik af sunde dele af godkendte slagtedyr skal slagterier,  

 opskæringsvirksomheder og kødproduktvirksomheder forsyne materiale, som  

 indeholder dele af pattedyr, med mærkeseddel med påtryk: »Indeholder  

 dele af pattedyr.
Må ikke anvendes til fremstilling af foder til  

 drøvtyggere«.
 § 5.  Industri- og husholdningsaffald samt affald fra  

 storkøkkener, restauranter og lignende med indhold af animalske bestanddele  

 må ikke anvendes til fremstilling af foder til drøvtyggere.
 § 6.  Indførte foderstoffer må kun anvendes som foder  

 til drøvtyggere, såfremt der foreligger dokumentation for, at varer ikke  

 indeholder protein af pattedyr.
 Stk. 2.  Foreligger dokumentation i henhold til stk. 1  

 ikke, må foderet eller foderdelene kun forhandles eller udleveres med  

 påskrift som angivet i § 2.
 § 7.  Bestemmelserne i § 2 og § 6, gælder ikke for  

 hunde- og kattefoder, når varen udelukkende forhandles som hunde- eller  

 kattefoder, og ved import, eller inden den i øvrigt bringes i handelen,  

 forsynet med en varebetegnelse på dansk, hvoraf det fremgår, at der er tale  

 om hunde- eller kattefoder.
§ 8.  Veterinærdirektoratet fører tilsyn med  

 overholdelse af denne bekendtgørelse.
Tilsyn med overholdelse af  

 bestemmelserne i §§ 2, 3 og § 6 føres dog af Plantedirektoratet.
 § 9.  Medmindre højere straf er forskyldt efter anden  

 lovgivning straffes med bøde den, der overtræder § 1, stk. 1, eller §§ 2-6.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 10.  Bekendtgørelsen træder i kraft den 17. januar  

 1997. Samtidig ophæves bekendtgørelse nr. 203 af 16. april 1993 om foder med  

 indhold af animalsk protein af drøvtyggere.
 § 11.  Bekendtgørelsen gælder ikke for Grønland.
Veterinærdirektoratet, den 8. januar  

 1997 Erik Stougaard / Arne Sunesen Bilag Dokumentation af forbrug af animalsk protein 1. Virksomheder der ikke fremstiller foder til  

 drøvtyggere, kan afgive en erklæring til Plantedirektoratet herom og skal  

 herefter ikke føre regnskab med, hvilke typer af animalsk protein man  

 anvender i produktionen.
 2. Virksomheder, der fremstiller foder til  

 drøvtyggere, men som ikke anvender animalsk protein, kan afgive en erklæring  

 til Plantedirektoratet herom.
 3. Virksomheder, der fremstiller foder til  

 drøvtyggere, men som ikke indkøber animalsk protein med pattedyrbestanddele,  

 skal:
- samle og opbevare virksomhedens indkøbsfakturaer for animalsk protein, - dokumentere forbruget af animalsk protein i produktionen ud fra  

 produktionsrecepter og -mængder og foretage en månedlig og en årlig opgørelse  

 over indkøb, forbrug og lager.
 4. Virksomheder, der fremstiller foder til  

 drøvtyggere, og som indkøber animalsk protein med pattedyrbestanddele til  

 anden produktion, skal have to eller flere uafhængige produktionsanlæg med  

 tilhørende forsyningssiloer.
 For hvert af disse anlæg føres et seperat regnskab, hvor man skal:
- samle og opbevare virksomhedens indkøbsfakturaer for den anvendte type  

 af animalsk protein, - dokumentere forbruget af animalsk protein i produktionen ud fra  

 produktionsrecepter og -mængder og foretage en månedlig og en årlig opgørelse  

 over indkøb, forbrug og lagerbeholdning.
 Den i nr. 3 og 4 krævede dokumentation omfattende det løbende og det  

 seneste afsluttede produktionsår skal til enhver tid være tilstede på  

 virksomheden og skal på forlangende udleveres til Plantedirektoratets  

 kontrollører.
 Dokumentation skal omfatte oplysninger og arten af det anvendte animalske  

 protein, herunder eventuelt indhold af pattedyrbestanddele.
 (* 1) Bekendtgørelsen indeholder bestemmelser, der gennemfører  

 Kommissionens beslutning 94/381/EF af 27. juni 1994 om bestemte  

 beskyttelsesforanstaltninger med hensyn til bovin spongiform encephalopati og  

 opfodring af protein af pattedyr, som ændret ved beslutning 95/60/EF.
