§ 1.  Dommerkomiteen kan efter bestemmelserne i denne forretningsorden tildele en eller flere byer certifikat som Green City.
§ 2.  Formålet med tildeling af certifikat som Green  

 City er, at der gennem en geografisk koncentration af miljøteknologiske  

 udviklingsaktiviteter i den pågældende by skabes et stærkt miljøteknologisk  

 udviklingscenter og et synligt udstillingsvindue for Danmark som  

 miljøindustriel nation ud mod det globale miljøteknologiske marked § 3.  Dommerkomiteen består af en formand og  

 yderligere syv medlemmer.
 Stk. 2.  Dommerkomiteen sammensættes således, at den  

 besidder indsigt i erhvervsmæssige forhold, herunder eksport og miljøforhold,  

 lokal og regional samt forskningsmæssig indsigt, herunder indsigt i  

 sektorforskningen og de teknologiske serviceinstitutter.
Stk. 3.  Dommerkomiteen udpeges af industriministeren og  

 miljøministeren i fællesskab Stk. 4.  Formanden og medlemmerne udpeges for 3 år ad  

 gangen og kan udpeges i alt 2 gange.
Der kan ikke udpeges suppleanter Stk. 5.  Bortset fra faste mødedage, som dommerkomiteen  

 aftaler, afholder komiteen møde, så ofte formanden finder anledning dertil,  

 eller hvis 3 medlemmer til formanden fremsætter ønske herom med angivelse af  

 mødets emne.
Møder indkaldes med et varsel på mindst 5 arbejdsdage.
Møder  

 ledes af formanden.
 Stk. 6.  Hvis sager, der skal behandles på  

 dommerkomiteens møder, ikke er komiteens medlemmer i hænde senest 3  

 arbejdsdage før det pågældende møde, kan behandling kun finde sted, såfremt  

 samtlige i mødet deltagende medlemmer samtykker heri.
Stk. 7.  Dommerkomiteen er beslutningsdygtig, når mere  

 end halvdelen af dommerkomiteen er til stede.
Beslutning træffes ved  

 almindelig stemmeflerhed.
Hvert medlem har een stemme.
I tilfælde af, at  

 stemmerne står lige, er formandens stemme afgørende.
Når forholdene taler  

 derfor, kan formanden bestemme, at sager behandles ved skriftlig procedure.
 Stk. 8.  Dommerkomiteens afgørelser er endelige.
 Stk. 9.  Alle, der deltager i dommerkomiteens arbejde er  

 underkastet forvaltningsloven, lov nr. 571 af 19. december 1985, herunder  

 bestemmelserne om tavshedspligt og inhabilitet.
 § 4.  Dommerkomiteen har til opgave efter ansøgning og  

 ud fra de i stk. 4 nævnte kriterier at tildele en eller flere byer certifikat  

 som Green City.
Stk. 2.  Der kan tildeles certifikat som Green City til  

 en by bestående af en enkelt kommune.
Der kan endvidere tildeles certifikat  

 som Green City til et område bestående af flere kommuner, som ikke behøver at  

 være geografisk tilgrænsende, og som af dommerkomiteen anses for at udgøre en  

 naturlig helhed, således at formålet med kriterierne for tildeling af et  

 certifikat som Green City kan opfyldes.
Stk. 3.  Tildeling af certifikat som Green City sker ud  

 fra en række konkrete betingelser.
Certifikatet tildeles for en periode af  

 maksimalt 3 år ad gangen og kan af dommerkomiteen fratages den pågældende by,  

 såfremt de for tildelingen stillede konkrete betingelser af dommerkomiteen  

 ikke længere anses for at være opfyldt.
 Stk. 4.  Ved udformning af de konkrete betingelser for  

 tildeling af certifikat som Green City, bør dommerkomiteen i videst muligt  

 omfang inddrage følgende kriterier:
 Stk. 5.  En by, der tildeles certifikat somGreen City,  

 skal over for dommerkomiteen kunne dokumentere den økonomiske baggrund for  

 opbygning af en organisation til varetagelse af formålet med tildeling af  

 certifikat under hensyn til de ved tildelingen stillede betingelser.  

 Tildeling af certifikat som Green City indebærer ingen fortrinsstilling med  

 hensyn til offentlig finansiering eller medfinansiering af projekter i den  

 pågældende by og ingen afvigelse fra lovgivning og øvrige regler på det  

 pågældende område.
 § 5.  Industri- og Handelsstyrelsen er sekretariat for  

 dommerkomiteen.
 Stk. 2.  Sekretariatet deltager i dommerkomiteens møder.
Stk. 3.  Formanden kan, medmindre dommerkomiteens  

 flertal modsætter sig det, indbyde andre end komiteens medlemmer til at  

 deltage i komiteens møde eller en del af dette.
En sådan indbydelse skal  

 meddeles i forbindelse med udsendelse af dagsorden, og eventuel indsigelse  

 skal meddeles formanden gennem sekretariatet senest dagen før mødets  

 afholdelse.
Dommerkomiteen afgør, hvem der i øvrigt kan deltage i møderne.
 Stk. 4.  Forberedelse af dommerkomiteens møder, herunder  

 fastlæggelse af dagsorden, varetages af sekratariatet efter aftale med  

 formanden.
Stk. 5.  Der udarbejdes et kort referat med angivelse af  

 de trufne beslutninger samt hovedpunkter i drøftelserne.
I tilfælde af  

 afstemning angives resultatet heraf.
Mødereferatet underskrives af formanden.
 § 6.  Dommerkomiteen afgiver inden den 1. april en  

 årlig beretning om sin virksomhed i det foregående finansår til  

 industriministeren og miljøministeren.
 § 7.  Forretningsordenen træder i kraft den 4.  

 december 1992.
