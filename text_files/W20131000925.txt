Erstatningsansvarslovens § 26 - Tortgodtgørelse i sager vedrørende forbrydelser mod kønssædeligheden, nævnets j.nr. 13-520-00070 Skadevolder, som var 43 år gammel, blev idømt 3 måneders betinget fængsel for overtrædelse af straffelovens § 222, stk. 1, ved at have haft samleje med ansøger, der var 14 år gammel.
Ved straffastsættelsen lagde retten vægt på, at ansøger var 14 år, at der var tale om et enkeltstående forhold, ligesom det i øvrigt måtte lægges til grund, at ansøger deltog frivilligt og i ikke et ubetydeligt omfang tog initiativ til både kontakt og seksuelt samkvem.
 Ansøger søgte, som følge af ovenstående forhold, om en godtgørelse på 20.000 kr. for tort.
Nævnet tilkendte under hensyn til det pådømte forholds karakter 10.000 kr. i tortgodtgørelse.
Nævnet lagde ved udmålingen af godtgørelse vægt på, der var tale om et enkeltstående forhold, at ansøger havde deltaget frivilligt, at ansøger selv havde taget initiativet til kontakten med skadevolder, og at kontakten var fortsat efter det pådømte forhold.
Den store aldersforskel på 29 år blev ligeledes tillagt betydning.
