Betingelser for tvangsfikseringer ikke opfyldt  

 i 4 tilfælde, opfyldt i 2 tilfælde Sundhedsvæsenets Patientklagenævn fandt efter en samlet  

 vurdering at kunne godkende to af de seks gennemførte  

 tvangsfikseringer.
Nævnet fandt, at der i disse tilfælde var en  

 nærliggende fare for, at kvinden selv eller andre ville lide skade  

 på legeme eller helbred.
Nævnet lagde herved vægt på, at det af overlægens  

 erklæring, hospitalsjournal samt sygeplejekardex bl.a. fremgik, at  

 kvinden i det ene tilfælde forinden havde banket på væggene  

 samt gået tæt på og slået ud efter personalet.
I det  

 andet tilfælde lagde nævnet vægt på, at der i  

 kvindens handlemåde var tale om egentligt hærværk med deraf  

 følgende fare for, at hun selv eller andre ville lide skade på  

 legeme eller helbred.
 I begge situationer fandt Sundhedsvæsenets Patientklagenævnet,  

 at de omtalte tvangsfiksering opfyldte kravet om mindst indgribende  

 foranstaltning, idet nævnet herved lagde vægt på, at  

 kvinden forinden begge fikseringer med bælte forgæves var  

 forsøgt beroliget ved tilbud om samtale på hendes stue eller  

 opfordring til, at hun blot selv gik i seng.
 For såvidt angik de øvrige tvangsfikseringer, kunne  

 Sundhedsvæsenets Patientklagenævn tiltræde Det lokale  

 Psykiatriske Patientklagenævns afgørelse om, at betingelserne  

 herfor ikke var opfyldt.
 Sundhedsvæsenets Patientklagenævn lagde herved bl.a.  

 vægt på, at beskrivelsen i hospitalsjournal, tvangsprotokol og  

 sygeplejekardex vedrørende kvindens adfærd ikke stemte overens  

 og samlet ikke begrundede tvangsfikseringerne, ligesom der i flere  

 tilfælde ikke kom en læge til stede straks efter  

 tvangsfikseringens påbegyndelse.
