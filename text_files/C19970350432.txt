 Denne At-meddelelse oplyser om arbejdsmiljølovgivningens regler om  

 ugentligt fridøgn.
 Reglerne omfatter som hovedregel alle ansatte.
For ansatte under 18 år gælder særlige regler.
Der henvises til  

 At-meddelelse nr. 4.01.4 om unges arbejde.
 Reglerne i den Europæiske overenskomst om arbejde på køretøjer i  

 international vejtransport (AETR-reglerne) og EF's regler om  

 landevejstransport, administreres af Færdselsstyrelsen.
Fridøgn Inden for hver periode på 7 døgn skal den ansatte have et fridøgn.
 Bestemmelsen skal forstås således, at der ikke må være mere end 6 døgn  

 mellem 2 fridøgn.
 Fridøgnet skal ligge i umiddelbar tilslutning til en daglig hvileperiode.  

 Da den daglige hvileperiode er på 11 timer, vil den ansatte derfor normalt  

 have krav på en sammenhængende hvileperiode på 35 timer hvert 7. døgn.
Fridøgnet skal så vidt muligt falde på søndage og så vidt muligt samtidig  

 for alle, der er ansat i virksomheden.
Dette gælder dog ikke for landbrug og  

 gartneri, hvor fridøgnene kan falde på hverdage.
Fridøgn ved tjenesterejser Ved hjemkomsten fra en tjenesterejse til udlandet eller Færøerne og  

 Grønland skal der ydes de ansatte et erstatningsfridøgn, medmindre de ansatte  

 før eller under rejsen har haft et fridøgn inden for en periode af 7 døgn  

 forud for det første fridøgn efter hjemkomsten.
Omlægning af fridøgn Det ugentlige fridøgn kan, hvis arbejdet er omfattet af bilaget til  

 bekendtgørelsen, omlægges ved:
- arbejde med pasning af mennesker, dyr og planter - arbejde, der er nødvendigt for at bevare værdier - rådighedstjeneste - landbrugsarbejde.
 Ved omlægning af fridøgnet i forbindelse med rådighedstjeneste og  

 landbrugsarbejde må perioden mellem 2 fridøgn ikke overstige 12 døgn.
 Det omlagte fridøgn skal så vidt muligt gives i sammenhæng med et andet  

 fridøgn og således, at mindst det ene fridøgn ligger i umiddelbar tilslutning  

 til en daglig hvileperiode.
 Før arbejdsgiveren træffer beslutning om omlægning af fridøgnet, skal  

 tilrettelæggelsen af arbejdet drøftes med tillidsrepræsentanten eller, hvis  

 en sådan ikke findes, med de ansatte.
 Resultatet af drøftelsen er ikke bindende for arbejdsgiveren, men der bør  

 i videst muligt omfang tages hensyn til de ansattes ønsker.
Vedrørende fravigelse ved aftaler henvises til At-meddelelse nr. 5.01.3 om  

 aftaler om hvileperiode og fridøgn.
Vedrørende fravigelse ved  

 rådighedstjeneste henvises til At-meddelelse nr. 5.01.4.
Fravigelser Reglerne om ugentligt fridøgn kan fraviges i tilfælde, hvor  

 naturomstændigheder, ulykker, maskinsammenbrud eller lignende uforudsete  

 begivenheder forstyrrer eller har forstyrret den regelmæssige drift (force  

 majeure). Fravigelsen kan kun ske i nødvendigt omfang, og fravigelsen skal  

 noteres i tilsynsbogen eller på anden tilsvarende måde.
 Adgangen til at fravige reglen om ugentligt fridøgn ved force majeure  

 gælder også for virksomheder, der skal udføre det nødvendige arbejde med  

 reparation m.v. på den virksomhed, som er ramt af driftsforstyrrelsen.
 Force majeure skal forstås som en snæver undtagelse fra hovedreglen, idet  

 kun begivenheder, som er uforudsete, kan medføre, at reglerne om ugentligt  

 fridøgn kan fraviges, fx kan sygdom hos de ansatte normalt ikke betragtes som  

 force majeure.
 Arbejdstilsynet kan dispensere fra fridøgnsreglen i enkelttilfælde, hvor  

 arbejdets udførelsee efter dets art ikke kan opsættes, eller særlige  

 arbejdsforhold gør en fravigelse nødvendig.
 Det er en forudsætning, at arbejdet falder inden for bilagets område.
 Dispensationen gives af Arbejdstilsynet.
 Arbejdstilsynet vil normalt sikre sig, at tillidsrepræsentanten og den  

 pågældende organisation er indforstået, inden der gives dispensation.
 Kan dispensationen ikke indhentes i rette tid, kan fravigelser for et  

 enkelt fridøgn ske uden forudgående tilladelse, men fravigelsen skal snarest  

 muligt meddeles skriftligt til den stedlige arbejdstilsynskreds.
 Fravigelse uden forudgående tilladelse kan kun ske i de tilfælde, der er  

 nævnt i bilaget.
 Det er endvidere en forudsætning, at arbejdets udførelse efter dets art  

 ikke kan opsættes, eller at særlige arbejdsformer gør en fravigelse  

 nødvendig.
Kompenserende fridøgn I tilfælde af, at der ikke kan ydes et ugentligt fridøgn inden for hver  

 periode på 7 døgn ved fx uforudsete begivenheder (force majeure) eller ved  

 dispensering, skal der ydes et kompenserende fridøgn snarest muligt.
 Hvor forholdene undtagelsesvist er af en sådan karakter, at der ikke kan  

 ydes tilsvarende kompenserende fridøgn, skal der ydes passende beskyttelse.  

 Dette kan ske ved ekstraordinære sikkerhedsforanstaltninger,  

 arbejdsorganisatoriske eller administrative tiltag, herunder pauser og  

 perioder med mindre belastende arbejde.
Undtagelser Der gælder ingen regler om ugentligt fridøgn for:
- arbejde, der udføres i den ansattes hjem - arbejde i arbejdsgiverens private husholdning - arbejde, der udelukkende udføres af medlemmer af arbejdsgiverens  

 familie, der hører til hans husstand - repræsentanter og agenter, der arbejder uden for virksomhedernes faste  

 arbejdssted - personer i overordnede stillinger, der udelukkende eller hovedsageligt  

 udfører arbejde af ledende art, og som ikke er forpligtet til  

 arbejdstidsmæssigt at følge dem, de skal lede, eller følge en forud fastlagt  

 arbejdsturnus - personer i overordnede stillinger, der på grund af specialviden eller  

 lignende forhold har en særlig selvstændig stilling, inden for de former for  

 arbejde, der er omfattet af bilaget.
 Værkførere, formænd og andre, der direkte leder og har kontakt med de  

 ansatte inden for en afdeling eller et arbejdsområde, er omfattet af de  

 almindelige regler om ugentligt fridøgn, idet de ikke kan betragtes som  

 overordnede.
Jens Andersen Bilag Former for arbejde, hvor der kan ske undtagelser fra reglerne om ugentligt  

 fridøgn 1. Aktiviteter, der er kendetegnet ved afstand mellem  

 arbejdstagerens arbejdssted og bopæl eller ved afstand mellem arbejdstagerens  

 forskellige arbejdssteder.
 2. Vagt-, overvågnings- og døgnaktiviteter, der er  

 kendetegnet ved nødvendigheden af at beskytte goder og personer, fx når der  

 er tale om vagter, portnere eller vagtselskaber.
3. Aktiviteter, der er kenetegnet ved nødvendigheden  

 af at sikre kontinuerlige ydelser eller vedvarende produktion, fx når der er  

 tale om 4. Aktiviteter, hvor der opstår forudsigeligt  

 ekstraarbejde, fx inden for 5. Aktiviteter, der er kendetegnet ved flere kortere  

 arbejdsperioder i løbet af dagen, fx rengøringsarbejde.
--------------------------------------------------------------------- BAGGRUND:
 - Bekendtgørelse om hvileperiode og fridøgn m.v.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
 I At-meddelelse 0.01.1 findes en fortegnelse over gældende At-meddelelser.
