Betænkning afgivet af Retsudvalget den 6. december 2007 Betænkning og indstilling vedrørende valg af Folketingets ombudsmand Ifølge § 1 i lov om Folketingets Ombudsmand, jf. lov nr. 473 af 12. juni 1996, skal Folketinget efter hvert folketingsvalg vælge en ombudsmand.
 Retsudvalget har med henblik herpå afholdt et møde, i hvilket det blev oplyst, at formanden havde haft kontakt med Folketingets hidtidige ombudsmand, Hans Gammeltoft-Hansen, som havde erklæret sig villig til at modtage genvalg.
 Et flertal i udvalget (udvalget med undtagelse af DF) indstiller herefter, at Hans Gammeltoft-Hansen genvælges til Folketingets ombudsmand.
 Et mindretal i udvalget (DF) vil ved behandlingen af indstillingen om valg af Folketingets ombudsmand stemme hverken for eller imod, at Hans Gammeltoft-Hansen genvælges til Folketingets ombudsmand.
 Inuit Ataqatigiit, Siumut, Tjóðveldisflokkurin og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Kim Andersen V Søren Pind V Karsten Nonbo V Peter Skaarup DF fmd.
Marlene Harpsøe DF Colette L.
Brix DF Tom Behnke KF Vivi Kier KF Naser Khader NY Karen Hækkerup S Magnus Heunicke S Mogens Jensen S Julie Skovsby S Anne Baastrup SF nfmd.
Karina Lorentzen SF Simon Emil Ammitzbøll RV Line Barfod EL Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
