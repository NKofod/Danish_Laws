 God presseskik var overtrådt, og bladet blev pålagt at  

 offentliggøre et resumé af kendelsen, hvorved  

 Pressenævnet udtalte sin alvorlige kritik.
Kendelse fra Pressenævnet i sag nr.  

 66/1998 K har ved advokat Klavs von Lowzow klaget til  

 Pressenævnet over forsiden og en artikel bragt i KIG IND den 16. juli  

 1998, idet han mener, at god presseskik er tilsidesat.
På forsiden blev   blandt anden omtale   bragt et  

 mindre billede af klageren og dennes tidligere kæreste.
I den  

 forbindelse hed det: "Eks-kæreste anklager Linie 3'er: [K] STJAL MIN  

 BIL".
 Artiklen, der fyldte lidt over en side, havde  

 følgende overskrift: "[K] anklages af eks-kæresten: Biltyv".
 I artiklen hed det:
 "Der er en alvorlig kurre på tråden i  

 forholdet mellem den kendte Linie 3-mand, [K], og hans eks-kæreste,  

  Jeannie  Langvad.
Striden handler om en bil, en Mazda MX, som  Jeannie i sin  

 tid købte, mens hun endnu dannede par med [K].
Dén bil  

 kører Linie 3-stjernens nuværende kæreste,  Marion, nu  

 rundt i   til  Jeannies store bestyrtelse.
- En morgen var den væk.
Låsen til garagen var  

 brudt op, og bilen var flyttet i nattens mulm og mørke.
Der lå  

 en masse af mine ting i den.
Jeg meldt det straks til politiet, for jeg  

 vidste ikke, at [K] stod bag.
To dage efter så jeg hans nye  

 kæreste,  Marion, køre i den.
Og politiet bekræftede, at  

 den stod på [Ks] bopæl, fortæller  Jeannie.
- Da [K] opfordrede mig til at holde op med at arbejde,  

 for at vi kunne få mere tid til at hygge os sammen, indfriede han  

 resten af lånet, og bilen stod nu i hans navn.
Men han sagde, at bilen  

 stadig var min.
Jeg var jo noget naiv, men også meget forelsket, siger  

  Jeannie, der er meget vred på eks-kæresten.
- Jeg frygter samtidig, hvad han nu kan finde på.  

 Jeg siger ikke det hér for at hænge [K] ud.
Men jeg synes ikke,  

 han opfører sig særlig pænt.
Jeg tør næsten  

 ikke åbne min post.
Jeg har heller ikke fået mine smykker  

 tilbage.
De ligger i hans bankboks.
Der er også andre antikviteter, som  

 jeg heller ikke har fået retur.
Jeg taler ikke med ham.
Det  

 kræver et vist overskud, siger  Jeannie." Artiklen blev ledsaget af et stort billede af klagen med  

 følgende billedtekst: "Linie 3-stjernen, [K], anklages af  

 eks-kæresten,  Jeannie  Langvad, for at have stjålet hendes bil",  

 et lidt mindre billede af eks-kæresten med følgende billedtekst:  

 "To dage efter at  Jeannie  Langvads bil blev stjålet fra hendes  

 garage, så hun [K]s nuværende kæreste  

 køre i den.   Jeg er så gal på ham, siger  Jeannie." og  

 endelig et lille billede med følgende billedtekst: "[K] med sin nye  

 kærlighed,  Marion.
Nu er hun godt kørende." Klageren har anført, at han er ejer af bilen og har  

 været ejer af den siden 1993. Det er således usandt, at klageren  

 er en "biltyv" og at han har stjålet  Jeannie  Langvads bil.  Jeannie  

  Langvad anmodede selv klageren om at hente bilen, der stod i hendes  

 uaflåste garage.
Efter at klageren havde hentet bilen, meldte  Jeannie  

  Langvad bilen stjålet.
Politiet har imidlertid henlagt sagen efter at  

 have erfaret, at bilen stod hos klagen, som er ejer af bilen.
 Klageren har videre anført, at episoden fandt sted  

 i oktober 1997.
Klageren har nærmere anført, at bladet efter  

 hans opfattelse ikke har udvist kritik over for nyhedskilderne, i  

 særdeleshed, når disses udsagn kan vare farvet af personlig  

 interesse eller skadevoldende hensigt, ligesom oplysningen ikke er blevet  

 forelagt for klageren forud for offentliggørelsen i bladet.
Bladet har  

 derimod efter, at bladet var udkommet, kontaktet klageren for en kommentar.  

 Han har dog ikke ønsket at udtale sig til bladet.
 Klageren har yderligere anført, at artiklen tillige  

 er i strid med god presseskik, fordi omtalen er ærekrænkende og  

 agtelsesforringende, og fordi der bør iagttages varsomhed med  

 meddelelser om, at politianmeldelse er indgivet mod en navngiven person.
 Klageren har endelig anført, at han ikke  

 ønsker en berigtigelse bragt i bladet, idet han ikke ønsker  

 yderligere omtale i bladet.
 Bladet har i en udtalelse anført, at  Jeannie  

  Langvad forelagt klagen har fastholdt, at hun har udtalt sig som gengivet i  

 bladet.
Bladet har videre anført, at det klart  

 fremgår af artiklen, at bilen rettelig står i klagerens navn, og  

 at betegnelsen "biltyv" er udtryk for almindelig daglig tale for det forhold,  

 at klageren mod  Jeannie  Langvads vidende har taget bilen fra hendes garage.  

 Det er umiddelbart klart, at betegnelsen "biltyv" i forbindelse med artiklen  

 ikke fremstår som en strafferetlig sigtelse, men blot en dagligdags  

 betegnelse for de faktiske omstændigheder.
Der er derfor ikke bragt  

 noget udsagn, som set i sammenhængen kan opfattes som en  

 krænkelse.
Bladet har herudover anført, at den henvendelse,  

 som er sket fra bladet til klageren efter, at artiklen blev bragt, ikke  

 vedrørte et ønske om klagerens kommentar til den indklagede  

 artikel, men vedrørte en kommentar til en artikel i det  

 følgende nummer.
Da klageren ikke ønsker at udtale sig, ville  

 det ikke have været muligt at få en kommentar til artiklen.
Bladet har yderligere anført, at bladet korrekt har  

 videregivet nogle udtalelser fra en forsmået kæreste.
Det er  

 bladets opfattelse, at de to har haft et helt almindeligt ægteskabeligt  

 opgør, som på et tidspunkt har udartet sig på en for begge  

 parter noget ufiks måde.
Når et blad som KIG IND finder anledning  

 til at skrive om den slags ægteskabelige opgør, er det  

 også for at vise læserne, at almindelige og velkendte  

 skænderier mellem ægtepar også finder sted blandt kendte  

 personer, og at klageren i øvrigt i de seneste mere end 25 år  

 har gjort alt for at komme i pressens søgelys.
 Bladet har opsummerende anført, at den omtale, der  

 har fundet sted og overskriften "biltyv" har fuldt ud dækning i de  

 faktiske forhold og i øvrigt ikke er af en art, som berettiger til  

 nogen påtale.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Ole Askvig.
 Pressenævnet udtaler:
Det fremgår af artiklen, at den omtalte bil var  

 indregistreret i klagerens navn.
Det har derfor ikke været berettiget  

 at omtale klageren som biltyv i forbindelse med hans fjernelse af bilen fra  

 eks-kærestens bopæl.
Af denne grund og da en beskyldning om at være  

 biltyv er særdeles krænkende og agtelsesforringende, burde bladet  

 i det mindste have kontrolleret oplysningen ved forelæggelse for  

 klageren forud for offentliggørelsen.
Det har i den forbindelse ingen  

 betydning, at klageren efterfølgende har afvist at udtale sig til  

 bladet.
 Da overskriften hverken har dækning i artiklen eller  

 i de faktiske forhold, da bladet ikke har kontrolleret oplysningen om  

 klagerens påståede tyveri, og da bladet i øvrigt  

 ureflekteret har viderebragt påstande, der kan være farvet af  

 personlig interesse og fremsat i skadevoldende hensigt, har bladet tilsidesat  

 god presseskik, og Pressenævnet udtaler sin alvorlige kritik af KIG  

 IND.
 I medfør af medieansvarslovens § 49  

 pålægges det herefter den ansvarshavende redaktør af KIG  

 IND at offentliggøre følgende:
 "Kendelse fra Pressenævnet.
 KIG IND bragte i nummer 29, den 16. juli 1998 på  

 forsiden et billede af K samt følgende overskrift: "Eks-kæreste  

 anklager Linie 3'er: [K] STJAL MIN BIL". Artiklen i bladet havde  

 følgende overskrift: "[K] anklages af eks-kæresten: Biltyv".
 K har klaget til Pressenævnet, idet han finder, at  

 KIG IND har overtrådt god presseskik.
 KIG IND har i anledning af klagen bl.a. udtalt, at det  

 klart fremgår af artiklen, at bilen rettelig står i klagerens  

 navn, og at betegnelsen "biltyv" er udtryk for almindelig daglig tale for det  

 forhold, at klageren mod  Jeannie  Langvads vidende har taget bilen fra  

 hendes garage.
Pressenævnet udtaler i anledning af klagen, at det  

 fremgår af artiklen, at den omtalte bil var indregistreret i klagerens  

 navn.
Det har derfor ikke været berettiget at omtale klageren som  

 biltyv i forbindelse med hans fjernelse af bilen fra eks-kærestens  

 bopæl.
 Da overskriften hverken har dækning i artiklen eller  

 i de faktiske forhold, da bladet ikke har kontrolleret oplysningen om  

 klagerens påståede tyveri, og da bladet i øvrigt  

 ureflekteret har viderebragt påstande, der kan være farvet af  

 personlig interesse og fremsat i skadevoldende hensigt, har bladet tilsidesat  

 god presseskik, og Pressenævnet udtaler sin alvorlige kritik af KIG  

 IND.
København, den 23. september 1998 Per Sørensen, Aage Lundgaard, Tage Clausen og Ole  

 Askvig." Afsagt den 23. september 1998.
