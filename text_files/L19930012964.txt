 Den 30. maj 1991 undertegnedes i Ankara en overenskomst mellem Danmark og  

 Tyrkiet til undgåelse af dobbeltbeskatning og forhindring af  

 skatteunddragelse for så vidt angår indkomstskatter.
 Overenskomsten, og en dertil knyttet protokol, har følgende ordlyd:
Overenskomst mellem Kongeriget Danmark og Republikken Tyrkiet til undgåelse af  

 dobbeltbeskatning og forhindring af skatteunddragelse for så vidt angår  

 indkomstskatter Kongeriget Danmarks regering og Republikken Tyrkiets  

 regering, der ønsker at indgå en overenskomst til undgåelse af  

 dobbeltbeskatning og forhindring af skatteunddragelse for så vidt angår  

 indkomstskatter, er blevet enige om følgende bestemmelser:
Artikel 1 De af overenskomsten omfattede personer Denne overenskomst skal finde anvendelse på personer, der er hjemmehørende  

 i en af eller begge de kontraherende stater.
Artikel 2 De af overenskomsten omfattede skatter 1. Denne overenskomst skal finde anvendelse på  

 indkomstskatter, der pålignes på hver af de kontraherende staters, dens  

 politiske underafdelingers eller dens lokale myndigheders vegne, uden hensyn  

 til hvorledes de opkræves.
 2. Som indkomstskatter skal anses alle skatter, der  

 pålignes hele indkomsten eller dele af indkomsten, herunder skatter af  

 fortjeneste ved afhændelse af rørlig formue eller fast ejendom, skatter der  

 pålignes den samlede lønsum, der udbetales af foretagender, såvel som skatter  

 på formueforøgelse.
 3. De gældende skatter, på hvilke overenskomsten skal  

 finde anvendelse, er især:
(herefter omtalt som »tyrkisk skat«); (herefter omtalt som »dansk skat«).
4. Overenskomsten skal også finde anvendelse på alle  

 skatter af samme eller væsentlig samme art, der efter undertegnelsen af  

 overenskomsten pålignes som tillæg til, eller i stedet for, de gældende  

 skatter.
Ved slutningen af hvert år skal de kompetente myndigheder i de  

 kontraherende stater give hinanden underretning om væsentlige ændringer, som  

 er foretaget i deres respektive skattelove.
Artikel 3 Almindelige definitioner 1. Hvis ikke andet fremgår af sammenhængen har i denne  

 overenskomst følgende udtryk den nedenfor angivne betydning:
 2. Ved anvendelsen af denne overenskomst i en  

 kontraherende stat skal, medmindre andet følger af sammenhængen, ethvert  

 udtryk, som ikke er defineret deri, tillægges den betydning, som det har i  

 denne stats lovgivning om de skatter, hvorpå overenskomsten finder  

 anvendelse.
Artikel 4 Skattemæssigt hjemsted 1. I denne overenskomst betyder udtrykket »en  

 person, der er hjemmehørende i en kontraherende stat« enhver person, som  

 i henhold til lovgivningen i denne stat er skattepligtig der på grund af  

 hjemsted, bopæl, »lovmæssige hovedkontor«, ledelsens sæde eller  

 ethvert andet lignende kriterium.
 2. I tilfælde, hvor en fysisk person efter  

 bestemmelserne i stykke 1 er hjemmehørende i begge de kontraherende stater,  

 bestemmes hans status efter følgende regler:
3. I tilfælde, hvor en ikke fysisk person efter  

 bestemmelserne i stykke 1 er hjemmehørende i begge de kontraherende stater,  

 skal den anses for at være hjemmehørende i den stat, i hvilken dens virkelige  

 ledelse har sit sæde.
Hvis en sådan person imidlertid har sædet for dens  

 virkelige ledelse i en stat og dens »lovmæssige hovedkontor« i den  

 anden stat, skal de kompetente myndigheder i de kontraherende stater ved  

 gensidig aftale afgøre, i hvilken stat personen skal anses for at være  

 hjemmehørende i overenskomstens forstand.
Artikel 5 Fast driftssted 1. I denne overenskomst betyder udtrykket »fast  

 driftssted« et fast forretningssted, gennem hvilket et foretagendes  

 virksomhed helt eller delvis udøves.
 2. Udtrykket »fast driftssted« skal navnlig  

 omfatte:
 3. Et bygnings-, anlægs-, samle- eller  

 monteringsarbejde udgør kun et fast driftssted, hvis det varer mere en 6  

 måneder.
 4. Uanset de foranstående bestemmelser i denne artikel  

 skal udtrykket »fast driftssted« anses for ikke at omfatte:
 5. Uanset bestemmelserne i stykke 1, 2 og 3 skal i  

 tilfælde, hvor en person - der ikke er en sådan uafhængig repræsentant, som  

 omhandles i stykke 6 - handler i en kontraherende stat på vegne et  

 foretagende i den anden kontraherende stat, dette foretagende anses for at  

 have et fast driftssted i den førstnævnte kontraherende stat med hensyn til  

 hele den virksomhed, som denne person påtager sig for foretagendet, hvis  

 denne person:
 6. Et foretagende i en kontraherende stat skal ikke  

 anses for at have et fast driftssted i den anden kontraherende stat, blot  

 fordi det driver erhvervsvirksomhed i denne anden stat gennem en mægler,  

 kommissionær eller anden uafhængig repræsentant, forudsat at disse personer  

 handler inden for deres sædvanlige erhvervsvirksomheds rammer.
 7. Den omstændighed, at et selskab, der er  

 hjemmehørende i en kontraherende stat, behersker eller beherskes af et  

 selskab, der er hjemmehørende i den anden kontraherende stat, eller som  

 (enten gennem et fast driftssted eller på anden måde) udøver  

 erhvervsvirksomhed i denne anden stat, skal ikke i sig selv medføre, at et af  

 de to selskaber anses for et fast driftssted for det andet.
Artikel 6 Indkomst af fast ejendom 1. Indkomst, som en person, der er hjemmehørende i en  

 kontraherende stat, oppebærer af fast ejendom (herunder indkomst af land-  

 eller skovbrug), der er beliggende i den anden kontraherende stat, kan  

 beskattes i denne anden stat.
2. Udtrykket »fast ejendom« skal tillægges  

 den betydning, som det har i lovgivningen i den kontraherende stat, hvori den  

 pågældende ejendom er beliggende og skal omfatte enhver option eller  

 tilsvarende rettigheder med hensyn til denne.
Udtrykket skal i alle tilfælde  

 omfatte tilbehør til fast ejendom, besætning og redskaber, der anvendes i  

 land- og skovbrug, fiskepladser af enhver art, rettigheder på hvilke  

 civilretten om fast ejendom finder anvendelse, brugsrettigheder til fast  

 ejendom, samt rettigheder til varierende eller faste ydelser, der betales for  

 efterforskning og udnyttelse af mineralforekomster, kilder og andre  

 naturforekomster samt rettigheder til beløb, som udregnes under henvisning  

 til mængden eller værdien af produktionen fra sådanne forekomster; skibe,  

 både og luftfartøjer skal ikke anses for fast ejendom.
 3. Bestemmelserne i stykke 1 skal finde anvendelse på  

 indkomst, der hidrører fra direkte brug, udlejning eller fra enhver anden  

 form for benyttelse af fast ejendom.
 4. Bestemmelserne i stykke 1 og 3 skal også finde  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelse af frit erhverv.
Artikel 7 Fortjeneste ved erhvervsvirksomhed 1. Fortjeneste indvundet af et foretagende i en  

 kontraherende stat kan kun beskattes i denne stat, medmindre foretagendet  

 driver erhvervsvirksomhed i den anden kontraherende stat gennem et der  

 beliggende fast driftssted.
Såfremt foretagendet driver en sådan virksomhed,  

 kan dets fortjeneste beskattes i den anden stat, men dog kun for så vidt  

 angår den del deraf, som kan henføres til dette faste driftssted.
 2. Under iagttagelse af bestemmelserne i stykke 3 skal  

 der i tilfælde, hvor et foretagende i en kontraherende stat driver  

 erhvervsvirksomhed i den anden kontraherende stat gennem et der beliggende  

 fast driftssted, i hver kontraherende stat til dette faste driftssted  

 henføres den fortjeneste, som det kunne forventes at ville have opnået, hvis  

 det havde været et frit og uafhængigt foretagende, som udøvede den samme  

 eller lignende virksomhed på samme eller lignende vilkår, og som under  

 fuldstændig frie forhold afsluttede forretninger med det foretagende, hvis  

 faste driftssted det er.
3. Ved fastsættelsen af et fast driftssteds  

 fortjeneste skal det være tilladt at fradrage omkostninger, som er afholdt  

 for det faste driftssted, herunder generalomkostninger til ledelse og  

 administration, hvad enten de er afholdt i den stat, hvori det faste  

 driftssted er beliggende, eller andre steder.
Der skal imidlertid ikke  

 indrømmes sådant fradrag for eventuelle beløb, der (på anden måde end som  

 godtgørelse af faktiske udgifter) betales af det faste driftssted til  

 foretagendets hovedkontor eller til noget af dets øvrige kontorer som  

 royalties, honorarer eller andre lignende betalinger for benyttelsen af  

 patenter eller andre rettigheder eller som provision for udførelse af særlige  

 tjenester eller for administration eller, bortset fra tilfælde hvor der er  

 tale om et bankforetagende, som rente af pengebeløb, der er udlånt til det  

 faste driftssted.
På samme måde skal der ved fastsættelsen af et fast  

 driftssteds fortjeneste ikke tages hensyn til beløb, der (på anden måde end  

 som godtgørelse af faktiske udgifter) af det faste driftssted pålægges  

 foretagendets hovedkontor eller noget af dets øvrige kontorer at betale som  

 royalties, honorarer eller andre lignende betalinger for benyttelsen af  

 patenter eller andre rettigheder eller som provision for udførelse af særlige  

 tjenester eller for administration eller, bortset fra tilfælde hvor der er  

 tale om et bankforetagende, som rente af pengebeløb udlånt til foretagendets  

 hovedkontor eller til noget af dets øvrige kontorer.
 4. Ingen fortjeneste skal kunne henføres til et fast  

 driftssted, blot fordi dette faste driftssted har foretaget indkøb af varer  

 for foretagendet.
 5. Ved anvendelsen af de foranstående stykker skal den  

 fortjeneste, der henføres til det faste driftssted, fastsættes efter samme  

 metode hvert år, medmindre der er god og fyldestgørende grund til at anvende  

 en anden fremgangsmåde.
 6. I tilfælde, hvor en fortjeneste omfatter  

 indkomster, som er omhandlet særskilt i andre artikler i denne overenskomst,  

 skal bestemmelserne i disse andre artikler ikke berøres af bestemmelserne i  

 denne artikel.
Artikel 8 Skibsfart, luftfart og vejtransport 1. Fortjeneste ved skibsvirksomhed i international  

 trafik, der oppebæres af et foretagende, hjemmehørende i en kontraherende  

 stat, kan kun beskattes i denne stat.
Sådan fortjeneste kan imidlertid også  

 beskattes i den anden kontraherende stat, såfremt den oppebæres ved  

 skibsvirksomhed fra denne anden stat, men den skat, der pålignes i denne  

 anden stat skal nedsættes med et beløb, svarende til 50 pct. af skatten.
 Sådan fortjeneste omfatter også indkomst indvundet af foretagendet ved  

 anvendelse, rådighedsstillelse eller udleje af containere (herunder  

 anhængere, pramme og lignende materiel til transport af containere), anvendt  

 til transport af varer i international trafik, hvis denne indkomst udgør en  

 del af den fortjeneste, som er omhandlet i det foregående afsnit.
 2. Fortjeneste, der oppebæres ved luftfartsvirksomhed  

 eller ved transport med køretøjer i international trafik af et foretagende,  

 som er hjemmehørende i en kontraherende stat, kan kun beskattes i denne stat.
 3. Med hensyn til fortjeneste, som oppebæres af  

 luftfartskonsortiet Scandinavian Airlines System (SAS), skal bestemmelserne i  

 stykke 2 kun finde anvendelse på den del af fortjenesten, som svarer til den  

 andel i konsortiet, der ejes af den danske partner i Scandinavian Airlines  

 System (SAS), Det Danske Luftfartselskab (DDL).
 4. Bestemmelserne i stykke 1 og 2 skal også finde  

 anvendelse på fortjeneste ved deltagelsen i en pool, i et konsortium eller i  

 en international driftsorganisation.
Artikel 9 Indbyrdes forbundne foretagender 1. I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 der afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, men som på grund  

 af disse vilkår ikke er tilfaldet dette, medregnes til dette foretagendes  

 fortjeneste og beskattes i overensstemmelse hermed.
2. I tilfælde, hvor en kontraherende stat til  

 fortjenesten for et foretagende i denne stat medregner - og i  

 overensstemmelse hermed beskatter - fortjeneste, som et foretagende i den  

 anden kontraherende stat er blevet beskattet af i denne anden stat, og den  

 således medregnede fortjeneste af den førstnævnte stat anses for at være  

 fortjeneste, som ville være tilfaldet foretagendet i den førstnævnte stat,  

 hvis vilkårene mellem de to foretagender havde været de samme, som ville være  

 blevet aftalt mellem uafhængige foretagender, skal denne anden stat foretage  

 en dertil svarende regulering af det skattebeløb, som er beregnet der af  

 fortjenesten, såfremt denne anden stat finder reguleringen berettiget.
Ved  

 reguleringen skal der tages hensyn til de øvrige bestemmelser i denne  

 overenskomst, og de kontraherende staters kompetente myndigheder skal, om  

 nødvendigt, rådføre sig med hinanden.
Artikel 10 Udbytte 1. Udbytte, som udbetales af et selskab, der er  

 hjemmehørende i en kontraherende stat, til en person, der er hjemmehørende i  

 den anden kontraherende stat, kan beskattes i denne anden stat.
 2. Sådant udbytte kan imidlertid også beskattes i den  

 kontraherende stat, hvori det selskab, der betaler udbyttet, er  

 hjemmehørende, og i henhold til lovgivningen i denne stat, men den skat der  

 pålignes må, såfremt modtageren er udbyttets retmæssige ejer, ikke overstige:
 De kontraherende staters kompetente myndigheder skal ved gensidig aftale  

 fastsætte de nærmere regler for gennemførelsen af disse begrænsninger.
 3. Udtrykket »udbytte« betyder i denne  

 artikel indkomst af aktier, »jouissance« aktier eller  

 »jouissance« rettigheder, stifteranparter eller andre rettigheder,  

 der ikke er gældsfordringer, og som giver ret til andel i foretjeneste, såvel  

 som indkomst af andre selskabsrettigheder, der er undergivet samme  

 skattemæssige behandling som indkomst af aktier i henhold til lovgivningen i  

 den stat, i hvilken det selskab, der foretager udlodningen, er hjemmehørende,  

 samt indkomst oppebåret fra en investeringsfond eller fra investerede midler  

 under forvaltning (»investment trust«).
 4. Fortjeneste indvundet af et selskab i en  

 kontraherende stat, der driver erhvervsvirksomhed i den anden kontraherende  

 stat gennem et der beliggende fast driftssted kan, efter at være beskattet i  

 overensstemmelse med artikel 7, beskattes af det resterende beløb i den  

 kontraherende stat, i hvilken det faste driftssted er beliggende; den således  

 pålignede skat må ikke overstige 50 pct. af den procentsats, der er fastsat i  

 stykke 2, a) i denne artikel.
5. Bestemmelserne i stykke 1 og 2 skal ikke finde  

 anvendelse, såfremt udbyttets retmæssige ejer, der er hjemmehørende i en  

 kontraherende stat, i den anden kontraherende stat, i hvilken det selskab,  

 der udbetaler udbyttet, er hjemmehørende, driver erhvervsvirksomhed gennem et  

 der beliggende fast driftssted eller for så vidt angår en person, der er  

 hjemmehørende i Tyrkiet, udøver frit erhverv i Danmark fra et der beliggende  

 fast sted, og den aktiebesiddelse, som ligger til grund for udlodningen af  

 udbyttet, har direkte forbindelse med et sådant fast driftssted eller fast  

 sted.
I så fald skal bestemmelserne henholdsvis i artikel 7 eller i artikel  

 14 finde anvendelse.
6. I tilfælde, hvor et selskab, der er hjemmehørende i  

 en kontraherende stat, oppebærer fortjeneste eller indkomst fra den anden  

 kontraherende stat, må denne anden stat ikke påligne nogen skat på udbytte,  

 som udbetales af selskabet, medmindre udbyttet udbetales til en person, der  

 er hjemmehørende i denne anden stat, eller den aktiebesiddelse, som ligger  

 til grund for udlodningen af udbyttet, har direkte forbindelse med et fast  

 driftssted eller et fast sted, der er beliggende i denne anden stat, eller  

 undergive selskabets ikke-udloddede fortjeneste nogen skat på ikke-udloddet  

 fortjeneste, selv om det udbetalte udbytte eller den ikke-udloddede  

 fortjeneste helt eller delvis består af fortjeneste eller indkomst hidrørende  

 fra denne anden stat.
Uanset bestemmelserne i dette stykke kan en stat  

 påligne skat i overensstemmelse med stykke 4 i denne artikel.
Artikel 11 Renter 1. Renter, der hidrører fra en kontraherende stat og  

 betales til en person, der er hjemmehørende i den anden kontraherende stat,  

 kan beskattes i denne anden stat.
 2. Sådanne renter kan imidlertid også beskattes i den  

 kontraherende stat, hvorfra de hidrører, og i overensstemmelse med  

 lovgivningen i denne stat, men den skat, der pålignes, må, såfremt modtageren  

 er rentebeløbets retmæssige ejer, ikke overstige 15 pct. af bruttobeløbet af  

 renterne.
 3. Uanset bestemmelserne i stykke 2 skal renter  

 hidrørende fra:
 4. Udtrykket »renter« betyder i denne  

 artikel indkomst af gældsfordringer af enhver art, hvad enten de er sikrede  

 ved pant i fast ejendom eller ikke, og hvad enten de indeholder en ret til  

 andel i skyldnerens fortjeneste eller ikke, og især indkomst af  

 statsgældsbeviser og indkomst af obligationer eller forskrivninger, herunder  

 agiobeløb og gevinster, der knytter sig til sådanne gældsbeviser,  

 obligationer eller forskrivninger.
5. Bestemmelserne i stykke 1 og 2 skal ikke finde  

 anvendelse, såfremt renternes retmæssige ejer, der er hjemmehørende i en  

 kontraherende stat, i den anden kontraherende stat, hvorfra renterne  

 hidrører, driver erhvervsvirksomhed gennem et der beliggende fast driftssted  

 eller for så vidt angår en person, der er hjemmehørende i Tyrkiet, udøver  

 frit erhverv i Danmark fra et der beliggende fast sted, og den fordring, som  

 ligger til grund for de udbetalte renter, har direkte forbindelse med et  

 sådant fast driftssted eller fast sted.
I få fald skal bestemmelserne  

 henholdsvis i artikel 7 eller i artikel 14 finde anvendelse.
6. Renter skal anses for at hidrøre fra en  

 kontraherende stat, hvis de betales af denne stat selv, af en af dens  

 politiske underafdelinger eller lokale myndigheder, eller af en person, der  

 er hjemmehørende i denne stat.
I tilfælde, hvor den person, der betaler  

 renterne, hvad enten han er hjemmehørende i en kontraherende stat eller ej,  

 imidlertid har et fast driftssted eller et fast sted i en kontraherende stat,  

 i forbindelse med hvilket den gæld, hvoraf renterne betales, er stiftet, og  

 sådanne renter afholdes af dette faste driftssted eller af et fast sted, skal  

 sådanne renter anses for at hidrøre fra den kontraherende stat, hvori det  

 faste driftssted eller det faste sted er beliggende.
7. I tilfælde, hvor en særlig forbindelse mellem den,  

 der betaler og den retmæssige ejer, eller mellem disse og en tredje person,  

 har bevirket, at renterne set i forhold til den gældsfordring, for hvilken de  

 er betalt, overstiger, af hvilken grund det end måtte være, det beløb, som  

 ville være blevet aftalt mellem skyldneren og den retmæssige ejer, såfremt  

 den nævnte forbindelse ikke havde foreligget, skal bestemmelserne i denne  

 artikel alene finde anvendelse på det sidstnævnte beløb.
I så fald skal det  

 overskydende beløb kunne beskattes i overensstemmelse med lovgivningen i hver  

 af de kontraherende stater under hensyntagen til de øvrige bestemmelser i  

 denne overenskomst.
8. I tilfælde, hvor en person, der er hjemmehørende i  

 en af staterne sælger varer eller udstyr af industriel, kommerciel eller  

 videnskabelig art til en person, der er hjemmehørende i den anden stat, og  

 betalingerne for sådanne salg finder sted i en aftalt periode efter  

 leveringen af sådanne varer og sådant udstyr, skal ingen del af de omhandlede  

 betalinger anses for at være renter ved anvendelsen af denne artikel.
I så  

 fald skal bestemmelserne i artikel 5 og 7 finde anvendelse.
Artikel 12 Royalties 1. Royalties, der hidrører fra en kontraherende stat  

 og betales til en person, der er hjemmehørende i den anden kontraherende  

 stat, kan beskattes i denne anden stat.
 2. Sådanne royalties kan imidlertid også beskattes i  

 den kontraherende stat, hvorfra de hidrører, og i overensstemmelse med  

 lovgivningen i denne stat, men såfremt modtageren er royaltybeløbets  

 retmæssige ejer, må den skat, der pålignes, ikke overstige 10 pct. af  

 bruttobeløbet af de omhandlede royalties.
 3. Udtrykket »royalties« betyder i denne  

 artikel betalinger af enhver art, der modtages som vederlag for anvendelsen  

 af, retten til at anvende eller salg af enhver ophavsret til et litterært,  

 kunstnerisk eller videnskabeligt arbejde, herunder spillefilm og optagelser  

 for radio og fjernsyn, ethvert patent, varemærke, mønster eller model,  

 tegning, hemmelig formel eller fremstillingsmetode, eller for oplysninger om  

 industrielle, kommercielle eller videnskabelige erfaringer, eller for  

 anvendelsen af eller retten til at anvende industrielt, kommercielt eller  

 videnskabeligt udstyr.
4. Bestemmelserne i stykke 1 og 2 skal ikke finde  

 anvendelse, såfremt royaltybeløbets retmæssige ejer, der er hjemmehørende i  

 en kontraherende stat, i den anden kontraherende stat, hvorfra royaltybeløbet  

 hidrører, driver erhvervsvirksomhed gennem et der beliggende fast driftssted  

 eller, for så vidt angår en person, der er hjemmehørende i Tyrkiet, udøver  

 frit erhverv i Danmark fra et der beliggende fast sted, og den rettighed  

 eller ejendom, som ligger til grund for de udbetalte royalties, direkte har  

 forbindelse med et sådant fast driftssted eller fast sted.
I så fald skal  

 bestemmelserne henholdsvis i artikel 7 eller i artikel 14 finde anvendelse.
5. Royalties skal anses for at hidrøre fra en  

 kontraherende stat, hvis de betales af denne stat selv, af en af dens  

 politiske underafdelinger eller lokale myndigheder, eller af en person, der  

 er hjemmehørende i denne stat.
I tilfælde, hvor den person, der betaler  

 royalties, hvad enten han er hjemmehørende i en kontraherende stat eller ej,  

 imidlertid har et fast driftssted eller et fast sted i en kontraherende stat,  

 med hvilket den rettighed eller ejendom, som ligger til grund for de nævnte  

 royalties, har direkte forbindelse, og sådanne royalties afholdes af dette  

 faste driftssted eller faste sted, skal sådanne royalties anses for at  

 hidrøre fra den kontraherende stat, hvori det faste driftssted eller faste  

 sted er beliggende.
 6. I tilfælde, hvor en særlig forbindelse mellem den,  

 der betaler royalties, og den retmæssige ejer eller mellem disse og en tredje  

 person, har bevirket, at de betalte royalties, når hensyn tages til den  

 anvendelse, rettighed eller oplysning, for hvilken de er betalt, overstiger,  

 af hvilken grund det end måtte være, det beløb, som ville være blevet aftalt  

 mellem skyldneren og den retmæssige ejer, såfremt den nævnte forbindelse ikke  

 havde foreligget, skal bestemmelserne i denne artikel alene finde anvendelse  

 på det sidstnævnte beløb.
 I så fald skal det overskydende beløb kunne beskattes i overensstemmelse  

 med lovgivningen i hver af de kontraherende stater under hensyntagen til de  

 øvrige bestemmelser i denne overenskomst.
Artikel 13 Kapitalgevinster 1. Fortjeneste, som en person, der er hjemmehørende i  

 en kontraherende stat, erhverver ved afhændelse af fast ejendom som omhandlet  

 i artikel 6, og som er beliggende i den anden kontraherende stat, kan  

 beskattes i denne anden stat.
 2. Fortjeneste ved afhændelse af rørlig formue, der  

 udgør en del af erhvervsformuen i et fast driftssted, som et foretagende i en  

 kontraherende stat har i den anden kontraherende stat, eller ved afhændelse  

 af rørlig formue, der hører til et fast sted, som en person, der er  

 hjemmehørende i en kontraherende stat, har til rådighed til udøvelse af frit  

 erhverv i den anden kontraherende stat, herunder også fortjeneste ved  

 afhændelse af et sådant fast driftssted (særskilt eller sammen med hele  

 foretagendet), eller af et sådant fast sted, kan beskattes i denne anden  

 stat.
 3. Fortjeneste oppebåret af et foretagende i en  

 kontraherende stat ved afhændelse af skibe, luftfartøjer eller køretøjer til  

 vejtransport, der anvendes i international trafik, eller af rørlig formue,  

 som er knyttet til driften af sådanne skibe, luftfartøjer eller køretøjer til  

 vejtransport, kan kun beskattes i denne stat.
 Hvad angår fortjeneste, som erhverves af det danske, svenske og norske  

 luftfartskonsortium Scandinavian Airlines System (SAS), skal bestemmelserne i  

 dette stykke kun finde anvendelse på den del af fortjenesten, som svarer til  

 den andel af konsortiet, der ejes af Det Danske Luftfartsselskab (DDL), den  

 danske partner i Scandinavian Airlines System (SAS).
4. Fortjeneste ved afhændelse af alle andre aktiver  

 end de i stykke 1, 2 og 3 omhandlede kan kun beskattes i den kontraherende  

 stat, hvori afhænderen er hjemmehørende.
De i foranstående sætning nævnte  

 kapitalgevinster, der er erhvervet i den anden kontraherende stat, skal dog  

 kunne beskattes i den anden kontraherende stat, såfremt perioden mellem  

 erhvervelse og afhændelse ikke overstiger et år.
Artikel 14 Frit erhverv 1. Indkomst ved frit erhverv eller ved andet arbejde  

 af selvstændig karakter oppebåret af en person, der er hjemmehørende i en  

 kontraherende stat, kan kun beskattes i denne stat.
Sådan indkomst kan dog  

 også beskattes i den anden kontraherende stat, såfremt det omhandlede arbejde  

 udføres i denne anden stat og hvis:
 I disse tilfælde kan indkomsten alene i det omfang, den kan henføres til  

 dette faste sted eller hidrører fra den af ham udførte virksomhed under hans  

 ophold i den anden stat, beskattes i den anden stat.
2. Indkomst ved frit erhverv, herunder arbejde som  

 tilsynsførende eller andet arbejde af lignende karakter, oppebåret af en  

 virksomhed i en kontraherende stat, kan kun beskattes i denne stat.
Sådan  

 indkomst kan dog også beskattes i den anden kontraherende stat, såfremt det  

 omhandlede arbejde udføres i denne anden stat og hvis:
I disse tilfælde kan indkomsten alene i det omfang, den kan henføres til  

 det faste driftssted eller til arbejdet, der er udført i den anden stat,  

 beskattes i den anden stat.
I begge tilfælde kan virksomheden vælge at blive  

 beskattet i den anden stat af sådan indkomst i overensstemmelse med  

 bestemmelserne i artikel 7 i denne overenskomst, som hvis indkomsten havde  

 været henført til et fast driftssted for virksomheden i den anden stat.  

 Valget skal ikke påvirke den anden stats ret til at indeholde kildeskat af  

 sådan indkomst.
 3. Udtrykket »frit erhverv« omfatter især  

 selvstændig videnskabelig, litterær, kunstnerisk, uddannende eller  

 undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor og anden virksomhed, der kræver  

 særlige professionelle færdigheder.
Artikel 15 Personligt arbejde i tjenesteforhold 1. Såfremt bestemmelserne i artiklerne 16, 18, 19 og  

 20 ikke medfører andet, kan gage, løn og andet lignende vederlag for  

 personligt arbejde i tjenesteforhold oppebåret af en person, der er  

 hjemmehørende i en kontraherende stat, kun beskattes i denne stat, medmindre  

 arbejdet er udført i den anden kontraherende stat.
Er arbejdet udført der,  

 kan det vederlag, som oppebæres herfor, beskattes i denne anden stat.
 2. Uanset bestemmelserne i stykke 1 kan vederlag, som  

 en person, der er hjemmehørende i en kontraherende stat, oppebærer for  

 personligt arbejde i tjenesteforhold, udført i den anden kontraherende stat,  

 kun beskattes i den førstnævnte stat, såfremt:
 3. Uanset de foranstående bestemmelser i denne artikel  

 kan vederlag for personligt arbejde i tjenesteforhold, som udføres om bord på  

 et skib, luftfartøj eller i forbindelse med et køretøj til vejtransport, der  

 anvendes i international trafik af et foretagende i en kontraherende stat,  

 beskattes i denne stat.
 4. I tilfælde, hvor en i Danmark hjemmehørende person  

 modtager vederlag for personligt arbejde i tjenesteforhold, udført om bord på  

 et af luftfartskonsortiet Scandinavian Airlines System (SAS) i international  

 trafik drevet luftfartøj, kan sådant vederlag kun beskattes i Danmark.
 5. Uanset bestemmelserne i stk. 1 til 4 i denne  

 artikel kan gage, løn og andet lignende vederlag, der oppebæres af en  

 statsborger i en kontraherende stat for arbejde, udført i den anden  

 kontraherende stat gennem et fast driftssted tilhørende et luftfartsselskab  

 eller luftfartskonsortium i den førstnævnte kontraherende stat, kun beskattes  

 i den stat, hvori han er statsborger.
 Hvis den stat, i hvilken personen er statsborger, ifølge sin lovgivning  

 ikke kan beskatte betalingerne, kan sådanne betalinger kun beskattes i den  

 stat, hvori arbejdet er udført.
Artikel 16 Bestyrelseshonorarer Bestyrelseshonorarer og lignende vederlag, som oppebæres af en person, der  

 er hjemmehørende i en kontraherende stat, i hans egenskab af medlem af  

 bestyrelsen for et selskab, der er hjemmehørende i den anden kontraherende  

 stat, kan beskattes i denne anden stat.
Artikel 17 Kunstnere og sportsfolk 1. Uanset bestemmelserne i artiklerne 14 og 15 kan  

 indkomst, som en person, der er hjemmehørende i en kontraherende stat,  

 oppebærer som optrædende kunstner, såsom teater-, film-, radio- eller  

 fjernsynskunstner, eller musiker, eller som sportsmand, ved hans i denne  

 egenskab i den anden kontraherende stat udøvede virksomhed, beskattes i denne  

 anden stat.
 2. I tilfælde, hvor indkomst ved den virksomhed, som  

 udøves af en optrædende kunstner eller en sportsmand i hans egenskab som  

 sådan, ikke tilfalder kunstneren eller sportsmanden selv, men en anden  

 person, kan denne indkomst, uanset bestemmelserne i artiklerne 7, 14 og 15,  

 beskattes i den kontraherende stat, i hvilken kunstnerens eller sportsmandens  

 virksomhed udøves.
 3. Bestemmelserne i stykke 1 og 2 skal ikke finde  

 anvendelse på indkomst, der oppebæres ved virksomhed i en kontraherende stat  

 af kunstnere eller sportsfolk, såfremt besøget i denne stat i væsentligt  

 omfang understøttes af offentlige midler fra den anden kontraherende stat,  

 dens politiske underafdelinger eller lokale myndigheder.
Artikel 18 Pensioner, livrenter og lignende ydelser 1. Medmindre bestemmelserne i artikel 19, stykke 1,  

 finder anvendelse, kan pensioner og andet lignende vederlag for tidligere  

 personligt arbejde i tjenesteforhold, pensioner, vederlag, udbetalinger og  

 lignende ydelser, der udbetales i henhold til den sociale sikringslovgivning  

 samt livrenter, der hidrører fra en kontraherende stat og betales til en  

 person, der er hjemmehørende i den anden kontraherende stat, beskattes i den  

 førstnævnte kontraherende stat, men skatten, der pålignes i denne stat skal  

 nedsættes med et beløb svarende til 50 pct. af denne skat.
 Såfremt ydelserne alene består af pensioner, vederlag, udbetalinger og  

 lignende ydelser, der udbetales i henhold til den sociale sikringslovgivning,  

 skal sådanne ydelser fritages for skat i den førstnævnte stat.
 2. Udtrykket »livrente« betyder en fastsat  

 sum, der udbetales periodisk til fastsatte tidspunkter, enten for livstid  

 eller for et nærmere angivet eller forud beregneligt tidsrum, i henhold til  

 en forpligtelse til at præstere disse betalinger til gengæld for en fuldt  

 tilsvarende modydelse i penge eller penges værdi.
Artikel 19 Offentlige hverv 1. Vederlag, herunder pensioner, der udbetales af en  

 kontraherende stat, dens politiske underafdelinger eller lokale myndigheder -  

 eller af midler tilvejebragt af disse - til en fysisk person for varetagelsen  

 af hverv for denne stat, dens underafdelinger eller myndigheder, kan kun  

 beskattes i denne stat.
 2. Bestemmelserne i artiklerne 15, 16 og 18 skal finde  

 anvendelse på vederlag og pensioner, der udbetales for tjenesteydelser i  

 forbindelse med erhvervsvirksomhed, der drives af en kontraherende stat, dens  

 politiske underafdelinger eller lokale myndigheder.
Artikel 20 Lærere og studerende 1. Beløb, som en studerende eller en  

 erhvervspraktikant, der er, eller som, umiddelbart før han besøger en  

 kontraherende stat, var hjemmehørende i den anden kontraherende stat, og som  

 opholder sig i den førstnævnte kontraherende stat udelukkende i studie- eller  

 uddannelsesøjemed, modtager til sit underhold, sit studium eller sin  

 uddannelse, skal ikke beskattes i denne stat under forudsætning af, at  

 sådanne beløb hidrører fra kilder uden for denne stat.
 2. Uanset bestemmelserne i stykke 1 skal vederlag, som  

 en studerende eller en erhvervspraktikant, der er eller tidligere var  

 hjemmehørende i en kontraherende stat, og som opholder sig i den anden  

 kontraherende stat udelukkende i studie- eller uddannelsesøjemed, oppebærer  

 for udførelse af hverv i denne anden stat, ikke beskattes i denne anden stat,  

 såfremt hvervet står i forbindelse med hans studium eller uddannelse og  

 vederlaget for udførelsen af hvervet er nødvendigt for at supplere de midler,  

 som står til rådighed for ham til hans underhold.
 3. Tilsvarende skal en lærer eller instruktør, som  

 besøger en kontraherende stat, og som er - eller umiddelbart før et sådant  

 besøg - var hjemmehørende i den anden kontraherende stat, og som opholder sig  

 i den førstnævnte kontraherende stat primært for at undervise eller deltage i  

 videnskabelig forskning i en periode eller perioder, der ikke overstiger to  

 år være fritaget for beskatning i denne anden stat af vederlag for  

 undervisning eller forskning, forudsat at sådanne beløb hidrører fra kilder  

 uden for denne anden stat.
 4. Bestemmelsen i stykke 3 i denne artikel skal ikke  

 finde anvendelse på indkomst fra forskning, hvis den omhandlede forskning  

 ikke drives i almenvellets interesse, men hovedsageligt til privat fordel for  

 en eller flere bestemte personer.
Artikel 21 Andre indkomster 1. Indkomster, der hidrører fra en kontraherende stat  

 og som ikke udtrykkeligt er nævnt i de foregående artikler i denne  

 overenskomst, kan beskattes i denne stat.
 2. Indkomst, der ikke hidrører fra nogen af de to  

 kontraherende stater kan kun beskattes i den kontraherende stat, hvor den  

 person, der modtager indkomsten, er hjemmehørende.
Artikel 22 Metoder til ophævelse af dobbeltbeskatning Dobbeltbeskatning skal undgås således:
 1. I Danmark:
Uanset den foregående sætning skal indkomstskatten, der er betalt i  

 Tyrkiet beregnes, Såfremt de generelle skattesatser i den tyrkiske skattelovgivning for  

 udbytte, renter og royalties, der oppebæres af personer, som ikke er  

 hjemmehørende i Tyrkiet, nedsættes til under de i dette punkt nævnte satser,  

 skal sådanne lavere satser imidlertid benyttes ved anvendelsen af dette  

 punkt.
 2 I Tyrkiet:
Artikel 23 Ikke-diskriminering 1. Statsborgere i en kontraherende stat skal ikke i  

 den anden kontraherende stat kunne undergives nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som statsborgere i denne anden stat under samme  

 forhold er eller måtte blive undergivet.
2. Beskatningen af et fast driftssted, som et  

 foretagende i en kontraherende stat har i den anden kontraherende stat, må,  

 såfremt bestemmelserne i artikel 10, stk. 4, ikke medfører andet, ikke være  

 mindre fordelagtig i denne anden stat end beskatningen af foretagender i  

 denne anden stat, der driver samme virksomhed.
Denne bestemmelse skal ikke  

 kunne fortolkes som forpligtende en kontraherende stat til at indrømme  

 personer, der er hjemmehørende i den anden kontraherende stat, de personlige  

 skattemæssige begunstigelser, lempelser og nedsættelser, som den som følge af  

 ægteskabelig stilling eller forsørgerpligt over for familie indrømmer  

 personer, der er hjemmehørende inden for dens eget område.
 3. Medmindre bestemmelserne i artikel 9, stykke 1,  

 artikel 11, stykke 7, eller artikel 12, stykke 6, finder anvendelse, skal  

 renter, royalties og andre betalinger, der udredes af et foretagende i en  

 kontraherende stat til en person hjemmehørende i den anden kontraherende  

 stat, kunne fratrækkes ved opgørelsen af et sådant foretagendes  

 skattepligtige indkomst under samme betingelser, som hvis betalingerne var  

 sket til en person hjemmehørende i den førstnævnte stat.
 4. Foretagender i en kontraherende stat, hvis formue  

 helt eller delvis ejes eller kontrolleres, direkte eller indirekte, af en  

 eller flere personer, der er hjemmehørende i den anden kontraherende stat,  

 skal ikke i den førstnævnte stat kunne undergives nogen beskatning eller  

 dermed forbundne krav, som er anderledes eller mere byrdefulde end den  

 beskatning og dermed forbundne krav, som andre tilsvarende foretagender i den  

 førstnævnte stat er eller måtte blive undergivet.
Artikel 24 Fremgangsmåden ved indgåelse af gensidige aftaler 1. I tilfælde, hvor en person mener, at  

 foranstaltninger, truffet af en af eller begge de kontraherende stater, for  

 ham medfører eller vil medføre en beskatning, som ikke er i overensstemmelse  

 med bestemmelserne i denne overenskomst, kan han, uanset hvilke retsmidler  

 der måtte være fastsat i disse staters interne lovgivning, indbringe sin sag  

 for den kompetente myndighed i den kontraherende stat, i hvilken han er  

 hjemmehørende eller, såfremt tilfældet er omfattet af artikel 23, stykke 1,  

 for den kompetente myndighed i den af de kontraherende stater, i hvilken han  

 er statsborger.
Sagen skal forelægges inden tre år fra den dag, hvor der er  

 givet ham underretning om den foranstaltning, der medfører en beskatning, som  

 ikke er i overensstemmelse med bestemmelserne i overenskomsten.
2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en rimelig løsning,  

 søge at løse sagen ved gensidig aftale med den kompetente myndighed i den  

 anden kontraherende stat med henblik på at undgå en beskatning, der ikke er i  

 overensstemmelse med overenskomsten.
Enhver indgået aftale skal gennemføres  

 uden hensyn til frister, der måtte gælde ifølge de kontraherende staters  

 interne lovgivning.
3. De kompetente myndigheder i de kontraherende stater  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til fortolkningen eller anvendelsen af  

 overenskomsten.
De kan også forhandle om undgåelse af dobbeltbeskatning i  

 tilfælde, som ikke er omhandlet i overenskomsten.
4. De kontraherende staters kompetente myndigheder kan  

 træde i direkte forbindelse med hinanden med henblik på indgåelse af aftaler  

 i overensstemmelse med de foranstående stykker.
Når det for tilvejebringelsen  

 af en aftale skønnes ønskeligt, at der finder en mundtlig forhandling sted,  

 kan en sådan finde sted i et udvalg bestående af repræsentanter for de  

 kompetente myndigheder i de kontraherende stater.
Artikel 25 Udveksling af oplysninger 1. De kontraherende staters kompetente myndigheder  

 skal udveksle sådanne oplysninger, som er nødvendige for at gennemføre  

 bestemmelserne i denne overenskomst eller i de kontraherende staters interne  

 lovgivning vedrørende skatter, der omfattes af overenskomsten, i det omfang  

 denne beskatning ikke strider mod overenskomsten.
Udvekslingen af oplysninger  

 er ikke begrænset af artikel 1. Alle oplysninger, der modtages af en  

 kontraherende stat, skal behandles som hemmelige på samme måde som  

 oplysninger, der modtages i henhold til denne stats interne lovgivning og må  

 kun meddeles til personer eller myndigheder (herunder domstole og  

 forvaltningsmyndigheder), der er beskæftiget med påligning, opkrævning,  

 inddrivelse, retsforfølgelse eller klagebehandling i forbindelse med de  

 skatter, der er omfattet af overenskomsten.
Sådanne personer eller  

 myndigheder må kun benytte oplysningerne til de nævnte formål.
De kan meddele  

 oplysningerne under offentlige retshandlinger eller i retsafgørelser.
 2. Bestemmelserne i stykke 1 skal i intet tilfælde  

 kunne fortolkes således, at der pålægges en kontraherende stat pligt til:
Artikel 26 Administrativ bistand 1. De kontraherende stater forpligter sig til at yde  

 hjælp og gensidig bistand ved forkyndelse og opkrævning af skatter, der er  

 omfattet af artikel 2, herunder påløbne forhøjelser, renter, udgifter og  

 bøder, der ikke har karakter af straf.
2. På anmodning af den kompetente myndighed i en  

 kontraherende stat, vil den kompetente myndighed i den anden kontraherende  

 stat, i henhold til lovgivningens bestemmelser om forkyndelse og opkrævning  

 af de ovenfor nævnte skatter i sidstnævnte stat, varetage forkyndelse og  

 opkrævning af skattekrav, der er omfattet af stykke 1, og som kan opkræves i  

 den første stat.
Sådanne krav skal ikke nyde fortrinsret i den stat, til  

 hvilken anmodningen er rettet, og sidstnævnte stat er ikke forpligtet til  

 anvende inddrivelsesmetoder, som ikke er i overensstemmelse med lovgivningens  

 bestemmelser om forkyndelse og opkrævning i denne stat.
 3. Anmodninger, der er omfattet af stykke 2, skal være  

 vedlagt en officiel kopi af inddrivelsesdokumenter, om nødvendigt ledsaget af  

 en officiel kopi af afsagte domme som »res judicate«.
 4. For så vidt angår skattekrav, der kan appelleres,  

 kan den kompetente myndighed i en kontraherende stat, for at sikre statens  

 rettigheder, anmode den kompetente myndighed i den anden kontraherende stat  

 om at tage forholdsregler til sikring af kravet som foreskrevet i sidstnævnte  

 stats lovgivning; bestemmelserne i stykke 1 til 3 kan anvendes mutatis  

 mutandis, på sådanne forholdsregler.
 5. Bestemmelserne i artikel 24, stykke 1, skal  

 ligeledes finde anvendelse på alle oplysninger, som, med henblik på  

 anvendelsen af de foregående stykker i denne artikel, bringes til kundskab  

 hos den kompetente myndighed i den stat, der modtager anmodningen.
Artikel 27 Medlemmer af diplomatiske og konsulære repræsentationer 1. Intet i denne overenskomst berører de skattemæssige  

 begunstigelser, som medlemmer af diplomatiske eller konsulære  

 repræsentationer måtte nyde i kraft af folkerettens almindelige regler eller  

 særlige aftaler.
 2. Uanset bestemmelserne i artikel 4 skal en fysisk  

 person, der er medlem af en stats diplomatiske mission, konsulære  

 repræsentation eller faste mission, der er beliggende i den anden  

 kontraherende stat eller i en tredjestat, i skattemæssig henseende anses som  

 hjemmehørende i den stat, fra hvilken han er udsendt, hvis:
Artikel 28 Territorial udvidelse 1. Denne overenskomst kan enten i sin helhed eller med  

 de nødvendige ændringer udvides til enhver del af det til de kontraherende  

 stater hørende område, som specielt er holdt uden for denne overenskomsts  

 anvendelse eller til enhver stat eller ethvert område, for hvis  

 internationale forbindelser Danmark eller Tyrkiet er ansvarlig, og som  

 påligner skatter af væsentlig samme art som de skatter, overenskomsten finder  

 anvendelse på.
Enhver sådan udvidelse skal have virkning fra det tidspunkt og  

 være undergivet sådanne ændringer og betingelser, herunder betingelser  

 vedrørende opsigelse, som måtte blive fastsat mellem de kontraherende stater  

 i noter, der skal udveksles ad diplomatisk vej, eller på enhver anden måde,  

 der er i overensstemmelse med deres forfatningsmæssige regler.
 2. Medmindre de kontraherende stater har aftalt andet,  

 skal opsigelsen af overenskomsten af en af dem i henhold til artikel 30 også  

 - på den måde, som er angivet i nævnte artikel - bringe anvendelsen af  

 overenskomsten til ophør på enhver del af det til de kontraherende stater  

 hørende område eller på enhver stat eller ethvert område, til hvilken den er  

 blevet udvidet i henhold til denne artikel.
Artikel 29 Ikrafttræden 1. De kontraherende staters regeringer skal give  

 hinanden underretning om opfyldelsen af de forfatningsmæssige betingelser for  

 denne overenskomsts ikrafttræden.
 2. Denne overenskomst skal træde i kraft på datoen for  

 den sidste af de i stykke 1 omhandlede underretninger, og dens bestemmelser  

 skal have virkning for så vidt angår skatter for det indkomstår, som begynder  

 den 1. januar 1991 eller senere, og følgende indkomstår.
Artikel 30 Opsigelse Denne overenskomst skal forblive i kraft, indtil den opsiges af en  

 kontraherende stat.
Hver af de kontraherende stater kan ad diplomatisk vej  

 opsige overenskomsten ved at give skriftlig underretning om opsigelsen den  

 30. juni eller tidligere i ethvert kalenderår, som følger efter en periode på  

 5 år fra det år, i hvilket overenskomsten er trådt i kraft.
I så fald skal  

 overenskomsten ophøre at have virkning for så vidt angår skatter for det  

 indkomstår, som begynder den 1. januar eller senere i det kalenderår, der  

 følger umiddelbart efter det år, i hvilket underretningen er givet, og  

 følgende år.
 Til bekræftelse heraf har de undertegnede, befuldmægtigede, underskrevet  

 nærværende overenskomst og forsynet den med deres segl.
Udfærdiget i to eksemplarer i Ankara den 30. maj 1991 på tyrkisk, dansk og  

 engelsk, således at alle tekster har samme gyldighed.
I tilfælde af  

 uoverensstemmelse mellem teksterne, skal den engelske tekst anvendes.
FOR KONGERIGET DANMARK Niels Christian Tillisch FOR REPUBLIKKEN TYRKIET Altan Tufan P R O T O K O L Ved undertegnelsen af overenskomsten mellem Kongeriget Danmark og  

 Republikken Tyrkiet til undgåelse af dobbeltbeskatning og forhindring af  

 skatteunddragelse for så vidt angår indkomstskatter har undertegnede truffet  

 aftale om følgende bestemmelser, der skal udgøre en integrerende del af  

 overenskomsten.
 1. Med hensyn til artikel 6, stykke 2.
 Der er enighed om, at udtrykket »fiskepladser af enhver art«  

 skal være omfattet af betegnelsen fast ejendom og at fiskeri på åbent hav  

 ikke skal tillægges samme betydning.
 2. Med hensyn til artikel 7, stykke 5.
 Hvis et fast driftssted får tilladelse til at ændre sin metode, skal den  

 kompetente myndighed i den kontraherende stat, hvori det faste driftssted fra  

 den anden kontraherende stat er beliggende, informere den anden kontraherende  

 stat om den metode, der anvendes ved fastsættelsen af det faste driftssteds  

 fortjeneste samt om den nye metode, som de berørte myndigheder har givet  

 tilladelse til at anvende.
 3. Med hensyn til artiklerne 10, 11 og 12.
 Der er enighed om, at hver kontraherende stat forbeholder sig ret til at  

 afvise at yde fritagelser og lempelser i henhold til ovennævnte artikler i  

 tilfælde, hvor indkomsten oppebæres af en person, der er hjemmehørende i den  

 anden stat og som direkte eller indirekte kontrolleres af personer, som ikke  

 er hjemmehørende i nogen af staterne.
 I sådanne tilfælde skal den kompetente myndighed i den stat, der har  

 afvist at indrømme overenskomstfordelen, informere de kompetente myndigheder  

 i den anden stat, og de kompetente myndigheder skal fastsætte de nærmere  

 regler for denne bestemmelse.
 4. Med hensyn til artiklerne 12 og 13.
Der er enighed om, at bestemmelserne i artikel 12 - vedrørende betaling af  

 enhver art, der modtages som vederlag for salg af formuegoder i henhold til  

 artikel 12, stykke 3 -, skal finde anvendelse, medmindre det kan bevises, at  

 den omhandlede betaling er vederlag for en reel overdragelse af de omhandlede  

 formuegoder.
I sådanne tilfælde finder bestemmelserne i artikel 13  

 anvendelse.
 5. Med hensyn til artikel 15, stykke 5; artikel 22, stykke 1 og 2,  

 litra c).
 Der er enighed om, at bestemmelserne i artikel 22, stykke 1 og 2, litra  

 c), ikke skal finde anvendelse på de personer, der er nævnt i artikel 15,  

 stykke 5.
 6. Med hensyn til artikel 23, stykke 3.
 Der er enighed om, at enhver gæld, som en virksomhed i en kontraherende  

 stat måtte have til en person, som er hjemmehørende i den anden kontraherende  

 stat, med henblik på fastsættelsen af den pågældende virksomheds  

 skattepligtige formue, skal kunne fratrækkes på samme betingelser, som hvis  

 den havde været kontraheret med en person, som var hjemmehørende i den  

 førstnævnte stat.
 7. Med hensyn til artikel 24, stykke 1.
Der er enighed om, at sagen, for så vidt angår Tyrkiet, skal forelægges  

 den kompetente myndighed inden et år fra den dag, hvor der er givet den  

 første underretning om den foranstaltning, der medfører en beskatning, som  

 ikke er i overensstemmelse med overenskomsten.
Såfremt denne periode  

 imidlertid er udløbet, kan skatteyderen under alle omstændigheder forelægge  

 sagen for de kompetente myndigheder i Tyrkiet inden fem år regnet fra den  

 første januar i kalenderåret, der følger efter det dertil svarende  

 indkomstår.
Det dertil svarende indkomstår er det år, hvor den indkomst, der  

 gav anledning til den foranstaltning, der medfører en beskatning, der ikke er  

 i overensstemmelse med overenskomsten, blev oppebåret.
 8. Med hensyn til artikel 24, stykke 2.
 Der er enighed om, med hensyn til artikel 24, stykke 2, at skatteyderen,  

 for så vidt angår Tyrkiet, skal stille krav om tilbagebetaling, der er  

 resultat af en gensidig aftale, inden en periode på et år efter at  

 skatteadministrationen har underrettet skatteyderen om resultatet af den  

 gensidige aftale.
 9. Med hensyn til artikel 26.
Der er enighed om, at medmindre andet aftales skal I de tilfælde, der er nævnt under litra b) skal den stat, der er anmodet  

 om bistand, være forpligtet til at indformere den stat, der har anmodet om  

 bistand, om størrelsen af de forventede omkostninger.
 Til bekræftelse heraf har de undertegnede, dertil behørigt  

 befuldmægtigede, underskrevet denne overenskomst.
Udfærdiget i to eksemplarer i Ankara den 30. maj 1991 på dansk, tyrkisk og  

 engelsk, således at alle tre tekster har samme gyldighed.
I tilfælde af  

 uoverensstemmelse mellem teksterne, skal den engelske tekst anvendes.
FOR KONGERIGET DANMARK Niels Christian Tillisch FOR REPUBLIKKEN TYRKIET Altan Tufan Overenskomsten, der ikke omfatter Færøerne og Grønland, trådte i medfør af  

 artikel 29, stykke 2, i kraft den 23. juni 1993.
