 I den af skattedepartementet som nr. 59 den 18. april 1975 udsendte  

 vejledning om reglerne i ligningslovens § 28 er det i afsnit 8 og 9 anført,  

 at der i et kommende cirkulære vil blive fastsat regler om  

 ligningsmyndighedernes fremgangsmåde ved forhøjelser efter ligningslovens §  

 28.
 I det følgende redegøres der for fremgangsmåden ved foretagelse af de  

 nævnte forhøjelser af den skattepligtige indkomst.
 Konstaterer ligningsmyndighederne, at der skal ske forhøjelse efter  

 ligningslovens § 28 af en skatteyders skattepligtige indkomst, og foreligger  

 der flere muligheder for, hvilke af de af skatteyderen foretagne  

 afskrivninger, nedskrivninger eller henlæggelser der derved skal begrænses,  

 opfordrer ligningsmyndighederne skriftligt skatteyderen til inden en nærmere  

 angiven frist, der i almindelighed ikke bør være længere end 4 uger,  

 skriftligt at tilkendegive, hvorledes han ønsker forhøjelsesbeløbet fordelt  

 på afskrivningerne m.v.
 Oplyser skatteyderen herefter, hvorledes han ønsker forhøjelsesbeløbet  

 fordelt, foretages indkomstansættelsen i overensstemmelse hermed.
 Oplyser skatteyderen ikke inden fristens udløb, hvorledes han ønsker  

 forhøjelsesbeløbet fordelt,foretages fordelingen i almindelighed i følgende  

 rækkefølge:
 Er der flere muligheder for nedsættelse af afskrivningerne m.v. indenfor  

 en af ovennævnte grupper, foretages fordelingen forholdsmæssigt på de enkelte  

 poster.
 Skatteyderen skal underrettes om den foretagne fordeling med angivelse af,  

 hvorledes nedsættelsen fordeles på de enkelte poster.
Begærer skatteyderen senere den foretagne fordeling ændret, kan  

 ligningsmyndighederne kun gøre dette, såfremt ganske særlige forhold taler  

 derfor, og såfremt begæringen er fremsat inden udgangen af det efterfølgende  

 indkomstår.
Iøvrigt kan ligningsrådet tillade ændring af foretagne  

 afskrivninger og af opgørelse af varelagre m.v. i overensstemmelse med  

 reglerne herom i afskrivningslovens § 30 og varelagerlovens § 7.
 Skattedepartementet, den 8. juni 1976.
Hans P.
Gøtrik.
 /Niels Opstrup.
