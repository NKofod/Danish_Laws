Nr BTL 120 Betænkning over Forslag til lov om skifte af dødsboer   

 Nr L 120 1995-96, 1. samling Afgivet af Retsudvalget Afgivet: 19960416 Udvalget har behandlet lovforslaget i nogle møder og har herunder stillet  

 spørgsmål til justitsministeren, som denne har besvaret skriftligt.
 Endvidere har udvalget modtaget skriftlige henvendelser fra:
Advokaterne i Ny Vestergade, Assurandør-Societetet, Dansk Familielandbrug, De Danske Landboforeninger, Finansrådet og Foreningen af Registrerede Revisorer.
 Herefter indstiller udvalget lovforslaget til vedtagelse  

 uændret.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP) Dansk Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder stillet  

 spørgsmål til justitsministeren, som denne har besvaret skriftligt.
Dette  

 spørgsmål og justitsministerens svar herpå er optrykt som bilag til  

 tillægsbetænkningen.
Lovforslaget har været behandlet sammen med lovforslag nr.
L 121 om  

 ændring af arveloven. (Ændringer som følge af lov om skifte af dødsboer) og  

 lovforslag nr.
L 122 om ændring af retsplejeloven, konkursloven,  

 tinglysningsloven, lov om ægteskabets retsvirkninger samt forskellige andre  

 love. (Ændringer som følge af lov om skifte af dødsboer).
 Endvidere har udvalget modtaget en skriftlig henvendelse fra Foreningen af  

 Statsautoriserede Revisorer vedrørende lovforslagene.
 Herefter indstiller udvalget lovforslaget til vedtagelse  

 uændret.
Et mindretal (Venstres, Det Konservative Folkepartis og  

 Fremskridtspartiets medlemmer af udvalget) ønsker særlig at præcisere, at  

 mindretallet lægger til grund for sin stemmeafgivning, at Skatteministeriet, når lovforslaget er vedtaget, vil tage  

 initiativ til at ændre de skattemæssige regler vedrørende værdiansættelser,  

 således at det i lovforslaget foreslåede enstrengede vurderingssystem  

 indføres, at skatte- og afgiftskrav som hovedregel prækluderes ved proklama  

 i dødsboer, og at boer under 15.000 kroner og i visse tilfælde småboer med større  

 bomasse efter konkret vurdering vil være afgiftsfri.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP)  

 Dansk Folkeparti havde ikke medlemmer i udvalget.
Bilag Et af udvalgets spørgsmål til justitsministeren og dennes svar herpå Spørgsmål nr. 14:
 »Vil ministeren overveje at fremsætte ændringsforslag til dette  

 lovforslag og eventuelt til L 121 og L 122 efter modtagelsen af bilag 23, som  

 er skrivelse af 22. april 1996 fra Foreningen af Statsautoriserede Revisorer  

 til Retsudvalget på følgende områder:
 1) Gennemførelsen af et ensartet vurderingssystem, således at  

 skattemyndighederne ikke efterfølgende kan gå ind og ændre en sagkyndig  

 vurdering i et dødsbo.
 2) Sikring af, at der for alle de enkelte typer af skatte- og afgiftskrav  

 konkret anføres en begrundelse for, hvorfor der ikke skal ske præklusion.
 3) Fritagelse for afgift i små boer under en vis størrelse.
4) Andre af de forslag, der følger af Foreningen af Statsautoriserede  

 Revisorers skrivelse.« Svar:
1) Vurderingssystemet Som anført af Foreningen af Statsautoriserede Revisorer er de gældende  

 regler om sagkyndig vurdering i dødsboer opsplittet i tre love.
Således angår  

 skiftelovens § 48, der i praksis er udvidet betydeligt ad fortolkningens vej,  

 vurderinger, som har betydning for arvingers og legatarers indbyrdes  

 retsforhold.
Også den gældende skiftelovs §§ 15 og 16 indeholder bestemmelser  

 vedrørende vurdering og udmeldelse af vurderingsmænd.
Kildeksattelovens § 16  

 indeholder bestemmelser vedrørende den værdiansættelse, som arvingerne skal  

 angive i boopgørelsen, og som kontrolleres og godkendes af den kommunale  

 skattemyndighed.
Endelig indeholder lov om afgift af dødsboer og gaver i §  

 12, der i øvrigt henviser til kildeskattelovens § 16, en bestemmelse om, at  

 værdiansættelserne i dødsboets opgørelse skal svare til aktivernes  

 handelsværdi.
Den kommunale skattemyndighed kan imidlertid selv ændre  

 vurderinger.
Såvel boet som den kommunale skattemyndighed har endvidere  

 mulighed for at få foretaget en egentlig sagkyndig vurdering.
 Disse forskellige systemer af vurderingsregler kan medføre, at der i boet  

 kommer til at foreligge forskellige værdiansættelser af det samme aktiv.
 Ved lovforslaget tilsigtes opbygningen af et nyt fælles vurderingssystem  

 til sikring af, at et aktiv ansættes til den samme værdi i de forskellige  

 relationer, idet de grundlæggende regler for et sådant vurderingssystem  

 foreslås medtaget ved lovforslagets kapitel 26. Ved lovforslaget etableres  

 således et enstrenget vurderingssystem.
 I forbindelse med det lovforberedende arbejde har der mellem  

 Justitsministeriet og Skatteministeriet været drøftelser om et kommende  

 vurderingssystem, og der er i den forbindelse opnået enighed om en model som  

 den foreslåede.
 Som det fremgår af bemærkningerne side 109 til lovforslagets kapitel 26,  

 er det ved det skitserede vurderingssystem forudsat, at de skattemæssige  

 vurderingsregler udformes i forlængelse af og i samspil med grundreglerne i  

 forslagets kapitel 26. Vedtages skiftereformen, vil Skatteministeriet således  

 tage initiativ til at ændre de skattemæssige regler på dette område.
2) Plæklusion af skatte- og afgiftskrav Det følger af lovforslagets § 83, at hvis en fordring eller et andet krav  

 ikke anmeldes rettidigt, bortfalder retten til dækning i boet (kravet  

 prækluderes).
Dette gælder som udgangspunkt også for skatte- og afgiftskrav.
Kun i det  

 omfang, det specifikt i anden lovgivning bestemmes, at sådanne krav ikke skal  

 prækluderes, vil retten til dækning i boet være bevaret efter  

 proklamafristens udløb.
 I det omfang lovgivning medtager bestemmelser om, at skatte- og  

 afgiftskrav skal undtages fra dødsboskiftelovens regler om præklusion, følger  

 det af almindelig god lovgivningsskik, at der i forbindelse med den  

 pågældende lovgivning gives en nærmere begrundelse for ønsket om en sådan  

 særstatus.
3) Afgiftspligt for småboer I henvendelsen fra Foreningen af Statsautoriserede Revisorer anføres, at  

 den foreslåede afgiftsomlægning i L 122 vil betyde, at alle småboer nu skal  

 pålægges afgift.
Dette er imidlertid ikke korrekt.
Det fremgår af forslaget til ny § 36 d,  

 stk. 1, i retsafgiftsloven, at samtlige boer med en formuemasse på 15.000 kr.  

 eller derunder er fritaget for at svare afgift.
Efter bestemmelsens stk. 2 er ydermere boer, hvor der ikke er  

 tilstrækkelige midler til at udrede afgiften, gjort afgiftsfri.
Denne  

 bestemmelse relaterer sig således til boer, hvis formuemasse overstiger  

 15.000 kr., men hvor det efter en konkret vurdering ville være urimeligt at  

 opkræve afgift.
 Alle mindre boer under en vis størrelse er således fritaget for afgift.
 Af småboer i øvrigt med en formuemasse på mere end 15.000 kr. vil der  

 afhængig af behandlingsmåde skulle svares en afgift på typisk 500 eller 1.000  

 kr.
4) Andre spørgsmål Foreningen af Statsautoriserede Revisorer (FSR) finder endvidere, at  

 formuleringen af § 33, stk. 1, nr. 6, der indeholder visse skattemæssige  

 betingelser i relation til behandlingsmåden forenklet privat skifte, kan  

 forekomme uhensigtsmæssig.
 Efter § 33, stk. 1, nr. 6, er det en betingelse for at få et bo udleveret  

 til forenklet privat skifte, at der ikke i boet findes aktiver, der er  

 skattemæssigt af- eller nedskrivningsberettigede.
FSR finder, at det afgørende må være, om afdøde har foretaget skattemæssig  

 af- eller nedskrivninger på boaktiver.
Endvidere finder foreningen udtrykket  

 »erhvervsaktiv« uhensigtsmæssig.
 Da denne del af henvendelsen fra FSR relaterer sig til forhold af  

 skattemæssig karakter og til bestemmelser, der er medtaget efter forhandling  

 med Skatteministeriet, har Justitsministeriet indhentet en udtalelse derfra.
 Skatteministeriet har oplyst følgende:
»Lovteksten indeholder ikke ordet »erhvervsaktiver«, men  

 derimod udtrykket »aktiver, der er skattesmæssigt af- eller  

 nedskrivningsberettigede«.
FSR mener, at dette med fordel kan korrigeres  

 til »aktiver, som afdøde har foretaget af- eller nedskrivning på«,  

 og at dødsboskattereglerne i forlængelse heraf bør foreskrive, at der ikke  

 efterfølgende kan ske af- eller nedskrivning på et aktiv, som afdøde ikke har  

 af- eller nedskrevet på.
Det bemærkes, at efterfølgende af- eller nedskrivning i boet ikke vil  

 komme på tale, allerede fordi boet er fritaget for beskatning, jf. § 33, stk.  

 1, nr. 4. FSR kan næppe sigte til efterfølgende af- eller nedskrivning hos  

 den, der måtte få aktivet udloddet fra boet, idet af- eller nedskrivning her  

 bør afhænge af den pågældendes forhold.
Tilbage er alene spørgsmålet, om der  

 bør kunne ske af- eller nedskrivning i det indkomstår, hvori dødsfaldet er  

 sket (mellemperioden).
Som nævnt i bemærkningerne til § 33, skt. 1, nr. 6, kan arvingerne for så  

 vidt vælge at se bort fra, at et af boets aktiver muligvis har været af-  

 eller nedskrivningsberettiget, og herved få boet udleveret til forenklet  

 privat skifte.
Da arvingerne og skifteretten herved har tilkendegivet, at  

 boet ikke indeholder af- eller nedskrivningsberettigede aktiver, vil  

 skattemyndighederne ikke kunne godkende af- eller nedskrivninger i en  

 eventuel mellemperiodeselvangivelse.
Derimod ville det imidlertid ikke være rimeligt generelt at afskære  

 adgangen til af- og nedskrivning i mellemperioden på aktiver, som afdøde ikke  

 selv har af- eller nedskrevet på; det kan f.eks. skyldes, at aktivet er  

 anskaffet i mellemperioden.
Hvis arvingerne ønsker at foretage sådan af-  

 eller nedskrivning, bør de kunne bevare adgangen hertil, men i så fald være  

 henvist til at gennemføre et privat skifte efter de almindelige regler herom.
Der er derfor ingen planer om at omformulere § 33, stk. 1, nr. 6.' - FSR rejser spørgsmål om hensigtsmæssigheden af den foreslåede  

 autorisationsordning for bobestyrere.
 Der henvises i denne forbindelse til besvarelsen af spørgsmål 3 fra  

 Retsudvalget.
- Endelig foreslår FSR en ændring af lovforslagets § 50, således at en  

 bobestyrer får en friere adgang til at antage sagkyndig bistand, end der er  

 lagt op til i lovforslaget om skifte af dødsboer.
FSR foreslår en model i  

 lighed med den, der foreslås gennemført i konkursloven (L 79), hvorefter  

 kurator har fri adgang til at antage sagkyndig bistand.
 Efter forslagets § 50 kan en bobestyrer kun med skifterettens samtykke  

 antage forretningskyndig medhjælp til for boets regning at bistå bobestyreren  

 i nærmere fastsat omfang.
Det er udgangspunktet, at en bobestyrer selv i videst muligt omfang må  

 forestå behandlingen af et dødsbo, herunder også i relation til udarbejdelse  

 af opgørelser og indberetninger til skattemyndighederne.
Antagelse af  

 forretningskyndig medhjælp vil alt andet lige fordyre udgifterne til  

 bobehandlingen og bør derfor begrænses til det nødvendige.
Kontrollen af, at  

 der i dødsboer ikke i unødigt omfang antages sagkyndig bistand med deraf  

 følgende ekstraomkostninger for boet, bør efter Justitsministeriets  

 opfattelse forestås af skifteretten, idet arvingerne ofte ikke vil have den  

 fornødne indsigt i bobehandlingsreglerne til at kunne vurdere rimeligheden i  

 at antage sådan bistand.
Anderledes forholder det sig i konkursboer, hvor  

 kreditorerne - ofte repræsenteret ved advokater - fører en mere indgående  

 kontrol og generelt har større indsigt i bobehandlingen.
FSR's henvisning til  

 den ordning, der foreslås indført ved konkurslovsforslaget (L 79), synes ikke  

 at tage højde for disse forskellige forudsætninger, der gør sig gældende for  

 henholdsvis arvinger i et dødsbo og kreditorer i et konkursbo.
5) Sammenfatning Sammenfattende er det således Justitsministeriets opfattelse, at  

 henvendelsen fra Foreningen af Statsautoriserede Revisorer ikke giver  

 grundlag for at foreslå ændringer til de tre lovforslag, der indgår i  

 skiftereformen.
