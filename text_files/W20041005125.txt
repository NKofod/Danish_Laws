Klage  

 over operativ behandling af kuskefingre (Dupuytrens kontraktur) og  

 utilstrækkelig information om risici og komplikationer ved et sådant indgreb Nævnet fandt ikke grundlag for at kritisere overlægen  

 for hans behandling af patienten.
Nævnet lagde vægt på, at overlægen anvendte  

 en velkendt operativ metode, og at det var udtryk for omhu og  

 samvittighedsfuldhed, at han undlod at fjerne visse vævsforandringer, som  

 nogle  

 af fingernerverne var indlejrede i, eftersom der ellers var risiko for at  

 beskadige nerverne.
Nævnet oplyste desuden, at en mulig medvirkende årsag  

 til, at det kan vise sig vanskeligt at frilægge fingernerver, kan være, at  

 der  

 som i patientens tilfælde var opereret i området før.
Arvæv kan derfor  

 delvist  

 være operationsfølger og ikke som et led i selve kuskefingerlidelsen.
 Nævnet fandt heller ikke grundlag for at kritisere  

 overlægens information af patienten forud for indgrebet.
 Nævnet lagde vægt på, at overlægen inden indgrebet  

 mundtligt informerede patienten om, at der var risiko for nervebeskadigelse,  

 infektion og at man ved operationen ikke kunne opnå fuldstændig udretning af  

 fingeren (stivhed af fingerled). Der blev ligeledes informeret om, at  

 problemerne kunne vende tilbage igen (recidiv) på trods af ny operation.
 Det var nævnets opfattelse, at det, selv om et sådant  

 hurtigt tilbagefald må anses for en alvorlig komplikation, ikke er  

 kritisabelt,  

 at overlægen ikke informerede patienten om risikoen herfor, idet lidelsen  

 ubehandlet har karakter af tiltagende krumning af de berørte fingre, og at  

 komplikationen kun forekommer sjældent.
Nævnet oplyste, at det fremgår af sundhedsstyrelsens  

 vejledning nr. 161 af 16. september 1998 om information og samtykke og om  

 videregivelse af helbredsoplysninger m.v., at såfremt der er tale om  

 alvorlige  

 og ofte forekommende komplikationer skal altid informeres herom, mens der i  

 forhold til en alvorlig, men sjældent forekommende komplikation ofte skal  

 informeres herom.
Ved bagatelagtige og ofte forekommende komplikationer skal  

 der ligeledes ofte informeres herom.
Der skal som udgangspunkt ikke  

 informeres  

 om bagatelagtige og sjældent forekommende komplikationer.
Det er et  

 sundhedsfagligt skøn i hvilken udstrækning og hvor grundigt, der bør  

 informeres  

 om risici for komplikationer og bivirkninger i forbindelse med en given  

 behandling.
 Det fremgår af vejledningen, at de nævnte tilfælde  

 indeholder en række mellemstadier, hvor det vil være overladt til det  

 sundhedsfaglige skøn, i hvilken udstrækning og hvor grundigt, der bør  

 informeres  

 om risici for komplikationer og bivirkninger i forbindelse med en given  

 behandling.
Nævnet fandt grundlag for at kritisere overlægens  

 manglende journalføring af sin information om risici og komplikationer ved  

 indgrebet.
Nævnet oplyste, at det af Sundhedsstyrelsens cirkulære af nr. 235  

 af  

 19. december 1996 om lægers pligt til at føre ordnede optegnelser  

 (journalføring) § 6 blandt andet fremgår, at journalen skal indeholde hvilken  

 information, der er givet patienten, og patientens tilkendegivelser på  

 baggrund  

 af den givne information.
