Pressenævnets kendelse i sag nr. 13-70-00569 Resumé Klager  en person  klagede over artiklen Regionerne efterlyser ambitioner i psykiatrirapport bragt på sn.dk.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Da klager ikke selv er direkte eller indirekte nævnt i artiklen, har han ikke en sådan interesse, at der er grundlag for at behandle klagen.
 Klagen afvises herefter, jf. medieansvarsloven § 43, stk. 2, nr. 2.
 [Klager] har klaget til Pressenævnet over artiklen Regionerne efterlyser ambitioner i psykiatrirapport bragt på sn.dk den 4. oktober 2013, idet han mener, at god presseskik er tilsidesat.
 Klager har til støtte for klagen anført, at han selv har relationer til tvangspsykiatri og derfor har retlig interesse i sagen.
 Klager har videre anført, at udtalelserne i artiklen om psykiatrien og tvang er vildledende.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Da klager ikke selv er direkte eller indirekte nævnt i artiklen, har han ikke en sådan interesse, at der er grundlag for at behandle klagen.
 Klagen afvises herefter, jf. medieansvarsloven § 43, stk. 2, nr. 2.
