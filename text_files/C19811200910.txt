Ved finansministeriets overenskomst af 19. marts 1981 med Den danske  

 Præsteforening om løn- og ansættelsesvilkår for midlertidige hjælpepræster  

 m.fl. er der med virkning fra 1. april 1979 tilvejebragt grundlag for en  

 pensionsordning for de af overenskomsten omfattede præster.
Med henblik på  

 gennemførelsen af denne pensionsordning har præsteforeningen med  

 Statsanstalten for Livsforsikring indgået en pensionskontrakt, hvorefter  

 overenskomstansatte præsters eget-pensionsbidrag og folkekirkens  

 pensionsbidrag skal indbetales til Statsanstalten for Livsforsikring som  

 præmie på en pensionsforsikring, der tegnes for hver af præsterne i henhold  

 til pensionsregulativ.
Undtagelse gøres, hvor den overenskomstansatte præst ønsker en allerede  

 tegnet pensionsforsikring eller medlemsskab af privat pensionskasse  

 videreført.
Hvor sådant ønske fremsættes, forelægges sagen i alle tilfælde  

 ministeriet.
 Den med statsanstalten indgåede pensionskontrakt har virkning fra 1.  

 november 1980.
I forbindelse med etablering af pensionsforsikring skal der af præsten  

 præsteres en helbredsattest, hvortil samme blanket, som anvendes ved  

 tjenestemandsansættelser, benyttes.
Endvidere skal præsten afgive en  

 samtykkeerklæring, hvortil blanketter vedlægges.
Endelig skal der af præsten  

 og af stiftsøvrigheden under eet indgives forsikringsbegæring, hvortil  

 blanketter tillige vedlægges.
Man skal anmode stiftsøvrigheden om at ville tilvejebringe de nævnte, for  

 pensionsforsikringstegning fornødne dokumenter for de i stiftet pr. dato  

 ansatte præster, der er omfattet af overenskomsten.
Ved etablering af nye  

 ansættelsesforhold efter overenskomsten bedes de omhandlede dokumenter  

 ligeledes tilvejebragt.
For så vidt angår de i dag ansatte præster, der har været ansat efter  

 overenskomsten forinden indeholdelse af eget-pensionsbidrag er iværksat,  

 foretages en opgørelse af eget-pensionsbidraget fra ansættelsen - dog  

 tidligst 1. april 1979 - og indtil indeholdelsen af eget-pensionsbidraget er  

 påbegyndt.
De pågældende opfordres til at indbetale beløbet, der sammen med  

 folkekirkens bidrag på det dobbelte af egetbidraget anvendes i forbindelse  

 med pensionsforsikringens tegning som et engangsindskud.
 Tabeller over pensionsbidragenes størrelse i perioderne 1. april til 30.  

 september 1979, 1. oktober 1979 til 31. marts 1980 og 1.april til 30.  

 september 1980 vedlægges.
 Det understreges, at det folkekirken (fællesfonden) efter overenskomsten  

 påhvilende pensionsbidrag kun skal erlægges i samme omfang, som eget-bidraget  

 indbetales.
Indeholdte pensionsbidrag samt folkekirkens bidrag indbetales hver måned i  

 forbindelse med lønudbetalingen til statsanstalten.
Indbetalingen skal ske  

 under eet for samtlige i stiftet ansatte efter overenskomsten.
Med  

 indbetalingen skal følge en specifikation over beløbene, affattet som  

 vedlagte bilag.
 En præst skal først optages på fortegnelsen og pensionsbidrag indbetales,  

 når forsikringsbegæring, samtykkeerklæring og helbredsattest er indsendt til  

 statsanstalten.
 I den månedlige specifikation til statsanstalten af pensionsbidrag  

 optages:
1. Præsternes navne og 2. CPR-nr.
3. Ansættelsesdato for præster, der er tilkommet siden  

 foregående månedsopgørelse, samt fratrædelsesdato for præster, der er  

 fratrådt siden sidste månedsopgørelse.
Såfremt en præst er overgået til  

 tjenestemandsansættelse i folkekirken, staten eller folkeskolen anføres  

 dette.
 4. Det udbetalte pensionsgivende lønbeløb til hver  

 præst.
 5. Pensionsbidraget (eget-bidraget og folkekirkens  

 bidrag under eet) for hver præst.
 6. I de tilfælde, hvor præster benytter muligheden for  

 at efterbetale pensionsbidrag for tiden efter 1. april 1979 angives:  

 »engangsindskud for tiden - til -».
Om tvivlsspørgsmål bedes henvendelse rettet til ministeriet.
Såfremt  

 stiftsøvrigheden bliver bekendt med, at en efter overenskomsten med en kvota  

 aflønnet hjælpepræst er tjenestemandsansat i staten, folkeskolen, kommune  

 eller statsfinansieret eller koncessioneret virksomhed eller har andet  

 sideløbende ansættelsesforhold, der er forbundet med pensionsrettigheder,  

 hvortil det offentlige har ydet bidrag, udbeder man sig meddelelse herom.
Der  

 skal i sådant tilfælde ikke træffes foranstaltning til den pågældendes  

 optagelse i pensionsordningen for hjælpepræster.
 Iøvrigt bemærkes, at ministeriet vil tage det pensionsmæssige spørgsmål op  

 særskilt for præster, der har været lønnet efter overenskomsten i tiden efter  

 1. april 1979, men som nu er fratrådt.
 P.M.V.
 E.B.
K.
BAGGER Til Statsanstalten for Livsforsikring.
I henhold til pensionsoverenskomst mellem den danske Præsteforening og  

 Statsanstalten for Livsforsikring vedrørende hjælpepræster m.fl. fremsender  

 man vedlagt i check Kvittering ønskes ikke.
PENSIONSBIDRAG FOR TIDEN 1/4 - 30/9 1979 --------------------------------------------------------------------- og flg.
--------------------------------------------------------------------- for tiden 1/10 1979 - 31/3 1980 --------------------------------------------------------------------- og flg.
--------------------------------------------------------------------- for tiden 1/4 - 30/9 1980 --------------------------------------------------------------------- og flg.
