(Til rektorerne ved lærerseminarierne) Med henvisning til § 26, stk. 5, i bekendtgørelse nr. 369 af 11. juni 1986  

 fastsættes følgende regler om sameksamen:
 1. Indstillingsprocedure.
 For at kunne indstille sig til eksamen efter bekendtgørelsens § 26, stk. 5  

 må den studerende:
2. ansøgningsprocedure Ansøgningen skal foreligge til direktoratets godkendelse senest to uger  

 efter eksamenssemestrets begyndelse.
Ansøgningen sendes direkte til de  

 centrale studielektorer i de implicerede fag.
Ansøgningen skal indeholde oplysninger om eksaminandernes navne og studienumre, fagkombination, fagenes eksaminatorer.
 Ansøgningen skal være ledsaget af en erklæring fra holdets lærere, hvoraf  

 det fremgår, at den/de studerende har gennemført et integreret studieforløb.  

 Forløbets organsering og indhold skal være kort beskrevet i erklæringen.
 Hvis samfundsfag indgår i sameksamen, skal der samtidig ansøges om  

 fravigelse af cirkulæreskrivelse af 20. september 1982, pkt. 2, således at  

 arbejdsresultatet i samfundsfag i forbindelse med sameksamen er eet  

 skriftligt oplæg, en synopsis.
 3. Eksamensprocedure.
 Samfundsfag vægtes tidsmæssigt som pædagogik og psykologi.
 Ved eksamen fremlægger den/de studerende et forslag til disponering af  

 prøven, hvorefter forløbet fastsættes.
I tilfælde af gruppeeksamen skal prøven foregå således, at den enkelte  

 eksaminands selvstændige indsats kan vurderes.
Det skal tilstræbes, at de  

 involverede fag bliver ligeligt tilgodeset.
Under voteringen drøftes det, hvorvidt de omhandlede problemstillinger er  

 blevet belyst ud fra forskellige faglige indfaldsvinkler.
Der foretages  

 trinfastsættelse og graduering fag for fag, og i tilfælde af gruppeeksamen  

 overvejes det, om de individuelle præstationer skal henføres til forskellige  

 trin.
 Cirkulæreskrive af 18. juni 1985 om sameksamen i læreruddannelsen ophæves  

 hermed.
Undervisningsministeriet, den 25. marts  

 1987 P.d.v.
