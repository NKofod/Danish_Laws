Bekendtgørelse om ændring af bekendtgørelse om uddannelsen  

 til lastvognsmekaniker § 1 I bekendtgørelse af nr. 1111 af 13. december 2000 om  

 uddannelsen til lastvognsmekaniker, foretages følgende ændring:
 1.  

  

 § 9  

 affattes således:
 »§ 9.  

  

 Grundforløbet omfatter  

 følgende områdefag, der er særlige for hovedforløbet:
 1)  

 	  

 Benzin- og dieselmotor.  

  

 Begynderniveau.  

 Målet er, at eleven kan foretage serviceeftersyn, reparation og justering på  

 en  

 motors kølesystem, benzin- og tændingsanlæg eller på en dieselmotors  

 brændstofsystem samt foretage en periferiudmåling.
2)  

 	  

 Bremser.  

  

 Begynderniveau.
Målet er, at  

 eleven kan foretage eftersyn, reparation og justering af et køretøjs  

 driftsbremser, herunder mekanisk parkeringsbremse samt eventuel afprøvning på  

 bremserullefelt.
 3)  

 	  

 Elektriske systemer.  

  

 Begynderniveau.  

 Målet er, at eleven kan efterse, fejlfinde, justere og reparere et køretøjs  

 lygter og tegngivningsapparater, visker- og vaskeanlæg, udføre fejlfinding på  

 en motors elektriske hjælpe- og styresystemer og foretage eftersyn på lade-  

 og  

 starteranlæg, herunder efterse batteri, starter og generator samt kontrollere  

 ledningsnettet for afladning.
4)  

 	  

 Styretøj.  

  

 Begynderniveau.
Målet er, at  

 eleven kan udføre et komplet eftersyn, fejlfinding, reparation og justering  

 af  

 et køretøjs styretøj, herunder 4-hjulsudmåling, hjulophæng, hjul og dæk.
Stk. 2.  

  

 De områdefag,  

 der er nævnt i stk. 1, varer i alt 5 uger.  

 « § 2 Bekendtgørelsen træder i kraft den 15. juli 2004, jf.  

 dog stk. 2.
 Stk. 2.  

  

 For elever, der  

 er begyndt på grundforløbet før den 15. juli 2004, kan skolen fastsætte en  

 overgangsordning.
