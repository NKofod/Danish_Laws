 Næste morgen indlagde patientens egen læge hende akut på  

 fødeafdelingen, hvor der blev konstateret svær  

 svangerskabsforgiftning, som nødvendiggjorde øjeblikkelig  

 fødsel ved kejsersnit.
 Der blev klaget over, at patienten ikke blev indlagt ved telefonisk  

 henvendelse til den første vagtlæge kl. ca. 0.30. Videre blev  

 der klaget over, at den anden vagtlæge ikke indlagde patienten  

 omgående ved sit lægebesøg kl. ca. 1.30.
Klage over vagtlægers manglende  

 indlæggelse af gravid kvinde med mavesmerter Patientklagenævnet fandt ikke grundlag for kritik af den  

 første vagtlæge, idet vagtlægen havde indsamlet  

 tilstrækkelige oplysninger om patientens symptomer til at vurdere, at  

 hendes tilstand ikke var så kritisk, at han burde indlægge hende  

 akut uden forudgående aflæggelse af sygebesøg.  

 Nævnet lagde herved vægt på, at vagtlægen ved  

 telefonkonsultationen noterede patientens gener, samt at hun var gravid i 28.  

 uge, men ikke havde underlivsblødning.
Nævnet lagde endvidere  

 vægt på, at vagtlægen, da der blev rykket for besøg,  

 sikrede sig, at besøgslægen var meget tæt på og  

 dermed kunne være i hjemmet kort tid efter.
Patientklagenævnet fandt grundlag for kritik af den anden  

 vagtlæges behandling af patienten, idet han burde have været  

 opmærksom på muligheden for, at hun kunne have en  

 graviditetsrelateret lidelse.
Han burde derfor have foranlediget yderligere  

 undersøgelser, herunder have undersøgt for  

 blodtryksforhøjelse, vandige hævelser (ødemer) og  

 eventuelt for æggehvide i urinen.
Nævnet lagde herved vægt  

 på, at patienten frembød akutte, forholdsvis udtalte symptomer  

 på en lidelse i bughulen eller underlivet, og at vagtlægen var  

 bekendt med, at hun var gravid i 28. svangerskabsuge.
