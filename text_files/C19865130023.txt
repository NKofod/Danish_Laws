 Ansættelsesområde.
Vildtforvaltningskonsulenternes ansættelsesområde er Landbrugsministeriets  

 Vildtforvaltning.
De skal i det omfang, Vildtforvaltningens administration  

 skønner det rimeligt, bistå andre myndigheder i spørgsmål med relation til  

 deres arbejdsopgaver.
 Tjenstlige forhold.
Vildtforvaltningskonsulenternes personaleanliggender varetages i  

 Vildtforvaltningens administration af sekretariatets fuldmægtig.
Faglige  

 anliggender henhører under de pågældende ledere af de enkelte enheder.
Ved den årlige budgetlægning reserveres der en beløbsramme for vildtforvaltningskonsulenterne, indenfor hvilken de kan foretage indkøb af kontorartikler og mindre anskaffelser.
Til afholdelse af disse udgifter samt rejseudgifter har de ret til et a'conto beløb.
De hæfter personligt for a'conto beløbet, der derfor ikke behøver at indsættes på en separatkonto.
 Tjenesterejser udenfor distriktet, der omfattes af en rammeaftale i  

 forbindelse med den enkelte konsulents speciale, eller følger af særlige  

 mødeindkaldelser, eller aftalt udvalgsarbejde, eller lignende, kræver ikke  

 forhåndsgodkendelse i Vildtforvaltningens administration.
Tjenestebiler må kun anvendes til tjenstlige formål.
I øvrigt gælder de  

 til enhver tid for tjenestebiler fastsatte særlige regler.
Vildtforvaltningskonsulenterne indsender senest den 1. i hver måned en  

 rapport over den foregående måneds arbejde til Vildtforvaltningens  

 administration.
Rapporten skal dække perioden fra den 25. i foregående måned  

 til den 24. i rapporteringsmåneden.
 Rapporten skal med tilhørende bilag tjene som kørselsregnskab og regnskab  

 for øvrige tilgodehavender samt som meddelelse om fravær og ferie i perioden.
Vildtforvaltningskonsulenterne fører en liste over inventar, genstande og  

 beklædning, der er stillet til rådighed, herunder filmmateriel m.v.
Genstande  

 til en anskaffelsessum på mindre end 500 kr. kan undlades bortset fra  

 lommeregnere.
Listen afstemmes 2 gange årligt med en tilsendt udskrift af  

 Vildtforvaltningens EDB-register over inventar.
Eventuelle uoverensstemmelser  

 meddeles til Vildtforvaltningens administration.
 Arbejdsområde.
Vildtforvaltningskonsulenterne er Vildtforvaltningens repræsentanter i de  

 dem tildelte distrikter.
Udenfor distrikterne kan de repræsentere  

 Vildtforvaltningen efter nærmere aftale med administrationen.
De skal følge  

 udviklingen i deres distrikt vedrørende forhold, som har betydning for  

 vildtbestanden og loven om Jagt og Vildtforvaltning, og indenfor de givne  

 tjenstlige rammer medvirke til at afhjælpe forhold, der er til skade for  

 vildtbestanden eller er i strid med loven.
De skal oplyse og vejlede relevante befolkningsgrupper og enkeltpersoner i  

 spørgsmål med relation til loven om Jagt og Vildtforvaltning, herunder  

 terræn- og bestandspleje.
Vildtforvaltningskonsulenterne er kun forpligtet  

 til at holde indtil 20 aftenforedrag pr. sæson.
Tjenstlige foredrag i en  

 anden konsulents distrikt forudsætter en aftale med denne.
 De skal løbende registrere væsentlige ændringer af vildt- og biotopmæssig  

 karakter og rapportere til Vildtforvaltningens administration om disse.
 Vildtforvaltningskonsulenterne skal bistå ved administrationen af loven om  

 Jagt og Vildtforvaltning og føre fortegnelse over de dispensationer og  

 tilladelser, der er givet til personer i distriktet i medfør af loven.
Vildtforvaltningskonsulenterne besvarer selv telefoniske og skriftlige  

 forespørgsler udefra, der omfatter deres faglige og geografiske område.  

 Forespørgsler vedrørende andre geografiske områder videregives til  

 vedkommende kollega.
Forespørgsler, der kan indebære fastlæggelse af ny  

 praksis eller principielle vurderinger af forhold udover konsulenternes eget  

 faglige område, videregives til Vildtforvaltningens administration.
 Særlige arbejdsområder .
 Jagtprøver.
Vildtforvaltningskonsulenterne afholder jagtprøver efter retningslinier  

 fastsat af Vildtforvaltningen.
De må ikke påtage sig nogen form for  

 undervisning af jagtprøveaspiranter, men kan besvare spørgsmål om jagtprøvens  

 indhold.
 Planlægning og fredning.
 Vildtforvaltningskonsulenternes opgave ved behandling af lokal- og  

 regionsplaner samt fredningssager og projektansøgninger er at bistå  

 Vildtreservatkontoret i fornødent omfang med vurderinger på grundlag af  

 lokalt kendskab samt med aktuelle informationer, evt. på grundlag af  

 inspektion på stedet.
 Vildtreservater.
 Vildtforvaltningskonsulenterne medvirker ved oprettelse, drift og tilsyn  

 af vildtreservater efter nærmere aftale med Vildtreservatkontoret.
 Konservatorer.
 Vildtforvaltningskonsulenterne besøger hvert år i april eller maj de  

 autoriserede konservatorvirksomheder i distriktet og udtager kopier af  

 protokoltilføjelser, som sendes til Vildtforvaltningen.  

 Vildtforvaltningskonsulenterne deltager i kontroleftersyn i  

 konservatorvirksomhederne efter aftale med Jagtlovskontoret.
 Olieforurening.
I tilfælde af olieforurening holder vildtforvaltningskonsulenterne  

 Vildtforvaltningens administration underrettet om, hvilke forholdsregler der  

 anvendes i distriktet med henblik på at begrænse skadelige virkninger for  

 vildtet.
Konsulenterne leder og organiserer arbejdet med at aflive eventuelt  

 olietilsølet fuglevildt.
 Vildtforvaltningens Skole.
 Vildtforvaltningskonsulenterne medvirker efter nærmere aftale i det  

 enkelte tilfælde ved undervisningen i Vildtforvaltningens Skoles regie.
 Jagttekniske undersøgelser.
 Vildtforvaltningskonsulenterne medvirker efter nærmere aftale i det  

 enkelte tilfælde ved gennemførelsen af jagttekniske undersøgelser, som  

 iværksættes af Vildtforvaltningen.
 Lokale jagttider.
 Vildtforvaltningskonsulenterne tilstiller efter nærmere aftale  

 Jagtlovskontoret vurderinger af behovet for lokale afvigelser fra de  

 generelle jagttider i deres distrikt.
Faggrupper For faggruppernes arbejde gælder retningslinierne af 1984. Gruppernes  

 formænd drøfter ved et årligt møde arbejdet i det forløbne år med  

 Vildtforvaltningens administration, hvorunder der gives en perspektivoversigt  

 for det kommende år.
