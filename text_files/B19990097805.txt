Bekendtgørelse om delegation af opgaver  

 til Energistyrelsen I medfør af § 3, stk. 3, i lov om energipolitiske foranstaltninger,  

 jf. lovbekendtgørelse nr. 263 af 27. april 1989, fastsættes:
Kapitel 1 Indledende bestemmelser § 1. Energistyrelsen bistår i medfør  

 af § 3, stk. 1 og 2, i lov om energipolitiske foranstaltninger miljø-  

 og energiministeren og andre myndigheder i spørgsmål inden for  

 energiområdet og følger og vurderer den danske og den  

 internationale udvikling i produktion, forsyning, forbrug og forskning  

 på energiområdet.
 § 2. Energistyrelsen varetager de i kapitel 2  

 nævnte opgaver og beføjelser samt opgaver, der herudover  

 særskilt henlægges til styrelsen.
Kapitel 2 Energistyrelsens administrative beføjelser Lov om statstilskud til omstilling af ældre boliger  

 til kraftvarme § 3. Følgende opgaver og beføjelser  

 i henhold til lov nr. 5 af 3. januar 1992 om statstilskud til omstilling af  

 ældre boliger til kraftvarme, som ændret ved lov nr. 128 af 25.  

 februar 1998 udøves af Energistyrelsen:
 1)	Fastsættelse af årlige tilsagnsrammer for kommunerne,  

 jf. lovens § 8, stk. 1.
Lov om statstilskud til energibesparende  

 foranstaltninger i pensionisters boliger § 4. Følgende opgaver og beføjelser  

 i henhold til lov nr. 1050 af 23. december 1992 om statstilskud til  

 energibesparende foranstaltninger i pensionisters boliger, som ændret  

 ved lov nr. 128 af 25. februar 1998, udøves af  

 Energistyrelsen:
 1)	Fastsættelse af rammer for samt ydelse af  tilskud til  

 særlige kommunale aktiviteter til fremme af energibesparende  

 foranstaltninger i boliger beboet af pensionister, der modtager  

 varmetillæg, jf. lovens § 8, stk. 2.
 2)	Afgivelse af tilsagn om acontoudbetaling vedrørende de  

 særlige kommunale aktiviteter, der er nævnt i lovens § 8, stk. 2,  

 jf. lovens § 8, stk. 3.
 3)	Fastsættelse af krav om at tilskud anvises til en konto i et  

 pengeinstitut, jf. lovens § 8, stk. 4.
Lov om normer for energieffektivitet i energiforbrugende  

 udstyr § 5. Følgende opgaver og beføjelser  

 i henhold til lov nr. 94 af 9. februar 1994 om normer for energieffektivitet  

 i energiforbrugende udstyr udøves af Energistyrelsen:
 1)	Varetagelse af tilsyn med overholdelsen af loven samt regler fastsat  

 efter loven, jf. lovens § 4, stk. 1.
 2)	Bestemmelse om, jf. lovens § 4, stk. 4, at en leverandør skal  

 lade sine produkter undersøge af en godkendt institution, jf. lovens §  

 3, stk. 3.
 3)	Modtagelse fra leverandører og forhandlere m.v. af de  

 oplysninger, som skønnes nødvendige til gennemførelse af  

 denne lov, jf. lovens § 5.
Lov om fremme af energi- og vandbesparelser i  

 bygninger § 6. Følgende opgaver og beføjelser  

 i henhold til lov nr. 485 af 12. juni 1996 om fremme af energi- og  

 vandbesparelser i bygninger udøves af Energistyrelsen:
 1)	Fastsætte at visse bygninger og bygningskategorier samt dele  

 af bygninger skal være undtaget fra loven, jf. lovens § 2, stk. 2.
 2)	Fastsætte at visse bygninger og bygningskategorier samt dele  

 af bygninger skal være undtaget fra forpligtelsen efter lovens § 10,  

 stk. 1, jf. lovens § 10, stk. 2.
Lov om elsparefonden § 7. Følgende opgaver og beføjelser  

 i henhold til lov nr. 1209 af 27. december 1996 om Elsparefonden  

 udøves af Energistyrelsen:
 1)	Fastsættelse af tidsfrister for udarbejdelse af  

 handlingsplaner, jf. lovens § 3, stk. 2, 1. pkt.
 2)	Bestemme til brug for udarbejdelsen af handlingsplanen, at  

 nærmere angivne forudsætninger skal lægges til grund ved  

 tilskudsgivningen, jf. lovens § 3, stk. 2, 2. pkt.
 3)	Fastsættelse af efterfølgende tilsvarende  

 forudsætninger, hvis særlige forhold taler herfor, jf. lovens §  

 3, stk. 2, 3. pkt.
 4)	Indhentelse hos tilskudsansøgere og -modtagere,  

 leverandører, installatører, den i lovens § 4, stk. 4,  

 nævnte virksomhed, organisation m.v. samt offentlige myndigheder af  

 alle sådanne oplysninger, som er nødvendige for varetagelsen af  

 de i loven nævnte opgaver, jf. lovens § 7, stk. 2.
Lov om statstilskud til produktrettede  

 energibesparelser § 8. Følgende opgaver og beføjelser  

 i henhold til lov nr. 129 af 25. februar 1998 om statstilskud til  

 produktrettede energibesparelser udøves af Energistyrelsen:
 1)	Indhentelse hos tilskudsansøgere og -modtagere,  

 leverandører, installatører, offentlige myndigheder samt den i  

 lovens § 4 nævnte myndighed, sagkyndige institution, virksomhed eller  

 organisation m.v. af alle sådanne oplysninger, som er nødvendige  

 for varetagelsen af de i loven nævnte opgaver, jf. lovens § 6, stk.  

 6.
Lovbekendtgørelse om statstilskud til  

 dækning af udgifter til kuldioxidafgift i visse virksomheder med et  

 stort energiforbrug § 9. Følgende opgaver og beføjelser  

 i henhold til lov nr. 846 af 17. november 1997 om statstilskud til  

 dækning af udgifter til kuldioxidafgift i visse virksomheder med et  

 stort energiforbrug udøves af Energistyrelsen:
 1)	Fastsættelse af regler om ansøgningens indhold, jf.  

 lovens § 2, stk. 1.
 2)	Fastsættelse af bestemmelser om kontrolforanstaltninger, jf.  

 lovens § 4.
Bekendtgørelse om begrænsning af  

 svovlindhold i brændsel anvendt i olieraffinaderier og  

 bekendtgørelse om begrænsning af svovlindhold i brændsel  

 til fyrings- og transportforhold § 10. De beføjelser, der tillægges  

 Miljøstyrelsen i bekendtgørelse nr. 344 af 1. juni 1987 om  

 begrænsning af svovlindhold i brændsel anvendt i  

 olieraffinaderier og bekendtgørelse nr. 901 af 31. oktober 1994 om  

 begrænsning af svovlindhold i brændsel til fyrings- og  

 transportforhold, overføres til Energistyrelsen.
Beredskabsloven § 11. Følgende opgaver og beføjelser  

 i henhold til lov nr. 1054 af 23. december 1992 Beredskabsloven, som  

 ændret ved lov nr. 380 af 14. juni 1995 og lov nr. 232 af 2. april 1997  

 udøves af Energistyrelsen:
 1)	Gennemførelse af planlægning og fastsættelse af  

 foranstaltninger til udførelse af opgaver inden for det civile  

 beredskab, herunder administration af frivillige overenskomster  

 vedrørende brændselsberedskabslagre, jf. lovens § 24.
 2)	Fastsættelse af vejledende retningslinier for amtskommunernes  

 og kommunernes civile beredskabsplanlægning, jf. lovens § 27.
 3)	Pålægge offentlige myndigheder samt offentlige og  

 private virksomheder og institutioner at yde bistand ved planlægningen  

 eller udførelsen af opgaver inden for det civile beredskab, jf. lovens  

 § 28, stk. 1.
 4)	Pålægge offentlige og private virksomheder og  

 institutioner at træffe særlige foranstaltninger for så  

 vidt angår varer, tjenesteydelser, produktionsmidler mv. inden for  

 deres normale virksomhed, hvis dette er påkrævet af hensyn til  

 udførelsen af opgaver inden for det civile beredskab, jf. lovens § 28,  

 stk. 2.
 5)	Iværksættelse af, eller for så vidt angår  

 ikke-statslige foranstaltninger, tilladelse til iværksættelse af  

 ekspropriation af ejendom til brug ved udførelsen af civile  

 beredskabsopgaver, jf. lovens § 38, stk. 2.
 6)	Meddelelse af pålæg efter lovens § 45 om oplysninger,  

 der er nødvendige for planlægningen af det civile beredskab.
 7)	Godkendelse af ændringer i "Foreningen Danske  

 Olieberedskabslagre's" vedtægter, jf. § 7 i bekendtgørelse nr.  

 1185 af 19. december 1992 om beredskabslagre af  

 mineralolieprodukter.
Lov om mindstebeholdninger af mineralolie og  

 mineralolieprodukter § 12. Følgende opgaver og beføjelser  

 i henhold til lovbekendtgørelse nr. 1183 af 19. december 1992 om  

 mindstebeholdninger af mineralolie og mineralolieprodukter udøves af  

 Energistyrelsen:
 1)	Godkendelse af ændringer i "Foreningen Danske  

 Olieberedskabslagre s" vedtægter, jf. § 7 i bekendtgørelse  

 nr. 1184 af 19. december 1992 om mindstelagre af mineralolieprodukter.
Lov om naturgasforsyning § 13. Følgende opgaver og beføjelser  

 i henhold til lov nr. 294 af 7. juni 1972 om naturgasforsyning, som  

 ændret ved lov nr. 255 af 8. juni 1983 udøves af  

 Energistyrelsen:
 1)	Godkendelse af vedtægter og af ændring af  

 vedtægter efter lovens § 3, stk. 1, nr. 2.
 2)	Meddelelse af godkendelse af bevillingshavers planer for etablering  

 af transmissionsanlæg for naturgas og for iværksættelse og  

 opretholdelse af naturgasforsyningen og fastsættelse af frister for  

 planernes gennemførelse efter lovens § 3, stk. 1, nr. 3.
 3)	Meddelelse af påbud om at sikre en forsvarlig udøvelse  

 af forsyningsvirksomhed, jf. lovens § 3, stk. 1, nr. 5.
 4)	Udøvelse af det foreskrevne tilsyn, jf. lovens § 3, stk. 1,  

 nr. 6.
 5)	Meddelelse af påbud om at refundere udgifter i forbindelse med  

 tilsyn, jf. lovens § 3, stk. 2.
 6)	Meddelelse af tilladelse til, at der iværksættes  

 ekspropriation vedrørende fast ejendom, jf. lovens § 6, stk.  

 1.
Lov om varmeforsyning § 14. Følgende opgaver og beføjelser  

 i henhold til lov nr. 382 af 13. juni 1990 om varmeforsyning, som  

 ændret ved lov nr. 327 af 14. maj 1992, lov nr. 96 af 9. februar  1996,  

 lov nr. 213 af 29. marts 1995 og lov nr. 436 af 10. juni 1997 udøves  

 af Energistyrelsen:
 1)	Fastsættelse af nærmere angivne forudsætninger for  

 den kommunale varmeforsyningsplanlægning for et nærmere bestemt  

 geografisk område, herunder for afgørelser efter  

 varmeforsyningslovens § 2, jf. lovens § 3, stk. 2.
 2)	Anmode om, at producenter og leverandører af ledningsbunden  

 energi samt varmeforbrugere skal meddele de oplysninger, der findes  

 nødvendige for varmeforsyningsplanlægningen, jf. lovens § 4,  

 stk. 3.
 3)	Fastsættelse af tidspunktet for overgang til  

 kraftvarmeforsyning, anvendelse af naturgas eller lignende  

 miljøvenligt brændsel for eksisterende produktionsanlæg  

 inden for et nærmere bestemt geografisk område, jf. lovens § 9,  

 stk. 1.
 4)	Meddelelse af dispensation, jf. lovens § 9, stk. 3.
 5)	Meddelelse af pålæg til en kommunalbestyrelse om at  

 nærmere angivne opvarmningssystemer ikke må etableres inden for  

 et afgrænset geografisk område, jf. lovens § 14, stk. 2.
 6)	Bestemmelse om, at ekspropriation til fordel for kollektive  

 varmeforsyningsanlæg skal ske efter reglerne i lov om  

 fremgangsmåden ved ekspropriation af fast ejendom, jf. lovens § 17,  

 stk. 3.
 7)	Træffe afgørelser om udbygning af naturgasnettet og  

 forsyningspligt, herunder virksomhedernes planer herfor samt  

 afgørelser om  styring af virksomhedernes omkostninger, jf. lovens §  

 29.
 8)	Anmode om oplysninger, jf. lovens § 32.
 9)	Meddelelse af pålæg som tvangsmiddel i form af daglige  

 eller ugentlige bøder, jf. lovens § 33.
 10)	Meddelelse inden 1. april af det indeksregulerede og  

 graddagregulerede højestebeløb for det foregående  

 år, jf. § 1, stk. 4, i bekendtgørelse nr. 723 af 30. oktober  

 1990 om lånerammer for de regionale naturgasselskaber.
 11)	Modtage den af de enkelte naturgasselskaber udarbejdede  

 opgørelse af nettogælden samt skønnet over  

 nettogældens størrelse ved udgangen af året, jf. § 6, stk.  

 1, i bekendtgørelse nr. 723 af 30. oktober 1990 om lånerammer  

 for de regionale naturgasselskaber.
 12)	Modtage inden 1. marts de enkelte regionale naturgasselskabers  

 meddelelse om den realiserede afsætning i det foregående år  

 samt selskabets dækningsbidrag, jf. § 6, stk. 2, i  

 bekendtgørelse nr. 723 af 30. oktober 1990 om lånerammer for de  

 regionale naturgasselskaber.
 13)	Modtage oplysninger, jf. § 7, 2. pkt., i bekendtgørelse nr.  

 723 af 30. oktober 1990 om lånerammer for de regionale  

 naturgasselskaber.
 14)	Foretage justeringer af højestebeløb, jf. § 7, 3.  

 pkt., i bekendtgørelse nr. 723 af 30. oktober 1990 om lånerammer  

 for de regionale naturgasselskaber.
Lovbekendtgørelse om tilskud til elproduktion § 15. Følgende opgaver og beføjelser  

 i henhold til lovbekendtgørelse nr. 768 af 6. oktober 1997 om tilskud  

 til elproduktion udøves af Energistyrelsen:
 1)	Bestemmelse om at der ikke ydes tilskud til elproduktion på  

 anlæg for naturgasbaseret industriel kraftvarmeproduktion, hvor  

 varmeaftaget kan dækkes af kollektiv varmeforsyning fra central  

 kraftvarmeproduktion, jf. lovens § 3a, stk. 4.
 2)	Ydelse af supplerende tilskud, jf. lovens § 3b, stk. 1.
Lov om Udnyttelse af Vandkraft i offentlige  

 Vandløb ved Anlæg af Elektricitetsværker § 16. Følgende opgaver og beføjelser  

 i henhold til lov nr. 315 af 25. maj 1918 om Udnyttelse af Vandkraften i  

 offentlige Vandløb ved Anlæg af Elektricitetsværker  

 udøves af Energistyrelsen:
 1)	Udøvelse af tilsyn med, at bevillingshaveren efterlever  

 bevilling udstedt i medfør af ovennævnte lov.
Lov om Udnyttelse af Vandkraften i Gudenå § 17. Følgende opgaver og beføjelser  

 i henhold til lov nr. 184 af 6. april 1918 om Udnyttelse af Vandkraften i  

 Gudenå udøves af Energistyrelsen:
 1)	Udøvelse af tilsyn med, at bevillingshaveren efterlever  

 bevilling udstedt i medfør af ovennævnte lov.
 Lovbekendtgørelse om udnyttelse af vedvarende  

 energikilder m.v.
 § 18. Følgende opgaver og beføjelser  

 i henhold til lovbekendtgørelse nr. 837 af 7. oktober 1992 om  

 udnyttelse af vedvarende energikilder mv., som ændret ved lov nr. 1089  

 af 20. december 1995 og lov nr. 427 af 10. juni 1997 udøves af  

 Energistyrelsen:
 1)	Yde tilskud til etablering og drift af prøvestationer for  

 vedvarende energi samt informationsvirksomhed om vedvarende energi, jf.  

 lovens § 1, stk. 1.
 2)	Udøvelse af tilsyn med lovens overholdelse, jf. lovens § 10e,  

 stk. 1.
 3)	Meddelelse af påbud, jf. lovens § 10e, stk. 3.
Lov om statstilskud til omstilling af elopvarmede  

 bygninger § 19. Følgende opgaver og beføjelser  

 i henhold til lov nr. 407 af 14. juni 1995 om statstilskud til omstilling af  

 elopvarmede bygninger udøves af Energistyrelsen:
 1)	Indhente de fornødne oplysninger til brug for behandlingen af  

 ansøgninger efter denne lov hos ansøgeren, kommuner,  

 forsyningsvirksomheder, leverandører og installatører m.v., jf.  

 lovens § 7, stk. 4.
Lov om anvendelsen af Danmarks undergrund § 20. Følgende opgaver og beføjelser  

 i henhold til lovbekendtgørelse nr. 552 af 29. juni 1995 af lov om  

 anvendelse af Danmarks undergrund udøves af Energistyrelsen:
 1)	Meddelelse af tilladelse til forundersøgelser efter lovens §  

 3 og fastsættelse af vilkår herfor, jf. lovens § 4.
 2)	Godkendelse af plan for efterforskning og indvinding, jf. lovens §  

 10.
 3)	Meddelelse af påbud om indgåelse af aftale mellem flere  

 rettighedshavere og meddelelse af vilkår herfor, jf. lovens § 11.
 4)	Godkendelse af  plan for indvindingsforanstaltninger, jf. lovens §  

 13, stk. 3.
 5)	Meddelelse af påbud om samlet udnyttelse af  

 kulbrinteforekomster, jf. lovens § 16.
 6)	Meddelelse af tilladelse til etablering og drift af  

 rørledning, jf. lovens § 17.
 7)	Meddelelse af tilladelse til videnskabelige undersøgelser,  

 jf. lovens § 24.
 8)	Udførelse af tilsyn efter loven og bestemmelser fastsat i  

 medfør af loven, jf. lovens § 25.
 9)	Meddelelse af pålæg om at indsende oplysninger, jf.  

 lovens § 26.
 10)	Godkendelse af arbejder, jf. lovens § 28.
 11)	Godkendelse af vilkår for overdragelse af tilladelse, jf.  

 lovens § 29.
 12)	Tilbagekaldelse af de tilladelser, der er meddelt af  

 Energistyrelsen, jf. lovens § 30.
 13)	Iværksættelse af ekspropriation, jf. lovens §  

 36.
Lovbekendtgørelse om kontinentalsoklen § 21. Følgende opgaver og beføjelser  

 i henhold til lovbekendtgørelse nr. 182 af 1. maj 1979 om  

 kontinentalsoklen, som ændret ved lov nr. 187 af 12. marts 1997  

 udøves af Energistyrelsen:
 1)	Meddelelse af tilladelse til videnskabelige undersøgelser,  

 jf. lovens § 2, stk. 1.
Lov om etablering og benyttelse af en rørledning  

 til transport af råolie og kondensat § 22. Følgende opgaver og beføjelser  

 i henhold til lov nr. 291 af 10. juni 1981 om etablering og benyttelse af en  

 rørledning til transport af råolie og kondensat, som  

 ændret ved lov nr. 432 af 10. juni 1997 udøves af  

 Energistyrelsen:
 1)	Meddelelse af dispensation fra pligt til transport gennem  

 rørledning, jf.  lovens § 2, stk. 3.
 2)	Nedsættelse af betaling af beløb, jf. lovens § 3, stk.  

 3.
 3)	Meddelelse af tilladelse til ekspropriation af fast ejendom, jf.  

 lovens § 4, stk. 1.
 4)	Nedsættelse af en revisionskomité, jf. § 10 i  

 bekendtgørelse nr. 181 af 30. april 1984.
 5)	Godkendelse af ændrede opbevaringsforhold, jf. § 24, stk. 3, i  

 bekendtgørelse nr. 181 af 30. april 1984.
Lov om visse havanlæg § 23. Følgende opgaver og beføjelser  

 i henhold til lov nr. 292 af 10. juni 1981 om visse havanlæg  

 udøves af Energistyrelsen:
 1)   Meddelelse af godkendelse af bemandings- og organisationsplaner for  

 havanlæg, jf. lovens § 6, stk. 3.
 2)	Meddelelse efter samråd med søfartsstyrelsen af  

 påbud om, hvilke rednings- eller bekæmpelsesforanstaltninger  

 ejeren eller brugeren af et havanlæg skal iværksætte, jf.  

 lovens § 8, stk. 1.
 3)	Træffe bestemmelse om beredskabet, herunder hvilket mandskab  

 eller materiel ejeren eller brugeren skal have til rådighed i  

 tilfælde af uheld på anlægget, jf. lovens § 8, stk. 2.
 4)	Nedsættelse af en aktionskomité, jf. lovens § 8, stk.  

 4.
 5)   Udførelse af tilsyn med loven og regler udfærdiget i  

 medfør af loven, jf. lovens § 9.
 6)	Nedsættelse af et koordinationsudvalg, jf. lovens § 10, stk.  

 1.
 7)	Fastsættelse af hvilke organisationer, der skal være  

 repræsenteret i koordinationsudvalget, jf. lovens § 10, stk. 3.
 8)	Fastsættelse af en forretningsorden for koordinationsudvalget,  

 jf. lovens § 10, stk. 4.
 9)	Meddelelse af pålæg til ejere og brugere af  

 havanlæg om at dække udgifter ved tilsynet, jf. lovens § 14, stk.  

 1.
 10)	Oprettelse af en havarikommission, jf. lovens § 15, stk. 1.
 11)	Meddelelse af påbud til Havarikommissionen om at foretage  

 undersøgelser, jf. lovens § 15, stk. 3.
 12)	Fastsættelse af bestemmelser for kommissionens virksomhed,  

 jf. lovens § 19.
Lov om statstilskud til forskning og teknologisk  

 udvikling på energiområdet § 24. Følgende opgaver og beføjelser  

 i henhold til lov nr. 1024 af 23. december 1998 om statstilskud til forskning  

 og teknologisk udvikling på energiområdet udøves af  

 Energistyrelsen:
 1)	Udarbejdelse og offentliggørelse af årligt program for  

 tilskudsmidlernes prioritering og anvendelse, jf. lovens § 2, stk. 3.
 2)	Iværksættelse af aktiviteter på eget initiativ,  

 jf. lovens § 2, stk. 4.
 3)	Bestemmelse om, at tilsagn om tilskud i henhold til loven helt eller  

 delvis bortfalder, eller at et  udbetalt tilskud helt eller delvis skal  

 tilbagebetales, jf. lovens § 4, stk. 1.
 4)	Modtagelse af tilbagebetalt beløb, jf. lovens § 3, stk.  

 3.
Kapitel 3 Klager § 26. Energistyrelsens afgørelser i henhold  

 til bemyndigelse efter denne bekendtgørelse kan indbringes for  

 miljø- og energiministeren, jf. dog stk. 2-10.
 Stk. 2. Energistyrelsens afgørelser som  

 tilsynsmyndighed efter lov nr. 224 af 28. maj 1982 om mærkning og  

 oplysningspligt vedrørende forbrug af energi med senere  

 ændringer kan ikke indbringes for ministeren, jf. lovens § 6.
 Stk. 3. Energistyrelsens afgørelser i  

 medfør af § 4 kan ikke indbringes for ministeren, jf. § 9 i lov nr.  

 1050 af 23. december 1992 om statstilskud til energibesparende  

 foranstaltninger i pensionisters boliger med senere ændringer.
 Stk. 4. Energistyrelsens afgørelser efter § 5 kan  

 ikke indbringes for anden administrativ myndighed, jf. § 6 lov nr. 94 af 9.  

 februar 1994 om normer for energieffektivitet i energiforbrugende udstyr.
 Stk. 5. Energistyrelsens afgørelser efter § 9 kan  

 ikke indbringes for anden administrativ myndighed, jf. § 80, stk. 2, i  

 lovbekendtgørelse nr. 625 af 15. juli 1997 om  

 miljøbeskyttelse.
 Stk. 6. Energistyrelsens afgørelser efter  

 bekendtgørelse nr. 1184 af 19. december 1992 om mindstebeholdninger af  

 mineralolieprodukter kan ikke indbringes for anden administrativ myndighed,  

 jf. § 2a, stk. 2, i lovbekendtgørelse nr. 1183 af 19. december 1992 om  

 mindstebeholdninger af mineralolie og mineralolieprodukter.
 Stk. 7. Energistyrelsens afgørelser i  

 medfør af § 18 kan ikke indbringes for anden administrativ myndighed,  

 jf. § 11, stk. 2, i lovbekendtgørelse nr. 837 af 7. oktober 1992 om  

 udnyttelse af vedvarende energikilder m.v.
 Stk. 8. Energistyrelsens afgørelser truffet i  

 medfør af den i § 21 nævnte lov eller i medfør af regler  

 fastsat i medfør af denne lov kan ikke påklages til anden  

 administrativ myndighed, jf. § 6b, stk.2, i lov nr. 182 af 1. maj 1979 om  

 kontinentalsoklen med senere ændringer.
 Stk. 9. Afgørelser truffet af Energistyrelsen i  

 medfør af bekendtgørelse nr. 885 af 18. december 1991 om  

 begrænsning af udledning af svovldioxid og kvælstofoxider fra  

 kraftværker, som ændret ved bekendtgørelse nr. 321 af 4.  

 juni 1998, kan ikke indbringes for anden administrativ myndighed, jf. § 80,  

 stk. 2, i lovbekendtgørelse nr. 625 af 15. juli 1997 om  

 miljøbeskyttelse.
 § 27. Miljø- og energiministeren kan  

 bestemme, at en afgørelse, der efter denne bekendtgørelse  

 henhører under Energistyrelsen, træffes af ministeren.
 Stk. 2. Miljø- og energiministeren kan give  

 direktøren for Energistyrelsen instruktioner vedrørende  

 udøvelsen af de beføjelser, der er henlagt til Energistyrelsen  

 i medfør af denne bekendtgørelse.
Kapitel 4 Ikrafttrædelse m.v.
 § 28. Bekendtgørelsen træder i kraft  

 den 1. januar 2000.
 Stk. 2. Ved bekendtgørelses ikrafttræden ophæves  

 §§ 1-7 og §§ 10-28 i bekendtgørelse nr. 364 af 9. juni 1993 om  

 Energistyrelsens opgaver.
