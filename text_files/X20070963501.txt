Betinget aftale  tilbageførsel af  

 bonusaktier Spørgsmål Skal der betales  

 skat af aktier, som SP tilbagefører til sin arbejdsgiver uden vederlag? Svar Nej.
Beskrivelse af de faktiske forhold SP har i april  

 2006 i medfør af en bonusaftale modtaget 3.000 aktier til en værdi af  

 91.440,00  

 € fra sin daværende arbejdsgiver.
 I august 2006  

 har SP opsagt sin stilling i selskabet.
 I henhold til  

 den indgåede bonusaftale, er SP forpligtet til at aflevere de tildelte aktier  

 tilbage uden vederlag herfor, såfremt hans ansættelsesforhold ophører inden  

 for  

 2 år efter tildelingen.
 Som følge heraf  

 har SP tilbageført aktierne til selskabet i september måned 2006.
I perioden fra  

 tildelingen af aktierne til SP har opsagt sin stilling har han modtaget  

 udbytte, ligesom aktierne har givet stemmeret på generalforsamling.
SP kunne  

 i  

 henhold til bonusaftalen ikke sælge aktierne i 2 år efter tildelingen.
Spørgers eventuelle opfattelse ifølge anmodning og bemærkninger til  

 sagsfremstilling Rådgiver har  

 haft SKATs indstilling i høring og har følgende kommentarer:
Jeg kan fuldt ud  

 tiltræde indstillingen vedrørende realisationstidspunktet.
Jeg er enig i, at  

 der er tale om en resolutivt betinget tildeling (betinget af mindst 2 års  

 ansættelse efter afslutningen af en "earning period").
Den skatteretlige  

 virkning heraf er - som også anført i indstillingen - at der sker beskatning  

 på  

 tildelingstidspunktet, og at beskatningen herefter opløses når det viser sig,  

 at betingelsen om ansættelsesperioden ikke opfyldes.
Da såvel tildeling som  

 afståelse sker i 2006, udløses ingen skattemæssige konsekvenser af den  

 resolutivt betingede tildeling.
 Både  

 civilretligt og skatteretligt indebærer en resolutivt betinget tildeling  

 således, at SP var aktionær i selskabet fra og med tildelingen af aktierne i  

 april 2006 og frem til at aktierne fratages ham igen i henhold til  

 programmets  

 vilkår.
 Denne  

 aktionærstatus skal lægges til grund i alle skattemæssige henseender,  

 herunder  

 også i relation til beskatningen af det udbytte, som SP i sin ejerperiode  

 modtog på grundlag af aktiebesiddelsen.
Udbyttet på EUR  

 4.200 skal derfor skatteretligt kvalificeres som udbytte og ikke - som  

 indstillet - som løn.
En kvalifikation som løn med den angivne begrundelse  

 (at  

 SP ikke har været aktionær) svarer til at tildelingen som suspensivt  

 betinget (dvs.  

 "opsættende" og ikke "opløsende"). Der kan imidlertid  

 ikke  

 være tvivl om, at tildelingen var resolutivt betinget, jf. ovenfor og det i  

 indstillingen anførte; denne kvalifikation må nødvendigvis også "slå i  

 gennem" i forhold til den afledte udbyttebeskatning.
 Det skal i  

 tilknytning til ovenstående i øvrigt bemærkes, at Finland efter det oplyste  

 har  

 betragtet udbyttetildelingen som udbytte i skattemæssig henseende; udbyttet  

 er  

 efter det oplyste kildebeskattet i Finland med 15 % i henhold til den  

 nordiske  

 dobbeltbeskatningsoverenskomst art. 10.
Udbyttebeskatningen  

 (og ikke lønbeskatningen) af udbyttet følger således direkte af  

 kvalifikationen  

 af betingelsen som resolutiv.
Jeg skal derfor anmode om, at indstillingen  

 ændres i overensstemmelse hermed.
SKATs indstilling og begrundelse Det er SKATs  

 opfattelse, at den indgåede bonusaftale er en betinget aftale.
 Hvis retten til  

 en indtægt er betinget, er beskatningstidspunktet afhængig af betingelsens  

 indhold  

 og betydning i det konkrete aftaleforhold.
Det fremgår af  

 bonusaftalen, at SP modtager aktier på baggrund af opnåede resultater i  

 selskabet.  

 Aktierne, der tildeles, giver stemmeret og ret til udbytte.
Aktierne kan ikke  

 sælges i en periode på 2 år fra tildelingen.
Ved ophør af SP  

 ansættelsesforhold  

 skal aktierne leveres tilbage til selskabet uden vederlag.
 Den  

 omstændighed, at SP skal tilbagelevere aktierne i tilfælde af hans fratræden,  

 medfører efter SKATs opfattelse ikke, at beskatningen udskydes til udløbet af  

 2  

 års perioden.
I perioden  

 indtil betingelsen indtræder udøver SP således sædvanlige ejerbeføjelser i  

 henhold til aktierne.
Han modtager udbytte og har stemmeretten.
Dog er  

 aktierne  

 båndlagt, så de ikke kan sælges før udløbet de 2 år.
Betingelsen om,  

 at SP skal tilbagelevere de modtagne aktier ved fratræden inden for 2 år, er  

 efter SKATs opfattelse en resolutiv betingelse.
Det vil sige en betingelse,  

 der  

 opløser aftalen, hvis betingelsen indtræder.
Retsvirkningen  

 af en resolutiv betinget aftale indtræder ved aftalens indgåelse Altså sker  

 der  

 beskatning i aftaleåret.
Viser det sig efterfølgende, at aftalen må gå  

 tilbage,  

 fordi betingelsen indtræder, ophæves beskatningen ved genoptagelse af  

 skatteansættelsen for det indkomstår, hvor beskatningen blev foretaget.
SP modtager  

 aktierne i 2006, men tilbageleverer dem samme år.
SKAT indstiller derfor, at  

 tildeling  

 og tilbagelevering af bonusaktierne ikke udløser skattemæssige konsekvenser  

 for  

 SP.
Da aftalen om  

 tildeling af aktier ophæves tilbage til aftaletidspunktet, har SP ikke været  

 aktionær.
Det udbytte, der er udbetalt i perioden, skal derfor beskattes som  

 løn.
 Rådgiver har i  

 sit høringssvar anført, at der skal ske udbyttebeskatning som følge af, at  

 der  

 er tale om en resolutiv betinget aftale.
 SKAT er ikke  

 enig i den betragtning.
En resolutiv  

 betinget aftale indebærer som nævnt ovenfor, at beskatningen ikke udskydes,  

 men  

 indtræder allerede på aftaletidspunktet.
Når betingelsen, om 2 års ansættelse  

 ikke opfyldes, ophæves aftalen i sin helhed tilbage til aftaletidspunktet.  

 Dette medfører, at SP ikke kan anses for at have været aktionær i selskabet  

 og  

 det udbetalte udbytte må i stedet kvalificeres som løn.
 Indstillingen  

 opretholdes derfor på det punkt.
Skatterådets afgørelse og begrundelse Skatterådet  

 tiltræder SKATs indstilling.
