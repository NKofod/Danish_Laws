Fremsat den 25. februar 2003 af  

 Bodil Kornbek (KRF), Mogens Nørgård Pedersen (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om forhøjelse af starthjælpen og  

 introduktionsydelsen til kontanthjælpsniveau Folketinget opfordrer regeringen til inden den 1. januar  

 2004 at fremsætte de nødvendige lovforslag og foretage de  

 fornødne ændringer i administrative forskrifter med henblik  

 på at forhøje starthjælpen, introduktionsydelsen og den  

 tilknyttede ydelse under virksomhedspraktik for personer, der har opholdt sig  

 i Danmark fra den 1. juli 2002, så disse ydelser svarer til den  

 kontanthjælpsydelse, som personer i samme sociale situation, der har  

 haft ophold i Danmark i 7 år, kan få.
Bemærkninger til forslaget I 2002 vedtog Folketinget regler om, at kun  

 personer, der har haft ophold i Danmark i mindst 7 år i løbet af  

 de seneste 8 år, har ret til kontanthjælp, jf. lov nr. 361 af 6.  

 juni 2002 (lovforslag nr.
L 126, folketingsåret 2001-02, 2. samling,  

 Folketingets forhandlinger side 3951, 7088 og 7850, till.
A side 4092 og  

 4124, till.
B side 1358 og 1649 og till.
C side 668). Indtil opholdskravet er  

 opfyldt, gives der en reduceret ydelse, den såkaldte starthjælp.  

 Starthjælpen får virkning for personer, der har fået ophold  

 i Danmark fra den 1. juli 2002 og fremover.
Forslagsstillerne finder, at den lave starthjælp er  

 uværdig for de mennesker, samfundet har givet lovlig opholdstilladelse  

 i Danmark, og det er småligt, at et rigt samfund som det danske ikke  

 kan give en ordentlig ydelse, der svarer til, hvad danskere på  

 overførselsindkomst sædvanligvis får.
Forslagsstillerne  

 mener, at kontanthjælpen er en passende ydelse, også for  

 personer, der ikke har boet i Danmark i 7 år i løbet af de  

 seneste 8 år.
For en familie med to børn udgør  

 starthjælpen brutto kun halvdelen af, hvad en tilsvarende dansk familie  

 kan få på kontanthjælp.
Med det udgiftsniveau, vi har i  

 Danmark, herunder de høje boligudgifter, er det meget vanskeligt for  

 en flygtningefamilie at få privatøkonomien til at hænge  

 sammen.
Dertil kommer, at nyankomne flygtninge har særlig store  

 udgifter i forbindelse med etablering i det danske samfund.
Starthjælpen fører til, at flygtninge og  

 deres familier bliver klientgjorte, og det er ydmygende for dem, at de skal  

 gå til kommunen for at søge om den nødvendige  

 hjælp, selv ved meget små anskaffelser.
I stedet for at  

 frigøre flygtninge fra det sociale system gøres de helt  

 afhængige af det.
Starthjælpen fører til, at mennesker bliver  

 isoleret fra samfundet, når de ikke har råd til de allermest  

 basale fornødenheder.
Derved modvirker starthjælpen  

 integrationen.
Starthjælpen fører ikke til, at flere kommer  

 i arbejde.
Hvis lavere ydelser til personer på  

 overførselsindkomster fører til, at flere kommer i arbejde,  

 burde regeringen sætte ydelserne ned på alle  

 overførselsindkomster til personer, der er i stand til at arbejde.
Det  

 er regeringen dog ikke villig til, hvilket understreger, at det vigtigste  

 motiv for at indføre starthjælpen ikke var at få flere i  

 arbejde.
Det har hidtil været et bredt anerkendt princip i  

 arbejdsmarkedspolitikken, at det primære middel til at undgå, at  

 folk fastholdes på overførselsindkomster, er at  

 håndhæve en stram rådighedsforpligtelse og ikke at forarme  

 folk ved at give dem meget lave ydelser.
Forslagsstillerne finder også,  

 at man burde fastholde dette princip i forhold til flygtninge.
 Forslagsstillerne finder det særlig urimeligt, at  

 flygtninge kun kan få den lave starthjælp, mens de er omfattet af  

 introduktionsprogrammet med danskundervisning og aktivering, fordi de i den  

 periode i praksis ikke har muligheder for supplerende beskæftigelse.
Erfaringerne fra nedsættelsen af  

 introduktionsydelsen i 1999 viser, at den havde en yderst begrænset  

 effekt på beskæftigelsen.
Det fremgår af  

 Indenrigsministeriets evaluering af integrationsindsatsen, at kun 4 pct. af  

 flygtningene var kommet i ordinært arbejde i august 1999. Heraf var de  

 fleste på deltid.
Den tidligere regering valgte da også den 1. februar  

 2000 at hæve introduktionsydelsen til kontanthjælpsniveau  

 på baggrund af meget dårlige erfaringer med ydelsen.  

 Desværre valgte den nuværende regering at sidde disse erfaringer  

 overhørig.
I stedet indførte den en starthjælp, der er  

 endnu lavere, end den introduktionsydelse, der blev afskaffet.
Generelt skal spørgsmålet om, hvem der skal  

 have adgang til Danmark, reguleres i udlændingelovgivningen.
Når  

 udlændinge har fået opholdstilladelse i Danmark, skal de  

 også have ordentlige vilkår, der står i et rimeligt forhold  

 til den levestandard, vi har i Danmark.
Personer over 60 år, der ikke har ret til  

 folkepension som følge af optjeningsreglerne i pensionsloven, er  

 også omfattet af de gældende regler om starthjælp.
Det  

 samme gælder personer under revalidering, der ikke opfylder  

 opholdskravet.
For denne gruppe er starthjælpen ekstra urimelig, fordi  

 de personer kun har begrænsede muligheder for at tjene penge ved siden  

 af starthjælpen.
Også personer, der ikke opfylder opholdskravet,  

 og som er i virksomhedspraktik, får en ydelse svarende til  

 starthjælpen.
Forslagsstillerne finder, at disse personer skal have ret  

 til ydelser, der svarer til dem, der gælder for personer, som opfylder  

 opholdskravet.
Forslagsstillerne finder dog, at personer over 60 år,  

 der ikke har ret til folkepension som følge af optjeningsreglerne i  

 pensionsloven, skal have den ydelse, de var berettiget til, før  

 indførelse af starthjælpen.
Forskel mellem den månedlige bruttoydelse ved  

 starthjælp og kontanthjælp 2003 Starthjælp Kontanthjælp Forskel Par med 2 børn 10.916 21.718 -10.802 Enlig med 1 barn 6.583 10.859 -4.276 Par uden børn 8.732 16.344 -7.612 Enlig uden børn 5.266 8.172 -2.906 Økonomiske konsekvenser af forslaget Forslaget vil koste 195 mio. kr. i 2003-priser, som  

 forslagsstillerne vil foreslå finansieret krone for krone i deres  

 kommende finanslovudspil for 2004.
Skriftlig fremsættelse Bodil Kornbek Som ordfører for forslagsstillerne tillader jeg mig  

 herved at fremsætte:
Forslag til folketingsbeslutning om forhøjelse  

 af starthjælpen og introduktionsydelsen til  

 kontanthjælpsniveau (Beslutningsforslag nr.
B 99).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
