Erstatningsansvarslovens § 26  tortgodtgørelse ved forbrydelser mod kønssædeligheden m.v., nævnets j.nr. 11-520-19215 Ansøger blev forsøgt voldtaget og udsat for grov vold, idet skadevolder slog ansøgers hoved ned i jorden flere gange.
Skadevolder tog desuden fat om ansøgers hals og lagde hånden hen over ansøgers mund, hvilket gav hende lufthunger og svimmelhed.
Skadevolder fastholdt ansøger og tvang hende ned på maven, samtidig med at han tvang hendes bukser og trusser af og forsøgte at gennemføre samleje.
Herefter blev ansøger tvunget til at have skadevolders lem i munden flere gange, dog uden at han havde udløsning.
Politiet efterforskede sagen som et voldtægtsforsøg, men måtte opgive at rejse tiltale.
Nævnet tilkendte ansøger 40.000 kr. i tortgodtgørelse, idet nævnet lagde til grund, at ansøger havde været udsat for et voldtægtsforsøg, hvorunder skadevolder bl.a. havde taget kvælertag på ansøger på en måde, der bragte hende i livsfare.
