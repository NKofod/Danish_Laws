 I justitsministeriets bekendtgørelse nr. 175 af 21. maj 1962 om  

 motorkøretøjer, der erhvervsmæssigt benyttes til befordring af personer,  

 foretages i medfør af § 73, stk. 2 og 5 i færdselsloven, som ændret ved lov  

 nr. 279 af 10. juni 1970, følgende ændringer:
 1. § 5, stk.1. affattes således:
»For hyrevogne, der optager passagerer i en kommune med  

 hyrevognsregulativ, gælder endvidere de regler, der er fastsat i  

 regulativet.« 2. Efter § 18 indsættes:
 5. Særregler for hyrevogne.
 § 18 a.  Afmærkning.
På hver side af køretøjet ved forruden i højde med dennes nederste kant  

 skal der være anbragt en lygte, som fremad viser klart, hvidt lys uden at  

 blænde.
Sidelygterne skal på den udvendige side være forsynet med et vindue  

 på mindst 30 kvadratcentimeter og højst 60 kvadratcentimeter.
Lygterne skal  

 holdes tændt i lygtetændingstiden.
På droscher skal sidevinduerne vise grøn  

 lys, og de kan være forsynet med påskrift i hvidt gennemskinnelige bogstaver  

 eller tal på grøn bund.
På andre hyrevogne skal sidevinduerne vise gult lys,  

 og de kan være forsynet med påskriften »Taxi« i uigennemskinnelige  

 bogstaver.
Stk. 2.  Foran på karrosseriet over forruden skal være  

 anbragt en taglygte, som skal være tændt i lygtetændingstiden, når hyrevognen  

 søger hyre.
Taglygten må ikke vise lys bagud.
På droscher skal lygten fremad  

 vise grønt lys uden at blænde.
Påskriften skal være »Taxa« eller  

 »Drosche« (eller »Droske«), og den lysende flade, som  

 skal være mellem 75 og 260 kvcm, må ikke være retangulær.
På andre hyrevogne  

 skal lygten fremaf vise klart, hvidt lys uden at blænde.
Den lysende flade  

 skal fremad være forsynet med påskriften » Taxi« i sorte eller  

 mørkeblå uigennemskinnelige bogstaver og skal være retangulær og måle 5,  

 højst 10 cm i højden og mindst 15, højst 26 cm i bredden.
Stk. 3.  En hyrevogn skal bag forruden have et  

 retangulært skilt med påskriften »Fri« der skal benyttes, når  

 køretøjet søger hyre.
Er skiltet belyst, skal det på droscher fremaf vise  

 grønt lys og på andre hyrevogne fremad vise hvidt lys.
Lyset må ikke blænde.
 Stk. 4.  Der må ikke uden på en hyrevogn findes belyste  

 eller selvlysende skilte eller lygter med påskrift, bortset fra de lygter,  

 der er nævnt i stk. 1 og 2.
 Stk. 5.  Når særlige omstændigheder taler derfor, kan  

 kommunalbestyrelsen efter forhandling med politiet bestemme, at en hyrevogn,  

 der optager passagerer i kommunen, skal være undtaget fra bestemmelsen i § 1,  

 stk. 3, og bestemmelserne foran i stk. 1-3.
 § 18 b.  Taksametre.
Et taksameter skal til enhver tid fungere korrekt og i overensstemmelse  

 med de gældende takster.
Det skal angive det indkørte beløb i kroner og øre  

 og den takst, til hvilken det er indstillet.
Taksametret skal uden  

 vanskelighed kunne aflæses af passagererne og være forsynet med belysning,  

 som skal være tændt, når vognen er hyret i lygtetændingstiden.
Stk. 2.  Taksametret og dets forbindelse til vognen  

 (transmissionen) skal være kontrolleret og plomberet af en af bilinspektøren  

 godkendt person.
Denne skal i forbindelse med enhver plombering kontrollere,  

 at taksametret fungerer korrekt og i overensstemmelse med de gældende  

 takster.
Der udfærdiges af den pågældende en godkendelseserklæring.
Det skal  

 af erklæringen fremgå ,med hvilken dækstørrelse vognen er prøvekørt.
Ved  

 udskriftning til anden dækstørrelse skal der indhentes ny  

 godkendelseserklæring.
Den seneste udfærdigede godkendelseserklæring skal til  

 enhver tid forefindes i hyrevognen.
 Stk. 3.  Når et køretøj med taksameter fremstilles for  

 bilinspektøren i forbindelse med registrering eller periodisk syn, skal der  

 samtidig forevises en ikke over 1 måned gammel erklæring fra en i medfør af  

 stk. 2 godkendt person om, at taksametret og dets plombering er kontrolleret.
Stk. 4.  Politiet kan til enhver tid foretage kontrol af  

 et taksameter og dets plombering.
I forbindelse hermed har føreren af  

 hyrevognen pligt til uden betaling at foretage en prøvekørsel over en  

 strækning på indtil 3 kilometer.
Stk. 5.  Statens biltilsyn kan fastsætte nærmere regler  

 om taksametre, herunder om kontrol og plombering.' §. 2 Bekendtgørelsen træde i kraft den 1. januar 1971. Samtidig ophæves  

 justitsministeriets bekendtgårelse nr. 133 af 9. april 1963 om afmærkning af  

 hyrevogne m.v.
 Justitsministeriet, den 6. november  

 1970.
 Knud Thestrup.
 /Lemming.
 Særlig noter:
 (* 1) Optaget i Juristforbundets færdselslovsamling.
