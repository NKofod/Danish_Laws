I medfør af § 9 og § 12, stk. 2, i lov nr. 323 af 4. juni 1986 om international fuldbyrdelse af straf m.v. fastsættes følgende:
 § 1.  Afgørelser, som er omfattet af overenskomsten af  

 28. oktober 1988 mellem Kongeriget Danmark og Den Socialistiske  

 Forbundsrepublik Jugoslavien om overførelse af domfældte, kan fuldbyrdes  

 efter overenskomstens regler.
 Stk. 2.  Afgørelse om samtykke efter overenskomstens  

 artikel 6, stk. 1, nr. 1, træffes af justitsministeren.
 § 2.  Fuldbyrdelse af jugoslaviske afgørelser i  

 Danmark sker på grundlag af en dansk dom om omsætning af den i Jugoslavien  

 idømte fængselsstraf til en retsfølge, der er fastsat i overensstemmelse med  

 dansk lovgivning, jf. overenskomstens art. 13, stk. 1.
 Stk. 2.  Ved fastsættelsen af retsfølgen i  

 overensstemmelse med dansk lovgivning gælder, at retten:
 Stk. 3.  Fuldbyrdelse af retsfølgen, herunder  

 prøveløsladelse, skal ske udelukkende i overensstemmelse med dansk  

 lovgivning, jf. overenskomstens artikel 15.
 § 3.  Reglerne i kapitel 4 i lov nr. 323 af 4. juni  

 1986 om international fuldbyrdelse af straf m.v. finder anvendelse ved  

 behandlingen af sager om fuldbyrdelse af jugoslaviske afgørelser i Danmark.
 § 4.  Denne bekendtgørelse træder i kraft den 22.  

 april 1989.
