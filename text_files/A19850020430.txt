(Feriegodtgørelse og ferietillæg af  

 lønmodtagernes bidrag til arbejdsmarkedsuddannelsesfonden) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om ferie, jfr. lovbekendtgørelse nr. 560 af 13. november 1984,  

 foretages følgende ændring:
 I § 16, stk. 1, indsættes efter »pensionsordninger m.v.«:  

 »samt af lønmodtagerens bidrag til arbejdsmarkedsuddannelsesfonden i  

 medfør af lov om en arbejdsmarkedsuddannelsesfond«.
§ 2 Loven har virkning fra den 1. januar 1985.
GIVET PÅ CHRISTIANSBORG SLOT, DEN 22.  

 MAJ 1985 Under Vor Kongelige Hånd og Segl MARGRETHE R.
