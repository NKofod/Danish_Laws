 Med brev af 26. februar 1990 har De på vegne NeuroSearch A/S klaget over  

 Arbejdstilsynets kreds Københavns amts påbud af 1. februar 1990,  

 hvorefter NeuroSearch A/S skal foretage anmeldelse til Arbejdstilsynet i  

 medfør af kapitel 5 i Arbejdsministeriets bekendtgørelse nr. 323 af 7. juli  

 1983 om arbejdets udførelse.
 Klagen begrundes med, at virksomheden efter Deres opfattelse ikke er  

 omfattet af bilag 1 til ovennævnte bekendtgørelse.
 Direktoratet har sammen med kredsen inspiceret virksomheden den 20. april  

 1990. Det blev oplyst, at der beskæftiges ca. 30 personer, og at virksomheden  

 er uden sekskabsretlig forbindelse til andre, herunder  

 medicinalvarefabrikker.
Det konstateredes, at virksomheden holder til i nyindrettede, lejede  

 lokaler og råder over laboratorier, dyrestalde og kontorlokaler.
Der findes  

 hverken produktionsapparat eller pilotanlæg på virksomheden.
Laboratorierne  

 er udstyret med bl.a. stinkskabe, hvor arbejdet foregår.
 Virksomheden foretager forskningsudvikling af neurofarmaka, der påvirker  

 centralnervesystemet og anvendes f.eks. til behandling af depressioner,  

 demens og epilepsi.
 Virksomheden har oplyst, at forskningen foregår i ren laboratorieskala  

 max. 2-3 1. Der fremstilles neurofarmaka i mængder a 100 mg til 10 g.
 Virksomheden foretager det første trin i udviklingen af ny medicin.  

 Generelt kunne dette arbejde foregå på en medicinalvarefabrik, men også på  

 rene forskningsinstitutioner som f.eks. universiteter og farmaceutiske  

 højskoler.
 Præparaternes virkning afprøves på mus og rotter in vivo og in vitro.
 Det skal bemærkes, at hverken virksomheden eller andre kender de konkrete  

 farer, som hvert enkelt stof eller mellemprodukt kan rumme, hvorfor alle  

 stofferne udgør en potentiel fare for de medarbejdere, der arbejder med at  

 fremstille eller afprøve stofferne.
Når forsøgsrækken er afsluttet, sælges beskrivelsen af stoffet, hvis dette  

 skønnes at have mulighed for at tilvejebringe den ønskede virkning.
Stoffet  

 selv destrueres.
 Der er således efter det oplyste ikke tale om fremstilling af  

 medicinalvarer, men alene om udviklingsarbejde med henblik på salg af  

 forsøgsresultater m.v.
Under henvisning til ovenstående finder direktoratet, at virksomheden  

 hverken er omfattet af punkt 12, medicinalvarefabrikker, eller af de øvrige  

 punkter i bilag 1 til den omhandlede bekendtgørelse.
Virksomheden er derfor  

 ikke anmeldelsespligtig, jf. bekendtgørelsens § 21, stk. 1.
 På denne baggrund vil direktoratet ikke opretholde kredsens påbud af 1.  

 februar 1990.
 Denne afgørelse kan inden 4 uger indbringes for arbejdsministeren, jf.  

 arbejdsmiljølovens § 81.
 P.D.V.
