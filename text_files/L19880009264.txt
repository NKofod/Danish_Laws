 I tilslutning til Udenrigsministeriets bekendtgørelse nr. 55 af 24.  

 november 1954 og efterfølgende bekendtgørelser, senest nr. 58 af 5. august  

 1986, Lovtidende C, meddeles det, at følgende lande med virkning fra de  

 anførte datoer har tiltrådt konventionen af 28. juli 1951 om flygtninges  

 retsstilling:
 Ovennævnte lande har i forbindelse med tiltrædelsen af konventionen  

 afgivet erklæring i henhold til dennes artikel 1 B (1) om, at ordene  

 »begivenheder, indtrådt inden den 1. januar 1951« i artikel 1,  

 afsnit A, skal forstås som »begivenheder, indtrådt i Europa eller  

 andetsteds inden den 1. januar 1951«.
 Endvidere har følgende lande med virkning fra de anførte datoer tiltrådt  

 protokollen af 31. januar 1967 vedrørende flygtninges retsstilling, jf.  

 Udenrigsministeriets bekendtgørelse nr. 21 af 12. februar 1968 og  

 efterfølgende bekendtgørelser, senest nr. 58 af 5. august 1986, Lovtidende C:
 Tuvalu har meddelt, at man anser sig for bundet af konventionen og  

 protokollen fra den anførte dato for opnåelse af uafhængighed i kraft af  

 Storbritanniens tiltrædelse.
 Jamaica har taget følgende forbehold: Konventionens artikler 8 og 9 skal  

 ikke være til hinder for, at Jamaicas regering under krig eller i andre  

 alvorlige undtagelsestilfælde i den nationale sikkerheds interesse kan træffe  

 særlige foranstaltninger vedrørende en flygtning på grund af hans  

 nationalitet.
 Konventionens artikler 17, stk. 2, 24 og 25, stk. 1, 2 og 3, vil kun blive  

 anvendt, forudsat de ikke er i modstrid med Jamaicas lovgivning.
 Jamaica har taget forbehold over for protokollens artikel IV.
 Kina har taget forbehold over for konventionens artikler 14, 2. punktum,  

 og 16, stk. 3, og protokollens artikel IV.
 El Salvador har taget forbehold over for protokollens artikel IV.
 Guatemala har taget forbehold over for de artikler i konventionen, hvortil  

 der kan tages forbehold, hvis disse er i strid med landets love og retslige  

 forordninger.
 Forbundsrepublikken Tyskland, Italien, Luxemborg, Nederlandene, Belgien og  

Frankrig har gjort indsigelse mod Guatemalas forbehold.
 Mozambique har taget følgende forbehold:
 Konventionens artikler 13 og 22 anses kun for at være henstillinger og  

 ikke forpligtelser til at tilstå flygtninge samme behandling, som gives  

 indfødte borgere med hensyn til fast ejendom og undervisning.
 Konventionens artikel 15 skal ikke fortolkes således, at flygtninge kommer  

 til at nyde større foreningsret end indfødte borgere, og såfremt national  

 sikkerhed kræver det, forbeholder Mozambique sig ret til at begrænse  

 foreningsretten.
 Mozambiques regering fortolker konventionens artikler 17 og 19 således, at  

 man ikke betragter sig for bundet til at indrømme flygtninge de rettigheder,  

 der er fastsat heri.
 Under hensyn til artikel 26, forbeholder Mozambiques regering sig ret til  

 at udpege beboelsesområde(r) for flygtninge, og såfremt national sikkerhed  

 kræver det, at sætte grænser for deres bevægelsesfrihed.
 Artikel 34 skal ikke fortolkes således, at flygtninge skal nyde større  

 rettigheder end andre udenlandske borgere for så vidt angår naturalisation.
 Papua Ny Guinea har taget forbehold over for konventionens artikler 17,  

 stk. 1, 21, 22, stk. 1, 31, 32 og 34.
 Venezuela har taget forbehold over for protokollens artikel IV.
 Cap Verde har meddelt, at i alle tilfælde, hvor denne konvention tilstår  

 flygtninge den gunstigst mulige behandling, der indrømmes statsborgere fra et  

 andet land, vil den pågældende bestemmelse af Cap Verde ikke blive fortolket  

 således, at den medfører at vedkommende derved omfattes af den ordning, der  

 finder anvendelse på statsborgere fra lande, med hvilke Cap Verde har  

 afsluttet regionale, toldmæssige, økonomiske eller politiske overenskomster.
 Malawi har taget følgende forbehold:
 Bestemmelserne i konventionens artikler 7, 13, 15, 19, 22 og 24 betragtes  

 alene som henstillinger.
 Med hensyn til konventionens artikel 17, stk. 2, anser Malawi sig ikke for  

 bundet til at give en flygtning, som opfylder betingelserne i pkt. a-c,  

 automatisk fritagelse for forpligtelse til at opnå arbejdstilladelse.  

 Derudover, for så vidt angår artikel 17 i sin helhed, påtager Malawai sig  

 ikke at give flygtninge mere favorabelt lønarbejde end sådant, som tilbydes  

 udlændinge i al almindelighed.
 Under hensyn til artikel 26, forbeholder Malawis regering sig ret til at  

 udpege beboelsesområde(r) for flygtninge, og såfremt hensynet til national  

 sikkerhed eller offentlig orden kræver det, at sætte grænser for deres  

 bevægelsesfrihed.
 Artikel 34 skal ikke fortolkes således, at flygtninge skal nyde større  

 rettigheder end andre udenlandske borgere for så vidt angår naturalisation.
 Endelig har Argentina meddelt, at konventionen vil blive anvendt  

 uden nogen geografisk begrænsning, jf. artikel 1 (B) 1 (b).
Udenrigsministeriet, den 25. august 1988 F.M.
