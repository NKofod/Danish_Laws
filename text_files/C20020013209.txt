Cirkulære om dekoncentreret  

 sagsudlægning - Godtgørelse af  

 moms af fremmede staters herværende honorære konsulers  

 indkøb Indledning 1. Ved lov nr. 291 af 15. maj 2002 om ændring af  

 merværdiafgiftsloven (momsloven) blev der indført en bestemmelse  

 om momsgodtgørelse for honorære konsulers indkøb, der  

 anvendes i forbindelse med den konsulære tjeneste.
2. Dette cirkulære fastlægger hvilken  

 myndighed, der har kompetence til at behandle ansøgninger om  

 momsgodtgørelse i henhold til momslovens § 45, stk. 2, 2.  

 pkt.
Desuden indeholder cirkulæret en gennemgang af bestemmelsen i  

 momsloven, og retningslinjerne for godtgørelse af afgifter til  

 honorære konsuler.
Kompetence og dekoncentreret sagsudlægning 3. Efter § 6, stk. 3 i bekendtgørelse nr.  

 520 af 25. juni 2002 (om myndighedsinddeling og sagsudlægning) kan  

 direktøren for Told- og Skattestyrelsen i tilfælde, hvor  

 kompetencen i 1. instans ligger hos de regionale told- og skattemyndigheder,  

 bemyndige en enkelt eller enkelte regionale told- og skattemyndigheder til at  

 træffe afgørelse i 1. instans i sager på et bestemt  

 sagsområde.
 4. Direktøren for Told- og Skattestyrelsen har med  

 virkning fra 1. juli 2002 bemyndiget ToldSkat København til at  

 træffe afgørelse i 1. instans vedrørende ydelse af  

 godtgørelse af afgifter af fremmed staters herværende  

 honorære konsulers indkøb i det omfang de indkøbte varer  

 og ydelser anvendes fuldt ud i forbindelse med den konsulære tjeneste,  

 jf. momslovens § 45, stk. 2, 2. pkt.
 Anmodninger om ydelse af godtgørelse skal  

 således fremsendes til ToldSkat København, Tagensvej 135, 2200  

 København N.
 Momslovens § 45, stk. 2, 2 pkt.
 5. Momsloven er med virkning fra den 1. juli 2002  

 ændret således, at der nu i henhold til momslovens § 45,  

 stk. 2, 2. pkt, kan ydes godtgørelse af afgifter af fremmed  

 staters herværende honorære konsulers indkøb i det omfang  

 de indkøbte varer og ydelser anvendes fuldt ud i forbindelse med den  

 konsulære tjeneste.
Anmeldelse 6. Honorære konsuler, der efter momslovens  

 § 45, stk. 2, 2. pkt., ønsker at ansøge om  

 godtgørelse af moms, skal anmelde sig til ToldSkat  

 København.
7. ToldSkat København kan i forbindelse med  

 anmeldelsen undersøge om udnævnelsen som honorær konsul er  

 aktuel, eller om hvervet som honorær konsul er ophørt, hos  

 Udenrigsministeriet eller Corps Consulaire-Danmark.
ToldSkat København  

 kan endvidere løbende hos de nævnte undersøge om hvervet  

 som honorær konsul er ophørt.
8. Anmeldelsen skal indeholde oplysninger om, den honorære konsuls navn og adresse den honorære konsuls cpr.nr.
 hvilken fremmed stat den honorære konsul  

 respræsenterer.
Hvilke aktiviteter er omfattet af godtgørelsesordningen 9. Det fremgår af forarbejderne til momslovens  

 § 45, stk. 2, 2. pkt., at formålet med momsgodtgørelse  

 for honorære konsulers indkøb her i landet, er at opnå en  

 vis ligestilling af de momsmæssige forhold for herboende fremmede  

 staters diplomater og honorære konsuler.
 At der kun bliver en vis ligestilling hænger sammen  

 med, at godtgørelsen for honorære konsuler er begrænset  

 til momsen af varer og ydelser, der skal anvendes fuldt ud i den  

 konsulære tjeneste, det vil sige som hverken helt eller delvist  

 anvendes til privat eller andet brug.
 10. Det vil bero på en konkret bedømmelse  

 hvilke varer og ydelser, der kan antages at være anvendt i den  

 konsulære tjeneste, ligesom det vil bero på en konkret vurdering  

 om varerne og ydelserne er anvendt fuldt ud.
 11. Der kan ydes godtgørelse af moms på  

 indkøb af husleje, translatørydelser, udgifter i forbindelse  

 med almindeligt kontorhold og lignende, når indkøbene  

 udelukkende er anvendt i den konsulære tjeneste.
Ansøgning om godtgørelse 12. Ansøgning om godtgørelse af afgift kan  

 ske på en særlig blanket.
Blanketten kan rekvireres hos de  

 regionale told- og skattemyndigheder.
Den kan endvidere udskrives fra  

 ToldSkats hjemmeside på Internettet www.toldskat.dk.
Blanketten har  

 nummer 31.032.
Ansøgningens indhold 13. I ansøgningen skal den honorære konsul  

 angive oplysninger til identifikation af ansøgeren.
 14. Anmodningen skal omfatte køb m.v. af varer  

 eller ydelser for en periode på mindst 3 måneder og højst  

 et kalenderår.
15. Ansøgeren skal foretage en sammentælling  

 af det momsbeløb, der søges godtgjort.
Beløbet skal  

 angives i danske kroner.
Det beløb, der søges godtgjort skal  

 udgøre mindst 200 kr.
Beløb under 200 kr. vil ikke blive  

 udbetalt.
 Udbetaling af godtgørelse kan enten finde sted til  

 den honorære konsuls bankkonto, girokonto, eller godtgørelsen  

 kan udbetales via check.
 16. I ansøgningen skal den honorære konsul  

 afgive en erklæring om anvendelsen af de indkøb, for hvilke der  

 søges om afgiftsgodtgørelse, herunder om indkøbene er  

 anvendt fuldt ud i den konsulære tjeneste.
 17. Ansøgningen skal være ToldSkat  

 København i hænde senest 3 måneder efter udløbet af  

 den periode eller det kalenderår ansøgningen  

 vedrører.
 Behandling af rettidigt modtagne og behørigt  

 dokumenterede ansøgninger afsluttes senest 3 måneder efter, at  

 ToldSkat København har modtaget anmodningen.
Dokumentation 18. Anmodningen skal ledsages af originale fakturaer med  

 angivelse af de afgiftsbeløb, som ansøgeren har betalt.
Disse  

 dokumenter tilbagesendes ansøgeren i påtegnet stand inden en  

 måned.
 19. Fakturaer, der danner grundlag for ansøgningen,  

 skal være forsynet med fortløbende nummer eller tilsvarende  

 identifikation, fakturadato og indeholde oplysning om sælgers navn,  

 registreringsnummer, (det vil sige det relevante CVR eller SE-nummer) og  

 adresse, købers navn og adresse samt leverancens art, omfang og  

 pris.
 Endvidere skal afgiftsbeløbets størrelse  

 være angivet på fakturaen, eller det skal af denne fremgå,  

 at afgiften udgør 20 pct. af det samlede beløb.
Såfremt en faktura også omfatter  

 afgiftsfritagne leverancer, skal det af fakturaen fremgå, hvilke  

 leverancer der er pålagt afgift.
Sådanne leverancer skal  

 opføres for sig med særskilt sammentælling.
 20. Hvis en faktura indeholder leverancer, som ikke  

 anvendes fuldt ud i den konsulære tjeneste, og derfor ikke berettiger  

 til godtgørelse i henhold til momslovens § 45, stk. 2, 2.  

 pkt, skal dette fremgå tydeligt af anmodningen, ligesom de  

 pågældende poster i fakturaen skal markeres.
Videregivelse af oplysninger 21. Oplysningerne i henhold til den enkelte honorære  

 konsuls ansøgning om godtgørelse af moms vil, hvis den  

 pågældende konsul giver skriftligt samtykke hertil, blive  

 videregivet til Corps Consulaire - Danmark.
Klageregler 22. ToldSkat Københavns afgørelser kan  

 påklages til Told- og Skattestyrelsen jf.  

 sagsudlægningsbekendtgørelsens § 22. Fristen er for  

 så vidt andet ikke er bestemt 3 måneder jf.  

 sagsudlægningsbekendtgørelsens § 20.
Ikrafttrædelse 23. Cirkulæret træder i kraft ved  

 offentliggørelsen.
Told- og Skattestyrelsen, den 19. november  

 2002 Ole Kjær /Else Veggerby 1)   I Told- og  

 Skattestyrelsens interne nummerrække har cirkulæret nr.  

 2002-33.
