Nr LSF 228 Forslag til Lov om ændring af lov om registreringsafgift af motorkøretøjer  

 m.v. (Ændring af varevognsbeskatningen) Fremsat af ministeren for skatter afgifter (Foighel) den 7. april 1987 Vedtaget ved tredjebehandling den 9. april 1987 Lov nr 185 af 09/04/1987 § 1 Ilov om registreringsafgift af motorkøretøjer m.v., jf.
lovbekendtgørelse nr. 13 af 16. januar 1985, som ændret ved lov nr. 234 af 14. maj 1986 og ved § 18 i lov nr. 925 af 19. december 1986, foretages følgende ændring:
 »§ 5, stk. 1 og 2,§ affattes således:
»Afgiften udgør 95 pct. af den afgiftspligtige værdi for følgende køretøjer, som utvivlsomt er konstrueret og indrettet til godstransport:
1) køretøjer med tilladt totalvægt ikke over 2 tons, 2) køretøjer med tilladt totalvægt over 2 tons, men ikke over 4 tons, hvor længden af varerummet er mindre end halvdelen af køretøjets samlede længde, og 3) køretøjer med tilladt totalvægt over 2 tons, men ikke over 4 tons, såfremt køretøjer af samme fabriksmærke markedsføres med lignende karrosseri i personvognsudførelse (stationcars og lign.).
Køretøjerne må ikke benyttes til befordring af personer uden for førerrummet.
Det er dog tilladt uden for førerrummet at befordre personer, som er ansat i ejerens (brugerens) virksomhed, til eller fra den arbejdsplads, hvor de skal anvende det medbragte materiel.
Stk. 2. For andre køretøjer med tilladt totalvægt over 2 tons, som utvivlsomt er konstrueret og indrettet til godstransport, udgør afgiften 12.000 kr. for hvert køretøj med totalvægt ikke over 3 tons og 7.500 kr. for hvert køretøj med totalvægt over 3 tons, men ikke over 4 tons.
De i dette stykke nævnte køretøjer må ikke benyttes til personbefordring i videre omfang end de i stk. 1 omhandlede køretøjer.« § 2 Stk. 1. Loven træder i kraft dagen efter bekendtgørelsen i Lovtidende.
Stk. 2. Forhandlere af de i § 5, stk. 1, nr. 2, som affattet ved denne lov, nævnte varevogne kan med toldvæsenets tilladelse indtil udgangen af juli 1987, efter reglerne i registreringsafgiftslovens § 5, stk. 2 (stykafgift), afgiftsberigtige det antal varevogne af pågældende mærke og type, som den 7. april 1987 forefandtes hos forhandleren og importøren her i landet samt de varevogne, hvorom importøren inden denne dato har indgået bindende kontrakt om levering.
Stk. 3. Forhandlere af de i stk. 2 omhandlede køretøjer hæfter for krav om efterbetaling af afgift som følge af uberettigede afgiftsberigtigelser af disse køretøjer.
Oprindeligt fremsat lovforslag Blad nr 687 § 1 I lov om registreringsafgift af motorkøretøjer m.v., jfr.
lovbekendtgørelse nr. 13 af 16. januar 1985, som ændret ved lov nr. 234 af 14. maj 1986 og ved § 18 i lov nr. 925 af 19. december 1986, foretages følgende ændringer:
 1. § 5, STK. 1 OG 2, affattes således:
»§ 5. Afgiften udgør 95 pct. af den afgiftspligtige værdi for følgende køretøjer, som utvivlsomt er konstrueret og indrettet til godstransport:
1) køretøjer med tilladt totalvægt ikke over 2 tons, 2) køretøjer med tilladt totalvægt over 2 tons, men ikke over 4 tons, hvor længden af varerummet er mindre end halvdelen af køretøjets samlede længde, 3) køretøjer med tilladt totalvægt over 2 tons, men ikke over 4 tons, med åbent lad hvis længde er 200 cm eller derunder, 4) køretøjer med tilladt totalvægt over 2 tons, men ikke over 4 tons, såfremt køretøjer af samme fabriksmærke markedsføres med lignende karrosseri i personvognsudførelse (stationcars o.lign.).
Køretøjerne må ikke benyttes til befordring af personer uden for førerrummet.
Det er dog tilladt uden for førerrummet at befordre personer, som er ansat i ejerens (brugerens) virksomhed, til eller fra den arbejdsplads, hvor de skal anvende det medbragte materiel.
Stk. 2. For andre køretøjer med tilladt totalvægt over 2 tons, som utvivlsomt er konstrueret og indrettet til godstransport, udgør afgiften 12.000 kr. for hvert køretøj med totalvægt ikke over 3 tons og 7.500 kr. for hvert køretøj med totalvægt over 3 tons, men ikke over 4 tons.
De i dette stykke nævnte køretøjer må ikke benyttes til personbefordring i videre omfang end de i stk. 1 omhandlede køretøjer.
Køretøjer med åbent lad, som er berigtiget efter den 31. juli 1987, må ikke benyttes med hardtop eller anden tilsvarende overbygning.« 2. Efter STK. 3 indsættes som nyt stykke:
»STK. 4. Et køretøj med åbent lad, som efter den 31. juli 1987 er berigtiget med afgift efter stk. 2, afgiftsberigtiges efter stk.
1, hvis der benyttes hardtop eller anden tilsvarende overbygning.« § 2 Stk. 1. Loven træder i kraft dagen efter bekendtgørelsen i Lovtidende.
Stk. 2. Forhandlere af de i § 5, stk. 1, nr. 2 og 3, som affattet ved denne lov, nævnte varevogne kan indtil udgangen af juli 1987 afgiftsberigtige disse vogne efter reglerne i registreringsafgiftslovens § 5, stk. 2 (stykafgift), dog højst i et antal, der for hvert mærke og type svarer til den enkelte forhandlers salg af nye varevogne af disse mærker og typer, som er registreret i tiden fra den 1. januar 1987 til og med den 7. april 1987. Toldvæsenet kan dog efter særlig aftale med hver enkelt importør tillade, at antallet af varevogne af hvert mærke og type, som kan berigtiges med stykafgift i tiden indtil udgangen af juli 1987, fastsættes til det antal varevogne af pågældende fabrikat, som den 7. april 1987 forefandtes som beholdning hos forhandlere og importører her i landet eller senest samme dato var afsendt hertil fra produktionslandet.
Forhandlere og importører af biler skal meddele toldvæsenet enhver oplysning om beholdninger og antal registreringer af de her omhandlede varevogne i tiden fra den 1.
 januar 1987 til udgangen af juli 1987.
Stk. 3. Forhandlere af de i stk. 2 omhandlede køretøjer hæfter for krav om efterbetaling af afgift som følge af uberettigede afgiftsberigtigelser af disse køretøjer.
BEMÆRKNINGER TIL LOVFORSLAGET Lovforslaget går ud på at overføre en gruppe varevogne over 2 tons fra beskatning med stykafgift til beskatning med værdiafgift efter reglerne for mindre varevogne.
Efter bestemmelserne i registreringsafgiftslovens § 5 beskattes varevogne med en totalvægt under 2 tons med en værdiafgift, der udgør 95 pct. af den afgiftspligtige værdi, mens varevogne mellem 2-4 tons beskattes med en stykafgift, der udgør 12.000 kr. for varevogne mellem 2-3 tons og 7.500 kr. for varevogne mellem 3-4 tons.
I gennemsnit betales der ca. 52.500 kr. i afgift for de små varevogne.
Den relativt lille afgift på store varevogne må ses i lyset af, at lastbiler over 4 tons er helt afgiftsfri.
Som det fremgår af tabellen, er nyvognssalget af store varevogne på mellem 2 og 3 tons i den seneste halve snes år gået betydeligt frem i forhold til varevognene under 2 tons.
NYREGISTREREDE VAREVOGNE 1975-1986 Denne forvridning af markedet kan kun til en vis grad forklares ved, at stykafgiften af varevogne mellem 2-4 tons ikke har været reguleret siden 1977, hvor afgiften af varevogne mellem 2-3 tons og 3-4 tons blev sat op med henholdsvis 2.000 kr. og 850 kr.
En betydelig del af mersalget kan tilskrives, at markedet for firehjulstrukne, terrængående køretøjer (off-roadere), der typisk har en totalvægt mellem 2 og 3 tons, inden for de seneste år har gennemgået en voldsom udvikling.
Der blev således i hvert af årene 1985 og 1986 solgt ca. 6.000 terrængående køretøjer.
Det er karakteristisk, at disse køretøjer - der uden afgift er relativt dyre - i vidt omfang markedsføres og anvendes som privatkøretøjer.
Denne udvikling er det hverken af fiskale, valutariske eller energiøkonomiske grunde hensigtsmæssigt at støtte.
Det foreslås derfor, at der stilles visse minimumskrav til varerummets eller vareladets størrelse, for at et køretøj kan blive afgiftsberigtiget med stykafgift.
Efter lovforslaget skal køretøjer med en totalvægt mellem 2-4 tons, hvor varerummets længde er mindre end halvdelen af køretøjets samlede længde, afgiftsberigtiges med værdiafgift, dvs. med 95 pct. af den afgiftspligtige værdi.
Pickup-varevogne mellem 2 og 4 tons med små varelad er et alternativ til de køretøjer, der er omfattet af den foreslåede § 5, stk. 1, nr. 2. Det foreslås derfor, at pickup-varevogne med et varelad, der er 200 cm eller derunder inddrages under værdiafgiften.
De foreslåede ændringer vil ikke få nogen betydning for beskatningen af de traditionelle og meget anvendte kassevogne, der på grund af deres konstruktion med frembygget førerkabine har et stort varerum.
Der vil samtidig fortsat være mulighed for at erhverve en lang række pickup-varebiler på stykafgift.
Derimod vil de firehjulstrukne terrængående køretøjer samt en del pickup-varevogne med kort varelad blive overført til beskatning med værdiafgift.
For at undgå at de store pickup-varevogne, der fortsat vil kunne afgiftsberigtiges med stykafgift, overtager off-roadernes nuværende position, foreslås det endvidere, at disse varevogne ikke må benyttes med hardtop eller lignende overbygning, der kan give bilen et personvognspræg, når de registreres efter den 31.
 juli 1987.
De foreslåede ændringer anslås til at give en årlig merindtægt på 300 mill. kr.
Toldvæsenets administrationsomkostninger i forbindelse med lovens gennemførelse anslås til 600.000 kr.
BILAG I DETTE BILAG ER (MARKERET MED --/ OG /-- ) INDSAT GÆLDENDE FORMULERING AF DE BESTEMMELSER, DER BERØRES AF LOVFORSLAGET 1. § 5, STK. 1 OG 2, affattes således:
»§ 5. Afgiften udgør 95 pct. af den afgiftspligtige værdi for følgende køretøjer, som utvivlsomt er konstrueret og indrettet til godstransport:
1) køretøjer med tilladt totalvægt ikke over 2 tons, 2) køretøjer med tilladt totalvægt over 2 tons, men ikke over 4 tons, hvor længden af varerummet er mindre end halvdelen af køretøjets samlede længde, 3) køretøjer med tilladt totalvægt over 2 tons, men ikke over 4 tons, med åbent lad hvis længde er 200 cm eller derunder, 4) køretøjer med tilladt totalvægt over 2 tons, men ikke over 4 tons, såfremt køretøjer af samme fabriksmærke markedsføres med lignende karrosseri i personvognsudførelse (stationcars o.lign.).
Køretøjerne må ikke benyttes til befordring af personer uden for førerrummet.
Det er dog tilladt uden for førerrummet at befordre personer, som er ansat i ejerens (brugerens) virksomhed, til eller fra den arbejdsplads, hvor de skal anvende det medbragte materiel.
Stk. 2. For andre køretøjer med tilladt totalvægt over 2 tons, som utvivlsomt er konstrueret og indrettet til godstransport, udgør afgiften 12.000 kr. for hvert køretøj med totalvægt ikke over 3 tons og 7.500 kr. for hvert køretøj med totalvægt over 3 tons, men ikke over 4 tons.
De i dette stykke nævnte køretøjer må ikke benyttes til personbefordring i videre omfang end de i stk. 1 omhandlede køretøjer.
Køretøjer med åbent lad, som er berigtiget efter den 31. juli 1987 må ikke benyttes med hardtop eller anden tilsvarende overbygning.« 2. Efter STK. 3 indsættes som nyt stykke:
»STK. 4. Et køretøj med åbent lad, som efter den 31. juli 1987 er berigtiget med afgift efter stk. 2, afgiftsberigtiges efter stk.
1, hvis der benyttes hardtop eller anden tilsvarende overbygning.« § 5. - - --/ § 5. For biler med tilladt totalvægt ikke over 2 tons, som utvivlsomt er  

 konstrueret og indrettet til godstransport, udgør afgiften 95 pct. af den  

 afgiftspligtige værdi.
Efter samme afgiftssats berigtiges de i stk. 2, 2.  

 pkt., nævnte køretøjer.
Køretøjerne må ikke benyttes til befordring af  

 personer uden for førerrummet.
Det er dog tilladt uden for førerrummet at  

 befordre personer, som er ansat i ejerens (brugerens) virksomhed, til eller  

 fra den arbejdsplads, hvor de skal anvende det medbragte materiel.
Stk. 2. For motorkøretøjer med tilladt totalvægt over 2 tons, som  

 utvivlsomt er konstrueret og indrettet til godstransport, udgør afgiften  

 12.000 kr. for hvert køretøj med totalvægt ikke over 3 tons og 7.500 kr. for  

 hvert køretøj med totalvægt over 3 tons, men ikke over 4 tons.
Afgiften  

 berigtiges dog efter reglerne i stk. 1, såfremt køretøjer af samme  

 fabriksmærke markedsføres med lignende karosseri i personvognsudførelse  

 (stationcars o.lign.). De i dette stykke nævnte køretøjer må ikke benyttes  

 til personbefordring i videre omfang end de i stk. 1 omhandlede biler.
