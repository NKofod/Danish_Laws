Betænkning afgivet af Retsudvalget den 22. april 2004 Betænkning over Forslag til lov om  

 ændring af våbenloven  

  

    

  

 (Transport af våben m.v.  

    

  

 mellem tredjelande) [af justitsministeren (Lene Espersen)] 1. Ændringsforslag Socialistisk Folkepartis medlem af udvalget har stillet 3  

 ændringsforslag.
2. Udvalgsarbejdet Lovforslaget blev fremsat den 4. februar 2004 og var til 1.  

 behandling den 26. februar 2004. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 7. januar 2004 dette udkast til  

 udvalget, jf. alm. del  bilag 353. Den 17. februar 2004 sendte  

 justitsministeren de indkomne høringssvar samt et notat herom til udvalget.
Spørgsmål Udvalget har stillet 2 spørgsmål til justitsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og RV) indstiller lovforslaget til  

  

 vedtagelse uændret.
 Socialdemokratiet bemærker:
Danmark har i lighed med en række andre lande en restriktiv  

 lovgivning vedrørende produktion af våben og vedrørende eksport og import  

 samt  

 salg af våben.
Men der har hidtil ikke været lovgivet om transport af våben  

 mellem tredjelande.
 Socialdemokratiet kan støtte en »forbudsmodel«, og vedtagelse af  

 dette lovforslag vil gøre det forbudt for danske transportører at  

 transportere  

 våben til lande, der er omfattet af internationale våbenembargoer i FN, EU og  

 OSCE.
Efter Socialdemokratiets opfattelse vil en »tilladelsesmodel«  

 medføre et urimeligt stort administrativt besvær, være meget tidkrævende og i  

 øvrigt svække danske transportørers konkurrenceevne, også med hensyn til  

 andre  

 transportopgaver end lige våben.
Hvor rigtig en ordning, hvorefter der for  

 hver  

 transport skal indhentes tilladelse hos de danske myndigheder, end kan være,  

 kan Socialdemokratiet af ovennævnte grunde ikke støtte denne model.
Danmark  

 vil  

 selv med denne lov sammen med få andre lande blive et foregangsland.
 Det Radikale Venstre bemærker:
Det Radikale Venstre er tilfreds med, at der med forslaget  

 sættes en stopper for danske transportørers våbenhandel mellem lande, der  

 figurerer på en forbudsliste.
Det er ligeledes et fremskridt, at der kræves  

 ind- og udførselstilladelser fra de landes myndigheder, hvorimellem  

 våbentransporter foregår.
Danmark tager dermed et stort skridt i retning i at  

 kontrollere våbenleverancer overalt i verden og forhåbentlig også til at  

 forhindre leverancer til navngivne urohærgede lande.
 Danmark opfylder dermed de internationale aftaler, der er på  

 området.
Det Radikale Venstre er fuldt ud klar over, at en begrænsning af  

 våbenhandel vil være endnu sikrere, hvis man anvender en ordning med  

 specifikke  

 tilladelser for hver transport.
En sådan ordning vil imidlertid være ganske  

 bureaukratisk for transportørerne, hvorfor Det Radikale Venstre er betænkelig  

 ved at støtte indførelse af en tilladelsesordning på nuværende tidspunkt.
Den  

 ordning, der beskrives i lovforslaget, er en kraftig opstramning i forhold  

 til  

 de gældende regler for våbeneksport, og Det Radikale Venstre vil foretrække  

 at  

 observere effekten af disse nye regler nøje, før Det Radikale Venstre  

 eventuelt  

 vælger at støtte en tilladelsesordning.
 Et  

  

 mindretal  

  

 i  

 udvalget (SF, EL og KD) indstiller lovforslaget til  

  

 vedtagelse  

  

 med de stillede ændringsforslag.
 Enhedslisten bemærker:
Enhedslisten har længe været af den opfattelse, at det er  

 grundlæggende politisk forkert, at der er vidt forskellige regler for  

 henholdsvis eksport af våben fra Danmark og transport af våben af danske  

 selskaber, herunder rederier, fra et andet land til modtagerlandet.
Forhold,  

 der angår danske virksomheders engagement i våbentransporter, er stort set  

 uregulerede, og det fører til en stor risiko for dansk deltagelse i  

 våbensmugling samt til deltagelse i transport af våben til slutmodtagere, som  

 Danmark ikke ønsker at eksportere våben direkte til.
Denne situation betyder,  

 at den samlede danske regulering af våbenområdet er fuld af huller og af  

 store  

 modsætninger.
Det er f.eks. kommet frem, at et dansk skib i 1999 sejlede  

 aflagte polske kampvogne til Sudan, samtidig med at våbensalg fra Danmark til  

 Sudan var forbudt i henhold til en gældende EU-våbenembargo.
Enhedslisten foretrækker parallelitet mellem lovgivningen for  

 våbensalg og våbentransporter.
Det har det desværre ikke vist sig politisk  

 muligt at gennemføre i den nuværende situation.
Nærværende lovforslag vil fylde et par af hullerne i den  

 eksisterende lovgivning.
Det vil først og fremmest øge mulighederne for at  

 skride ind over for transporter, der omgår internationale våbenembargoer, som  

 Danmark har tilsluttet sig.
Der er ikke tale om et stort fremskridt, men  

 immervæk om et fremskridt.
Hvad angår modellen for administration af loven, havde  

 Enhedslisten gerne set, at den såkaldte »tilladelsesmodel« var blevet valgt.  

 Denne ville dels øge mulighederne for en effektiv kontrol, dels give et øget  

 overblik over og indsigt i det danske engagement i våbentransporter.
Den  

 ville  

 ligeledes øge mulighederne for, at danske søfolk ikke uforvarende bringes i  

 fare i udlandet.
 Endelig hilser Enhedslisten det velkommen, at visse bestemmelser  

 i FNs våbenprotokol nu gennemføres.
 Samlet set betragter Enhedslisten lovforslaget som  

 utilstrækkeligt, men alligevel som et fremskridt.
 Kristendemokraterne bemærker:
Kristendemokraterne indstiller lovforslaget til vedtagelse med  

 de af SF stillede ændringsforslag.
Hvis ændringsforslagene bliver forkastet  

 ved  

 2. behandling, vil Kristendemokraterne alligevel stemme for regeringens  

 lovforslag ved 3. behandling, da lovforslaget som fremsat under alle  

 omstændigheder  

 er et skridt i den rigtige retning med hensyn til bestræbelserne på at  

 bekæmpe  

 illegale våbentransporter.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (SF), tiltrådt af et  

  

 mindretal  

  

 (EL og KD):
Til § 1 1)  

  

 I den under  

  

 nr. 1  

  

 foreslåede  

  

 § 7 a  

  

 affattes  

  

 stk. 1  

  

 således:
»Det er forbudt uden tilladelse fra justitsministeren eller den,  

 ministeren bemyndiger dertil, i hvert enkelt tilfælde at transportere de i §  

 6,  

 stk. 1, nævnte våben m.v. mellem tredjelande.« [Ændring fra forbudsmodel til tilladelsesmodel] 2)  

  

 I den under  

  

 nr. 1  

  

 foreslåede  

  

 § 7 a  

  

 affattes  

  

 stk. 3  

  

 således:
»Stk. 3.  

  

 Justitsministeren  

 eller den, ministeren bemyndiger dertil, kan meddele dispensation fra det i  

 stk  

 2 nævnte forbud.« [Konsekvensændring] 3)  

  

 Det under  

  

 nr. 4  

  

 foreslåede  

  

 § 10, stk.  

 1,  


  

 2. pkt.,  

  

 affattes således:
»På samme måde straffes den, der forsætligt eller ved grov  

 uagtsomhed overtræder § 7 a, stk. 1 og 2.« [Konsekvensændring] Bemærkninger Til nr. 1-3 Ændringsforslagene indebærer, at transportører i henhold til § 7  

 a, stk. 1, skal indhente tilladelse fra justitsministeren eller den,  

 ministeren  

 bemyndiger hertil, forud for enhver transport af våben m.v. mellem  

 tredjelande.  

 Bestemmelserne svarer til våbenlovens § 6, stk. 1, vedrørende udførsel af  

 våben  

 fra Danmark.
Transportøren skal i øvrigt i henhold til den uændrede  

 bestemmelse i stk. 2 fortsat sikre sig, at de kompetente myndigheder i  

 eksport-  

 og importlandet har udstedt de tilladelser til henholdsvis udførsel og  

 indførsel, som er påkrævet, i henhold til lovgivningen i disse lande.
Der  

 henvises til pkt. 3.2.1. i lovforslagets almindelige bemærkninger samt  

 bemærkningerne  

 til § 1, nr. 1.
 Stk. 3 indebærer, at der fortsat under ganske særlige  

 omstændigheder kan dispenseres fra forbuddet i stk. 2, jf. bemærkningerne til  

 lovforslagets § 1, nr. 1, vedrørende § 7 a, stk. 3. Derimod er der ikke  

 mulighed for at dispensere fra kravet om tilladelse i stk. 1.
Stk. 4  


  

 indeholder en  

 bemyndigelse for justitsministeren til at bestemme, at § 7 a, stk. 1 og 2,  

 skal  

 gælde våben af enhver art.
Der henvises til bemærkningerne til lovforslagets  

 §  

 1, nr. 1, vedrørende § 7 a, stk. 4.
Det nye 2. pkt. i § 10, stk. 1, indebærer, at alene forsætlige  

 og groft uagtsomme overtrædelser af § 7 a, stk. 1 og 2, kan straffes.
Der  

 henvises til bemærkningerne til lovforslagets § 1, nr. 4. Det forhold, at § 7  

 a, stk. 1, er nævnt i ændringsforslaget, men ikke i lovforslaget, skyldes  

 alene, at forbuddet i lovforslagets § 7 a, stk. 1, og straffen herfor  

 forudsættes fastsat ved bekendtgørelse.
Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 158 Bilagsnr.
