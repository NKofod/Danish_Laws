Fremsat den 27. oktober 2004 af socialministeren (Eva Kjer  

 Hansen) Forslag til Lov  

 om ændring af lov om forebyggende hjemmebesøg til ældre m.v.
(Ændring af  

 lovens målgruppe) § 1 I lov om forebyggende hjemmebesøg til ældre m.v., jf.  

 lov nr. 1117 af 20. december 1995, foretages følgende ændring:
 1.  


  

 § 1  

  

 affattes således:
 »§ 1.  

  

 Kommunalbestyrelsen skal tilbyde forebyggende hjemmebesøg til alle borgere,  

 der  

 er fyldt 75 år, og som bor i kommunen.
Stk. 2.  

  

 Kommunalbestyrelsen  

 tilrettelægger besøgene efter behov.
Borgeren har altid ret til tilbud om  

 mindst 2 årlige forebyggende hjemmebesøg.
Stk. 3.  

  

 Kommunalbestyrelsen  

 kan vælge at undtage de borgere fra ordningen, som modtager både personlig og  

 praktisk hjælp efter § 71 i lov om social service.« § 2 Loven træder i kraft den 1. januar 2005.
Bemærkninger til lovforslaget Almindelige bemærkninger I aftalen mellem regeringen og de kommunale parter om  

 kommunernes økonomi for 2005 var der enighed om at forenkle reglerne om  

 forebyggende hjemmebesøg.
Formålet er at forbedre kommunernes mulighed for at  

 målrette indsatsen mod de borgere, der har størst gavn af ordningen.
Regeringen prioriterer den  

 forebyggende og sundhedsfremmende indsats højt og betragter lov om  

 forebyggende  

 hjemmebesøg som et centralt redskab i ældreplejen.
De forebyggende  

 hjemmebesøg  

 giver god mulighed for at opfange eventuelle problemer, inden de bliver  

 alvorlige.
Hjemmebesøgene udgør således et naturligt forum for råd og  

 vejledning om støttemuligheder og giver de ældre hjælp til at udnytte deres  

 egne ressourcer og bevare deres fysiske funktionsniveau længst muligt.
Der er  

 store fordele ved at hjælpe de ældre til at opretholde funktionsevnen.
De  

 pågældende får lettere ved at klare sig selv, og de ældres behov for hjælp,  

 fx  

 i form af personlig og praktisk hjælp, kan udskydes.
Glæden ved at kunne  

 klare  

 sig selv er for mange mennesker også ensbetydende med større livskvalitet,  

 ikke  

 kun i form af bedre fysisk trivsel, men også i form af eksempelvis mere  

 selvtillid og mindre tilbøjelighed til at føle sig ensom.
Hjemmebesøgene  

 støtter således evnen til at udnytte egne ressourcer og muligheden for at øge  

 det  

 sociale netværk.
Lov om forebyggende hjemmebesøg til  

 ældre mv. blev vedtaget i 1995. Ifølge loven skal alle ældre over 75 år have  

 tilbud om mindst to forebyggende hjemmebesøg årligt.
Det er frivilligt for  

 den  

 ældre, om vedkommende ønsker at tage imod tilbudet.
Der henvises til forarbejderne til  

 lov nr. 1117 af 20. december 1995 om forebyggende hjemmebesøg til ældre m.v.  

 (L  

 107 1995-96): Folketingstidende 1995-96, FF 1714, Till.
A 2619, FF 1931,  

 Till.  

 B 220, FF 2137, FF 2348, Till.
C 283.
Kommunernes administration af loven  

 er sammen med effekten af de forebyggende hjemmebesøg løbende blevet fulgt  

 fra  

 centralt hold.
Senest  

  

 b  

 lev det,  

 som et led i aftalen om kommunernes økonomi for 2004 mellem regeringen og  

 Kommunernes Landsforening, besluttet, at der skulle nedsættes en  

 arbejdsgruppe,  

 som fik til opgave at undersøge mulighederne for at forenkle hjemmehjælps- og  

 hjemmesygeplejeområdet.
Arbejdsgruppen fik bl.a. til opgave at belyse behovet  

 og muligheden for at gøre ordningen med forebyggende hjemmebesøg mere  

 fleksibel,  

 fordi en række kommuner havde givet udtryk for, at den nuværende ordning om  

 forebyggende hjemmebesøg er ufleksibel.
Arbejdsgruppen præsenterede  

 efterfølgende  

 4 modeller for, hvordan ordningen om forebyggende hjemmebesøg kunne gøres  

 mere  

 fleksibel.
Konklusionerne indgik i kommuneforhandlingerne mellem regeringen  

 og  

 Kommunernes Landsforening for 2005, og regeringen valgte at imødekomme  

 kommunernes efterspørgsel på større fleksibilitet.
Dette lovforslag er  

 således en  

 konkret udmøntning af aftalen om kommunernes økonomi for 2005.
Med lovforslaget får  

 kommunerne  

 større mulighed for at målrette den forebyggende indsats til de borgere, hvor  

 effekten erfaringsmæssigt er størst.
M  

 ålgruppen for de forebyggende  

 hjemmebesøg differentieres, således at kommunerne fremover vil kunne vælge at  

 undtage de borgere fra ordningen, der allerede modtager personlig og praktisk  

 hjælp efter § 71 i lov om social service.
Formålet er at give  

 kommunalbestyrelsen større mulighed for at målrette den forebyggende og  

 sundhedsfremmende indsats i kommunen, således at indsatsen bedre kan  

 tilrettelægges efter lokale behov og øvrige tiltag på forebyggelsesområdet.  

 Kommunalbestyrelsen  

 kan vælge at prioritere ressourcerne til den gruppe af ældre, som kommunen  

 ikke  

 så hyppigt er i kontakt med, fordi de ikke modtager både personlig og  

 praktisk  

 hjælp.
Det er således dokumenteret, at effekten af at tilbyde forebyggende  

 hjemmebesøg først og fremmest ses hos ældre, som ikke er svækkede i  

 nævneværdig  

 grad.
Med lovforslaget  

 foretages samtidig en  

 sproglig præcisering af kommunalbestyrelsens  

 forpligtelse til at tilbyde to årlige hjemmebesøg til ældre.
Den Sociale  

 Ankestyrelses undersøgelse af kommunernes administration af reglerne om  

 forebyggende  

 hjemmebesøg (december 2002) har vist, at kommunerne ikke altid sondrer mellem  

 lovens krav om tilbudets indhold (mindst to årlige hjemmebesøg) og den  

 enkelte  

 kommunes formidling af tilbudet.
Socialministeren skrev allerede i december  

 2002 ud til kommunerne om fortolkningen af lovens krav.
Af brevet fremgik, at  

 ældre  

 borgere skal have stillet tilbudet om 2 årlige hjemmebesøg til rådighed, men  

 at  

 der ikke i lovgivningen er noget specifikt krav om, at de ældre også skal  

 informeres  

 om tilbudet 2 gange årligt.
Den sproglige præcisering i nærværende lovforslag  

 er i overensstemmelse med denne udmelding.
 Økonomiske og administrative konsekvenser  

 m.v.
Økonomiske og administrative konsekvenser for  

 det offentlige I medfør af aftalen om kommunernes økonomi for 2005 giver  

 ændringen ikke anledning til regulering af bloktilskuddet.
Lovforslaget  

 skønnes  

 således ikke at have økonomiske eller administrative konsekvenser for det  

 offentlige.
Forslaget indebærer en lettelse for kommunerne.
Regeringen og  

 KL er i aftalen om kommunernes økonomi for 2005 enige om, at det råderum, der  

 frigøres herved, giver mulighed for forbedringer for ældre med større  

 plejebehov.
 Økonomiske og administrative konsekvenser for  

 erhvervslivet m.v.
 Lovforslaget skønnes ikke at have økonomiske eller  

 administrative konsekvenser for erhvervslivet.
Miljømæssige konsekvenser Lovforslaget skønnes ikke at have miljømæssige  

 konsekvenser.
Forholdet til EU-retten Lovforslaget skønnes ikke at have EU-retlige aspekter.
Hørte myndigheder og organisationer Lovforslaget har været sendt til høring hos Kommunernes Landsforening,  

 Amtsrådsforeningen, Københavns- og Frederiksbergs kommuner, Foreningen af  

 Offentligt Ansatte, Dansk Sygeplejeråd, Landsforeningen Ældresagen,  

 Ældremobiliseringen, Alzheimerforeningen, Pårørendegruppen for Svage Ældre,  

 Omsorgsorganisationernes Samråd, Sammenslutningen af Ældreråd.
Lovforslagets  

 konsekvenser i hovedtræk Positive  

 konsekvenser/ mindreudgifter Negative  

 konsekvenser/ merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Om stk. 1 Bestemmelsen svarer til 1. punktum i den eksisterende lovs § 1.  

 Dog skal stk. 1 sammenholdes med stk. 3, jf. de specielle bemærkninger til  

 dette punkt.
Om stk. 2 Bestemmelsen svarer til 2. punktum i den eksisterende lovs § 1.  

 Der er alene tale om en sproglig præcisering af kommunalbestyrelsen  

 forpligtelse til at tilbyde ældre borgere to årlige hjemmebesøg. Ældre  

 borgere  

 skal have stillet tilbudet om 2 årlige hjemmebesøg til rådighed, men det er  

 kommunerne selv, som skal tage stilling til, hvor ofte borgeren skal  

 kontaktes,  

 hvilken kontaktform kommunen vil benytte sig af, og hvordan kommunen vil  

 opretholde kontakten.
Det er dog ikke tilstrækkeligt blot at oplyse generelt  

 om  

 tilbudet fx via annoncering i dagspressen.
Det er vigtigt, at kommunen  

 sikrer,  

 at den ældre bliver bekendt med, at tilbudet eksisterer, og at borgeren  

 forstår, hvad det indebærer, herunder hvordan man konkret skal forholde sig  

 for  

 at få besøg.
Kommunen kan vælge at informere den ældre om tilbudet om de to  

 årlige besøg første gang pr. brev og anden gang med en telefonopringning.  

 Kommunen kan også vælge at sende et brev ud én gang om året, hvori borgeren  

 gøres opmærksom på, at denne har ret til to årlige forebyggende hjemmebesøg.
Om stk. 3 Med bestemmelsen foreslås, at kommunalbestyrelsen kan vælge generelt  

 at undtage de borgere fra ordningen, som modtager både personlig og praktisk  

 hjælp efter § 71 i lov om social service.
Undtagelsen gælder dermed svage  

 ældre  

 med store plejebehov svarende til døgnpleje og ældre i plejeboliger.
Borgere,  

 der modtager praktisk hjælp efter § 71 i serviceloven, vil dermed fortsat  

 have ret  

 til at få tilbud om forebyggende hjemmebesøg.
Kommunerne har stadig mulighed for at vælge at tilbyde ældre,  

 der modtager både personlig og praktisk hjælp, forebyggende hjemmebesøg.
Ved  

 visitering og revisitering af den personlige og praktiske hjælp kan kommunen  

 vurdere  

 borgerens samlede situation, herunder se på, om tilbud om forebyggende  

 hjemmebesøg, kan være relevant.
Samtidig har leverandøren af den personlige  

 og  

 praktiske hjælp en forpligtelse til at være opmærksom på ændringer i  

 modtagerens behov, og en forpligtelse til at kontakte den kommunale  

 myndighed,  

 hvis der opstår sådanne ændringer.
Myndigheden vil således, via leverandørens  

 tilbagemeldinger, få et grundlag for at vurdere, om der er behov for at yde  

 andre former for hjælp, herunder tilbud om en særlig forebyggende indsats  

 eller  

 om et forebyggende hjemmebesøg.
 Det er valgfrit for kommunerne, om de ønsker at inddrage modtagere  

 af både personlig og praktisk hjælp under ordningen med forebyggende  

 hjemmebesøg.
Til § 2 Loven træder i kraft den 1. januar 2005.
Bilag 1 Lovforslaget sammenholdt med gældende lov Gældende formulering Lovforslaget § 1.  

  

 Kommunalbestyrelsen  

 skal tilbyde forebyggende hjemmebesøg til alle, der er fyldt 75 år, og som  

 bor i kommunen.
Kommunalbestyrelsen tilrettelægger besøgene efter behov, dog  

 skal forebyggende hjemmebesøg tilbydes mindst 2 gange om året.
§ 1 I lov om forebyggende hjemmebesøg til ældre m.v., jf. lov nr. 1117 af  

 20. december 1995, foretages følgende ændring:
 1.  


  

 § 1  

  

 affattes således:
 »§ 1.  

  

 Kommunalbestyrelsen skal tilbyde forebyggende  

 hjemmebesøg til alle borgere, der er fyldt 75 år, og som bor i kommunen.
Stk. 2.  

  

 Kommunalbestyrelsen tilrettelægger besøgene efter behov.
Borgeren har altid  

 ret til tilbud om mindst 2 årlige forebyggende hjemmebesøg.
