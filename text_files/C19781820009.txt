 Skattedepartementet har i en skrivelse af 23. januar 1978 (j.nr. skd. 6.  

 5-85/1977) meddelt Den Danske Bankforening og Danmarks Sparekasseforening  

 følgende tilladelse:
 »I en hertil indsendt fællesskrivelse af 11. november 1977 har Den  

 Danske Bankforening og Danmarks Sparekasseforening anmodet om, at de  

 dispensationer fra de hidtidige bestemmelser vedrørende regulering for  

 renteudgifter og rente- og udbytteindtægter i § 4, stk. 1, i lov om  

 investeringsfonds, der er meddelt ved skattedepartementets skrivelse af 15.  

 januar 1959 og ved statsskattedirektoratets cirkulære nr. 498 af 15. december  

 1976, må blive udvidet til også at omfatte valutakurstab og  

 valutakursgevinst.
 Anmodningen er foranlediget af den ændring af bestemmelserne i  

 investeringsfondslovens § 4, stk. 1, 1. pkt., der har fundet sted ved lov nr.  

 565 af 16. november 1977 angående regulering af beregningsgrundlaget for  

 henlæggelsens størrelse som følge af valutakurstab og valutakursgevinst.
