 Skattedepartementets cirkulære af 29. september 1987.
Vejledning til overenskomst af 21. oktober 1986 mellem Danmark og  

 Sovjetunion til undgåelse af dobbeltbeskatning af imdkomst og formue Indledning Ved en mellem Danmark og Sovjetunionen den 21. oktober 1986 afsluttet  

 overenskomst til undgåelse af dobbeltbeskatning af indkomst og formue er der  

 fastsat en række bestemmelser, der medfører afvigelser fra  

 skattelovgivningens almindelige regler.
 Det er i overenskomstens artikel 18 bestemt, at de gældende overenskomster  

 på skatteområdet mellem Danmark og Sovjetunionen opretholdes og skal  

 benyttes, hvis de medfører et for den skattepligtige mere gunstigt resultat.  

 Disse tidligere overenskomster er følgende:
Verbalnoter af 21. marts og 10. maj 1960 om personbeskatning,  

 skibsfartsoverenskomst af 17. oktober 1973, protokol af 9. februar 1971 til  

 luftfartsoverenskomst af 31. marts 1956 og overenskomst af 3. december 1971  

 om international biltrafik.
Disse tidligere overenskomster er optrykt som  

 bilag til denne vejledning.
 Den nye overenskomst, der omtales i denne vejledning, afviger i sin  

 opbygning og på visse punkter også i sit indhold fra OECD's modelkonvention  

 af 1977.
 I det følgende vil de væsentligste af afvigelserne fra OECD's  

 modelkonvention blive omtalt.
Ikrafttræden (artikel 22) Overenskomsten trådte i kraft den 28. september 1987 og finder anvendelse  

 på indkomst- og formueskatter, der fastsættes for perioder, der begynder den  

 1. januar 1988 eller senere. »Perioder« betyder her regnskabsår.
Artikel 2. De af overenskomsten omfattede skatter For Sovjetunionens vedkommende omfatter overenskomsten bl.a. »skat  

 fra indehavere af transportmidler«.
Disse beløb opkræves ikke med  

 henblik på at dække en speciel udgift (som f.eks. registreringsafgift og  

 vægtafgift) og anses derfor af Sovjetunionen for at være en skat.
Artikel 3. Almindelige definitioner Definitionerne af Danmark og Sovjetunionen omfatter ikke de to landes  

 kontinentalsokler.
Kontinentalsoklen m.v. omfattes af en særlig bestemmelse i  

 artikel 4.
Artikel 5. Indkomst ved fast repræsentation Udtrykket »fast repræsentation« anvendes i Sovjetunionen i  

 stedet for »fast driftssted« Artiklen indeholder en 24-måneders-grænse for bygnings- og  

 konstruktionsarbejder og der er indsat en dispensationsadgang for så vidt  

 angår denne grænse.
Artikel 7. Indkomst af ophavsrettigheder og licenser Bestemmelsen giver i princippet bopælsstaten beskatningsretten.
Reglen  

 indeholder meget detaljerede opregninger af, hvilke former for  

 ophavsrettigheder og licenser den omfatter.
Tilsvarende bestemmelse findes  

 ikke i OECD's modelkonvention, men bestemmelsen svarer i princippet til  

 bestemmelsen om royalties i modelkonventionens artikel 12. Bestemmelsen har  

 et noget bredere anvendelsesområde og medtager i et vist omfang såkaldte  

 »technical fees«.
I denne forbindelse bemærkes, at artiklen ikke  

 indeholder bestemmelser om kildeskat.
Artikel 12. Fysiske personers indkomster Bestemmelsen er af samme materielle indhold som OECD-modelkonventionens  

 artikel 15. Der er dog indsat specialregler om tekniske eksperter, hvor  

 183-dages-reglen er udvidet til 365 dage indenfor to på hinanden følgende  

 kalenderår.
 Artikel 12, litra a), fritager for beskatning af lønindtægt i 24 måneder,  

 svarende til den periode, der er nødvendig for at statuere »fast  

 repræsentation« ifølge artikel 5, stk. 4.
Litra b) indeholder en »professor-regel«.
Reglen indeholder  

 følgende begrænsende vilkår:
1. Personen skal fortsat være hjemmehørende i den  

 anden stat; 2. Fritagelsen gælder (kun) 1 år; 3. Reglens anvendelse forudsætter en indbydelse fra  

 værtslandet; 4. Erhvervsmæssige formål udelukker reglens  

 anvendelse; Formålet kan, foruden undervisning og forskning, også være videnskabelige  

 m.v. konferencer og regeringssamarbejdsprogrammer.
Heri ligger en udvidelse i  

 forhold til de gængse »professor-regler«.
Udover »professor-reglen« indeholder artiklen også særregler for  

 en række andre persongrupper, som fritages for skat i værtslandet:  

 studerende, journalister eller korrespondenter fra presse, radio eller  

 fjernsyn, personale på transportmidler, personale ved turistorganisationers  

 repræsentationer og indkomst ved turnevirksomhed og sportsstævner.
De nævnte  

 lønmodtagergrupper er til dels allerede omfattet af de eksisterende  

 overenskomster, nævnt i indledningen til denne vejledning.
 Priser, præmier eller vederlag og beløb som erstatning for skade på fysisk  

 person er også fritaget for beskatning.
Artikel 13. Statsansatte Bestemmelsen indeholder regler om kildestatsbeskatning af løn oppebåret af  

 statsansatte, der virker i den anden stat, og som er statsborgere i  

 arbejdsgiverstaten.
I artiklens stk. 2 er indsat en begrænsningsklausul med  

 hensyn til kommerciel virksomhed.
Artikel 13 gælder ikke pensioner.
Disse er omfattet af artikel 14.
Artikel 14. Pensioner Bestemmelsen fastsætter kildestatsbeskatning for alle pensioner, såvel  

 statspensioner som private pensioner og sociale pensioner.
 Overenskomsten indeholder ingen såkaldt »metodebestemmelse«,  

 dvs. en bestemmelse, der angiver hvorledes dobbeltbeskatning skal ophæves.
 Det er fra Sovjetunionens side tilkendegivet, at denne manglende  

 metodebestemmelse betyder, at lempelse i henhold til overenskomsten skal  

 følge de nationale lempelsesregler, som findes i lovgivningen i de to stater.
 Danmark skal således yde »credit-nedslag« som hjemlet i  

 ligningslovens § 33, »exemption-nedslag« som hjemlet i  

 ligningslovens § 33A eller fuld exemption efter selskabsskattelovens § 13,  

 stk. 3.
 Sovjetunionen står frit med hensyn til valget af metode i det enkelte  

 tilfælde.
 Overenskomstens bestemmelser skal praktiseres ved selve skatteligningen.
 En forskudsregistrering for indkomstår der begynder den 1. januar 1988  

 eller senere vil på begæring være at ændre, såfremt den er foretaget i strid  

 med overenskomsten.
Skattedepartementet, den 29. september  

 1987 Jens Rosman /Jonna Sneum Bilag 1 UDENRIGSMINISTERIET Verbalnote I besvarelse af verbalnote nr.41/n af 21. marts d.å. fra ambassaden for  

 Unionen af Socialistiske Sovjetrepublikker vedrørende afsluttelsen af en  

 overenskomst om visse beskatningsspørgsmål har Udenrigsministeriet den ære at  

 meddele, at de danske myndigheder kan tiltræde det i ovennævnte note  

 fremsatte forslag til en overenskomst.
 Teksten til denne vil herefter få følgende ordlyd:
 »De i Danmark værende sovjetiske borgere, der er medarbejdere eller  

 som tjener i sovjetiske foretagender, institutioner og organisationer,  

 fritages for danske skatter af indtægter, som de oppebærer for tjeneste i de  

 nævnte foretagender, institutioner og organisationer.
 Tilsvarende fritages de i USSR værende danske borgere, der er medarbejdere  

 eller som tjener i danske foretagender, institutioner og organisationer, for  

 sovjetiske skatter af indtægter, som de oppebærer for tjeneste i de nævnte  

 foretagender, institutioner og organisationer.
 Denne aftale indvirker ikke på retten til at nyde eventuel videregående  

 skattefritagelse, som i kraft af folkerettens almindelige regler er eller i  

 fremtiden måtte blive indrømmet diplomatiske og konsulære medarbejdere.
 Nærværende aftale angår indkomster modtaget efter den 1. april 1957«.
 Verbalnota nr. 41/n af 21. marts d.å. fra ambassaden for Unionen af  

 Socialistiske Sovjetrepublikker samt nærværende verbalnote vil herefter kunne  

 betragtes som udgørende overenskomst om de pågældende skattespørgsmål.
 København, den 10. maj 1960.
Ambassaden for Unionen af Socialistiske Sovjetrepublikker, København.
Bilag 2 Bekendtgørelse af protokol af 9. februar 1971 til luftfartsoverenskomsten  

 af 31. marts 1956 med Sovjetunionen, angående gensidig skattefritagelse for  

 luftfartsselskaber og deres ansatte.
 Den 9. februar 1971 undertegnedes i København en protokol angående  

 gensidig skattefritagelse for luftfartsselskaber og deres ansatte, oprettet i  

 tilslutning til luftfartsoverenskomsten af 31. marts 1956 mellem Danmark og  

 De socialistiske Sovjetrepublikkers Union, jfr. udenrigsministeriets  

 bekendtgørelser nr. 26 af 10. juli 1956, nr. 23 af 3. maj 1958, nr. 16 af 27.  

 februar 1967 og nr. 82 af 11. september 1970, Lovtidende C.
 Protokollen har følgende ordlyd (den russiske tekst er udeladt her):
PROTOKOL angående gensidig skattefritagelse for luftfartsselskaber og deres  

 ansatte, oprettet i tilslutning til overenskomsten mellem Danmarks regering  

 og De Socialistiske Sovjetrepublikkers Unions regering vedrørende  

 luftfartsforbindelser af 31. marts 1956.
 I tilslutning til bestemmelserne i overenskomsten mellem Danmarks regering  

 og De Socialistiske Sovjetrepublikkers Unions regering vedrørende  

 luftfartsforbindelser af 31. marts 1956 tilligemed senere tillæg er de  

 kontraherende parter blevet enige om følgende bestemmelser:
Artikel 1 1. Det i overensstemmelse med ovennævnte overenskomst  

 udpegede sovjetiske luftfartsselskab er fritaget i Danmark:
 2. Det i overensstemmelse med ovennævnte overenskomst  

 udpegede danske luftfartsselskab er fritaget i De Socialistiske  

 Sovjetrepublikkers Union:
Artikel 2 1. Medarbejdere eller tjenestemænd ved det sovjetiske  

 luftfartsselskab, som er statsborgere i De Socialistiske Sovjetrepublikkers  

 Union og befinder sig i Danmark ifølge ovennævnte overenskomst, er fritagne  

 for danske skatter af indkomster, som de oppebærer i forbindelse med deres  

 arbejde ved nævnte luftfartsselskab.
 2. Medarbejdere eller tjenestemænd ved det danske  

 luftfartsselskab, som er statsborgere i Danmark og befinder sig i De  

 Socialistiske Sovjetrepublikkers Union ifølge ovennævnte overenskomst, er  

 fritagne for sovjetiske skatter af indkomster, som de oppebærer i forbindelse  

 med deres arbejde ved nævnte luftfartsselskab.
Artikel 3 Denne protokol skal træde i kraft fra og med den dag, som skal fastsættes  

 ad diplomatisk vej ved noteveksling indeholdende meddelelse om, at de  

 formaliteter er opfyldt, som foreskrives i de kontraherende parters nationale  

 lovgivning.
 Dens bestemmelser skal omfatte de indkomster og fortjenester, der  

 oppebæres fra og med det tidspunkt, hvor Memorandum af 9. februar 1971  

 angående overenskomst mellem Danmarks regering og De Socialistiske  

 Sovjetrepublikkers Unions regering om luftfartsspørgsmål træder i kraft, samt  

 de aktiver, som indehaves ved udløbet af det kalenderår, hvor dette  

 Memorandum træder i kraft.
Artikel 4 Denne protokol forbliver i kraft, indtil ovennævnte Memorandum ophører at  

 være gældende, og dens bestemmelser skal ikke omfatte indkomster og  

 fortjenester, som oppebæres efter, at Memorandum er ophørt at være gældende,  

 og ej heller aktiver, som indehaves ved udløbet af det kalenderår, hvor  

 ovennævnte Memorandum er ophørt at være gældende, og senere år.
 Til bekræftelse af ovenstående har de nedenfor undertegnede, der er  

 behørigt bemyndiget hertil af deres respektive regeringer, undertegnet  

 nærværende protokol.
 Udfærdiget den 9. februar 1971 i København i to eksemplarer på dansk og  

 russisk, hvilke tekster har samme gyldighed.
For Danmarks regering Poul Hartling For De Socialistiske Sovjetrepublikkers Unions regering B.
Bugajev Protokollen trådte i medfør af artikel 3 i kraft den 12. marts 1971.
 Udenrigsministeriet, den 30. april 1971.
 Poul Hartling.
Bilag 3 Bekendtgørelse af skibsfartsoverenskomst af 17. oktober 1973 med  

 Sovjetunionen.
 Den 17. oktober 1973 undertegnedes i Moskva en overenskomst om skibsfart  

 mellem Danmark og Unionen af Socialistiske Sovjetrepublikker.
 Overenskomstens danske tekst har følgende ordlyd:
OVERENSKOMST mellem Kongeriget Danmarks regering og Unionen af Socialistiske  

 Sovjetrepublikkers regering om skibsfart Kongeriget Danmarks regering og Unionen af Socialistiske  

 Sovjetrepublikkers regering, som tager handels- og skibsfartstraktaten af 17. august 1946 mellem  

 Danmark og Unionen af Socialistiske Sovjetrepublikker i betragtning, og som  

 ønsker yderligere at udvikle skibsfarten mellem de to lande, såvel som at  

 bidrage til udviklingen af den internationale skibsfart på grundlag af  

 principperne om handelsskibsfartens frihed, har besluttet at indgå denne overenskomst.
Artikel 1 I denne overenskomst skal Artikel 2 Denne overenskomst finder anvendelse på Kongeriget Danmarks territorium på  

 den ene side, og på Unionen af Socialistiske Sovjetrepublikkers territorium  

 på den anden side.
Artikel 3 De kontraherende parter bekræfter på ny deres tilslutning til principperne  

 om handelsskibsfartens frihed og er enige om at afholde sig fra enhver  

 handling af diskriminerende karakter inden for dette område, idet de er  

 overbevist om, at sådanne handlinger kan skade udviklingen af  

 verdenshandelen.
Artikel 4 Stk. 1.  De kontraherende parter vil inden for rammerne  

 af deres landes lovgivning fremme udviklingen af skibsfarten mellem de to  

 parters havne.
 Stk. 2.  De kontraherende parter er enige om i den  

 internationale skibsfart at følge principperne om fri og rimelig konkurrence.  

 I særdeleshed skal hver kontraherende part afholde sig fra at træffe  

 foranstaltninger, der kan begrænse mulighederne for skibe fra den anden  

 kontraherende part for at konkurrere med hensyn til farten mellem dens egne  

 havne og havne i den anden kontraherende part på lige kommercielle vilkår, og  

 skal i almindelighed anvende ovennævnte principper også på farten mellem  

 deres havne og havne i tredjelande.
 Stk. 3.  Bestemmelserne i denne artikel berører ikke  

 retten for skibe fra tredjelande til at deltage i farten mellem de  

 kontraherende parters havne.
Artikel 5 Stk. 1.  Hver af de kontraherende parter skal i sine  

 havne sikre skibe fra den anden part samme behandling, som den tilstår egne  

 skibe, der er beskæftiget i international fart, med hensyn til frihed til  

 ankomst til, ophold i og afsejling fra havne, benyttelse af havne til  

 lastning og losning af ladningen, optagelse og landsætning af passagerer,  

 forsyning med brændstoffer og vand, aflevering af skibets affaldsprodukter,  

 reparationer, benyttelse af pakhuse, ankerpladser, lagre, kraner og af alle  

 andre bekvemmeligheder, som sædvanligt ydes skibsfarten og hermed forbundne  

 kommerciel virksomhed, såvel som med hensyn til betaling af havneafgifter og  

 -skatter og andre afgifter og skatter.
Stk. 2.  Bestemmelserne i det foregående stykke finder  

 ikke anvendelse på Stk. 3.  Bestemmelserne i stk. 1 finder anvendelse ved  

 anløb af en af de kontraherende parters havne som led i søtransporter mellem  

 dem og ved søtransporter til eller fra tredjelande samt ved søtransporter  

 mellem den anden kontraherende parts havne, enten for der at losse hele eller  

 en del af ladningen, som er indført fra udlandet, eller for der at indlade  

 hele eller en del af ladningen, som er bestemt for et tredjeland.
Artikel 6 Stk. 1.  De kontraherende parter skal inden for rammerne  

 af deres lovgivning og havnebestemmelser træffe nødvendige forholdsregler til  

 så vidt muligt at forkorte skibenes ophold i havnene og lette opfyldelsen af  

 de hos dem gældende administrative, toldmæssige og sundhedsmæssige  

 forskrifter.
 Stk. 2.  De kontraherende parter vil indbyrdes anvende  

 sådanne forskrifter på grundlag af princippet om mestbegunstigelse.
Artikel 7 Hver af de kontraherende parter skal anerkende nationaliteten af skibe fra  

 den anden kontraherende part på grundlag af de dokumenter, som findes om bord  

 på disse skibe og er udstedt af de kompetente myndigheder i den anden  

 kontraherende part.
Artikel 8 Målebreve og andre skibsdokumenter, som er udstedt eller anerkendt af den  

 ene af de kontraherende parter, skal også anerkendes af den anden part.
I  

 overensstemmelse hermed skal skibe fra hver af de kontraherende parter, som  

 er forsynet med lovligt udstedte målebreve, være fritaget for ny måling i den  

 anden parts havne, og målebrevets udvisende skal tjene som grundlag for  

 beregningen af havneafgifter og andre afgifter.
Artikel 9 Stk. 1.  De kontraherende parter anerkender følgende  

 identitetsdokumenter for søfarende:
 Stk. 2.  De kontraherende parter yder indehavere af de i  

 stk. 1 nævnte identitetsdokumenter de rettigheder, der er omtalt i art. 10 og  

 11.
 Stk. 3.  Samme rettigheder ydes besætningsmedlemmer på  

 et skib fra den anden kontraherende part og søfarende, der skal påmønstre  

 eller afmønstre sådant skib, såfremt de pågældende er indehavere af et af de  

 nedennævnte identitetsdokumenter, udstedt af kompetent myndighed i en  

 ikke-kontraherende stat, og dokumentet garanterer, at indehaveren kan vende  

 tilbage til det land, hvis myndigheder har udstedt dokumentet:
 Stk. 4.  Samme rettigheder ydes endvidere i det omfang,  

 det er muligt, til søfarende, som er indehavere af andre identitetsdokumenter  

 end nævnt i stk. 3.
Artikel 10 Stk. 1.  Besætningsmedlemmer på et skib fra en  

 kontraherende part, der er indehavere af et identitetsdokument som nævnt i  

 art. 9, stk. 1, kan uden visum gå i land og opholde sig i vedkommende  

 havneby, så længe deres skib befinder sig der, dog ikke ud over 3 måneder,  

 såfremt de pågældende er opført på en liste over besætningen, der af skibets  

 kaptajn er overgivet paskontrolmyndighederne.
 Stk. 2.  Dersom en søfarende, der er indehaver af et  

 identitetsdokument som nævnt i art. 9, stk. 1, indlægges på hospital på en  

 kontraherende parts territorium, tillader denne parts kompetente myndigheder  

 ophold på dette territorium i det nødvendige tidsrum.
Artikel 11 Stk. 1.  En søfarende, der er indehaver af et  

 identitetsdokument som nævnt i art 9, stk. 1, har ret til uanset det anvendte  

 transportmiddel at indrejse i eller udrejse fra den anden kontraherende parts  

 territorium eller passere gennem dens territorium med henblik på at slutte  

 sig til sit skib, at skifte til andet skib eller at vende tilbage til sit  

 land eller med hvilket som helst andet formål, der på forhånd er godkendt af  

 myndighederne i den anden kontraherende part.
Stk. 2.  I de i stk. 1 nævnte tilfælde skal  

 identitetsdokumentet være forsynet med visum udstedt af den anden  

 kontraherende part.
Visum skal udstedes med kortest muligt varsel.
Artikel 12 Stk. 1.  Bortset fra bestemmelserne i art. 10 og 11  

 forbliver de regler, der gælder på de kontraherende parters territorium om  

 udlændinges indrejse, ophold og udrejse, i kraft.
 Stk. 2.  De kontraherende parter forbeholder sig ret til  

 at nægte adgang til deres territorium for søfarende, som de anser for  

 uønskede.
Artikel 13 Stk. 1.  Retsmyndighederne i den ene kontraherende part  

 (havnestaten) skal ikke påkende civile søgsmål vedrørende tvister mellem  

 skibsføreren og besætningsmedlemmer på et skib fra den anden kontraherende  

 part angående tjenesteforholdet.
Stk. 2.  Havnestatens retsmyndigheder og administrative  

 myndigheder skal ikke, medmindre der foreligger anmodning eller samtykke fra  

 den kompetente diplomatiske eller konsulære embedsmand, udøve jurisdiktion  

 over eller gribe ind (afhængigt af omstændighederne) i noget forhold, som  

 opstår om bord på et skib fra den anden kontraherende part, herunder  

 tilbageholdelse på skibet af en hvilken som helst person, forudsat at sådan  

 tilbageholdelse er retsmæssig i henhold til havnestatens love og  

 retsgrundsætninger.
De nævnte myndigheder kan dog udøve civil jurisdiktion,  

 som ikke er udelukket af bestemmelserne i stk. 1.
Stk. 3.  Bestemmelserne i stk. 2 finder ikke anvendelse, Stk. 4.  Bestemmelserne i stk. 2 finder ikke anvendelse  

 i forbindelse med forholdsregler, som træffes af myndighederne med hensyn til  

 toldspørgsmål, indrejsespørgsmål, beskyttelse af menneskeliv, skibes og  

 havnes sikkerhed, farlig last, forurening af havet samt radioforbindelse.
Artikel 14 Ingen af de kontraherende parter skal pålægge foretagender eller selskaber  

 fra den anden kontraherende part, som driver skibsfartsvirksomhed, og som har  

 deres hovedkontor på denne parts territorium, skat af indtægter og  

 fortjenester, som de har erhvervet ved transportvirksomhed eller ved anden  

 hermed forbunden virksomhed.
Artikel 15 Stk. 1.  Hvis et skib fra den ene af de kontraherende  

 parter støder på grund, forliser eller i øvrigt lider havari ved den anden  

 kontraherende parts kyster, skal skibet og dets ladning nyde samme  

 behandling, som denne anden parts lovgivning under samme omstændigheder yder  

 egne skibe og deres ladninger.
Den nødvendige hjælp og bistand skal til  

 enhver tid ydes skibsføreren, besætningen og passagererne såvel med hensyn  

 til deres person som med hensyn til skib og ladning.
 Stk. 2.  Et skib, som omtalt i stk. 1, dets ladning og  

 udstyr samt andre genstande fra dette skib skal ikke pålægges told eller  

 andre afgifter, forudsat at de ikke overleveres til anvendelse eller forbrug  

 på stedet.
 Stk. 3.  Bestemmelserne i stk. 2 udelukker ikke  

 anvendelse af de kontraherende parters love og regler i forbindelse med  

 midlertidig oplægning af varer.
Artikel 16 Stk. 1.  Efter anmodning af en af de kontraherende  

 parter skal der føres forhandlinger vedrørende eventuel oprettelse på den  

 anden kontraherende parts territorium på grundlag af gensidighed af  

 repræsentationer for rederier, som frit kan træde i forbindelse med  

 eksportører, importører, befragtere og modtagere og afsendere af last, og som  

 frit kan afslutte befragtnings- eller transportaftaler samt udføre anden  

 kommerciel virksomhed inden for skibsfartens område.
 Stk. 2.  Forhandlingerne om oprettelse af sådanne  

 repræsentationer og betingelserne for sådan virksomhed skal føres mellem de  

 kontraherende parters myndigheder, som er ansvarlige for søtransport i de to  

 lande.
Artikel 17 Stk. 1.  De kontraherende parter vil inden for rammerne  

 af deres respektive lovgivning fortsætte deres bestræbelser for at fremme og  

 udvikle samarbejdet mellem søfartsmyndighederne og mellem  

 skibsfartserhvervene i de to lande, herunder ved gensidige rådslagninger og  

 udveksling af oplysninger.
Stk. 2.  Efter anmodning fra den ene af de kontraherende  

 parter vil en blandet kommission, sammensat af repræsentanter for begge  

 kontraherende parter, træde sammen for at overveje spørgsmål om anvendelsen  

 af denne overenskomst.
Denne kommission er bemyndiget til at forelægge de  

 kontraherende parter hvilke som helst rekommandationer, som den anser for  

 nyttige.
Artikel 18 Stk. 1.  Hver af de kontraherende parter giver officielt  

 den anden part meddelelse om gennemførelsen af de fornødne forskrifter til  

 ikraftsættelse af nærværende overenskomst, der træder i kraft efter udløbet  

 af 30 dage fra datoen for den meddelelse, der kommer sidst.
 Stk. 2.  Denne overenskomst forbliver i kraft, indtil  

 den opsiges af en af de kontraherende parter med tolv måneders varsel.
 Til bekræftelse heraf har de undertegnede, som er behørigt  

 befuldmægtigede, underskrevet denne overenskomst og forsynet den med deres  

 segl.
 Udfærdiget i Moskva den 17. oktober 1973 i to eksemplarer, hvert i det  

 danske og det russiske sprog, hvorved begge tekster har samme gyldighed.
For Kongeriget Danmarks regering Anker Jørgensen For Unionen af Socialistiske Sovjetrepublikkers regering K.
Mazurov Moskva, den 17. oktober 1973.
Hr. vicepremierminister, I forbindelse med undertegnelsen i dag af overenskomsten  

 mellem Kongeriget Danmarks regering og Unionen af  

 Socialistiske Jeg beder Dem. hr. vicepremierminister, bekræfte, at man fra sovjetisk  

 side er enig i den ovenfor omtalte forståelse.
 Modtag, hr. vicepremierminister, forsikringen om min mest udmærkede  

 højagtelse.
Anker Jørgensen Statsminister Hr. vicepremierminister K.T.
Mazurov.
 Oversættelse.
 Moskva, den 17. oktober 1973.
Deres Excellence, Jeg har den ære at bekræfte modtagelsen af Deres brev af dags  

 dato af følgende indhold:
(her følger teksten til foranstående brev) Herved bekræfter jeg, Deres Excellence, at man fra sovjetisk side er enig  

 i den forståelse, som er kommet til udtryk i foranstående brev.
 Modtag, Deres Excellence, forsikringen om min mest udmærkede højagtelse.
K.
Mazurov Hans Excellence Kongeriget Danmarks statsminister hr.
Anker Jørgensen.
 Oversættelse.
 Moskva, den 17. oktober 1973.
Ærede hr. delegationsformand, I forbindelse med undertegnelsen i dag af overenskomsten  

 mellem Unionen af Socialistiske Sovjetrepublikkers  

 regering og Kongeriget Jeg beder Dem, hr. delegationsformand, bekræfte, at man fra dansk side  

 tager ovennævnte erklæring fra den sovjetiske side til efterretning.
 Modtag, hr. formand, forsikringen om min højagtelse.
Formand for den sovjetiske delegation I.M.
Averin Formanden for den danske delegation hr.
G.F.K.
Harhoff.
 Moskva, den 17. oktober 1973.
Hr. delegationsformand, Jeg har den ære at bekræfte modtagelsen af Deres brev af dags  

 dato af følgende indhold:
(her følger teksten til foranstående brev) Herved bekræfter jeg, hr. delegationsformand, at man fra dansk side tager  

 indholdet af ovennævnte erklæring fra den sovjetiske side til efterretning.
 Modtag, hr. delegationsformand, forsikringen om min højagtelse.
Formanden for den danske delegation G.F.K.
Harhoff Overenskomsten trådte i medfør af artikel 18, stk. 1, i kraft den 14.  

 september 1974.
 Udenrigsministeriet, den 11. juli 1975.
Ivar Nørgaard Bilag 4 Bekendtgørelse af overenskomst af 3. december 1971 med Sovjetunionen om  

 international biltrafik.
 Den 3. december 1971 undertegnedes i København en overenskomst mellem  

 Danmark og Unionen af Socialistiske Sovjetrepublikker om international  

 biltrafik.
 Overenskomsten har følgende ordlyd (dens russiske tekst er udeladt her):
OVERENSKOMST mellem Kongeriget Danmarks regering og Unionen af Socialistiske  

 Sovjetrepublikkers regering om international biltrafik.
Kongeriget Danmarks regering og Unionen af Socialistiske  

 Sovjetrepublikkers regering har, i betragtning af den gunstige udvikling i de gensidige handels- og  

 erhvervsmæssige forbindelser og ledet af ønsket om en videre udvikling af biltrafikken mellem de to  

 lande samt i transit gennem deres territorier, besluttet at indgå nærværende overenskomst.
 Artikel 1.
 Regelmæssig og lejlighedsvis befordring af passagerer, herunder turister,  

 med busser og befordring af turister i personbiler samt godstransport med  

 motorvogne (lastbiler med eller uden påhængsvogne eller sættevogne) mellem de  

 to stater eller i transit gennem deres territorier udføres i overensstemmelse  

 med denne overenskomst og med benyttelse af de landeveje, der er åbne for  

 international biltrafik.
I.
Befordring af passagerer.
 Artikel 2.
 1. Regelmæssig befordring af passagerer med busser  

 organiseres ifølge aftale mellem de kontraherende parters kompetente  

 myndigheder.
 2. De kontraherende parters kompetente myndigheder vil  

 i god tid tilstille hinanden forslag om organiseringen af sådan befordring.  

 Disse forslag skal indeholde oplysninger om: transportudøverens (firmaets)  

 navn, kørselsruten, køreplanen, taksterne, stoppestederne, hvor  

 transportudøveren vil optage og afsætte passagerer, samt det påtænkte tidsrum  

 for befordringens gennemførelse.
 Artikel 3.
 1. Til gennemførelse af lejlighedsvis  

 passagerbefordring med busser mellem de to lande eller i transit gennem deres  

 territorier, bortset fra den i artikel 4 i denne overenskomst nævnte kørsel,  

 kræves en tilladelse fra de kontraherende parters kompetente myndigheder.
 2. Ansøgning om tilladelse til gennemførelse af den i  

 denne artikels stk. 1 omhandlede befordring skal af transportudøveren  

 indgives til hjemlandets kompetente myndigheder, der videresender ansøgningen  

 til den anden kontraherende parts kompetente myndigheder.
 3. De kontraherende parters kompetente myndigheder  

 udsteder tilladelse for den del af kørselsstrækningen, som ligger på deres  

 territorium.
 4. For hver enkelt lejlighedsvis passagerbefordring  

 med bus udstedes en særskilt tilladelse, som giver adgang til udførelse af en  

 enkelt tur frem og tilbage, medmindre andet er bestemt i selve tilladelsen.
 Artikel 4.
 1. Tilladelse kræves ikke til udførelse af  

 lejlighedsvis passagerbefordring med busser:
 2. Tilladelse kræves heller ikke til udskiftning af en  

 defekt bus med en anden bus.
 3. Under udførelsen af de i denne artikels stk. 1  

 omtalte transporter skal bussens fører være i besiddelse af en fortegnelse  

 over passagererne.
 Artikel 5.
 Transporter af turister med busser og personautomobiler mellem de to  

 lande, samt som transittrafik gennem deres territorier, udføres i henhold til  

 aftale mellem de kontraherende parters kompetente myndigheder.
II.
Godstransport.
 Artikel 6.
 1. Transport af gods mellem de to lande eller i  

 transit gennem deres territorier, med undtagelse af de i denne overenskomsts  

 artikel 7 nævnte transporter, udføres med lastbiler med eller uden påhængs-  

 eller sættevogn på grundlag af tilladelser, som udstedes af de kontraherende  

 parters kompetente myndigheder.
 2. Til hver godstransport, som udføres af en lastbil  

 med eller uden påhængs- eller sættevogn, skal der udstedes særskilt  

 tilladelse, som giver ret til een tur frem og tilbage, såfremt andet ikke er  

 angivet i selve tilladelsen.
3. De kontraherende parters kompetente myndigheder vil  

 en gang om året tilstille hinanden et indbyrdes aftalt antal  

 tilladelsesblanketter til godstransporter.
Disse blanketter skal være  

 forsynet med stempel og underskrift af den kompetente myndighed, som har  

 udstedt tilladelsen.
 Artikel 7.
 1. Tilladelse kræves ikke til udførelse af transport  

 af:
 2. De i underpunkterne b, c og d i denne artikel  

 nævnte undtagelser gælder kun i de tilfælde, hvor godset enten skal  

 returneres til det land, hvor køreetøjet er registreret, eller skal udføres  

 til et tredjelands territorium.
 Artikel 8.
 1. Hvis det belæssede eller ubelæssede køretøjs  

 dimensioner eller vægt overstiger de på den anden kontraherende parts  

 territorium gældende normer, samt ved transporter af farligt gods, må  

 transportudøveren indhente særlig tilladelse fra den anden kontraherende  

 parts kompetente myndigheder.
 2. Dersom den i stk. 1 omtalte tilladelse foreskriver,  

 at køretøjet skal følge en bestemt rute, skal transporten ske ad denne rute.
 Artikel 9.
 De i denne overenskomst omhandlede godstransporter sker i henhold til  

 fragtbreve, hvis form skal svare til de almindeligt vedtagne internationale  

 mønstre.
III.
Almindelige bestemmelser.
 Artikel 10.
 1. De i denne overenskomst omhandlede transporter må  

 kun udføres af transportudøvere, som ifølge deres hjemlands interne  

 lovgivning har ret til at udøve internationale transporter.
 2. Motorkøretøjer, som udfører internationale  

 transporter, skal være forsynet med deres hjemlands registrerings- og  

 nationalitetskendetegn.
 Artikel 11.
 1. Det er ikke tilladt transportudøveren at foretage  

 transporter af passagerer eller gods mellem to punkter, som er beliggende på  

 den anden kontraherende parts territorium.
 2. Transportudøveren kan udføre transporter fra den  

 anden kontraherende parts territorium til et tredjelands territorium samt fra  

 et tredjelands territorium til den anden kontraherende parts territorium,  

 såfremt han har fået speciel tilladelse hertil af den anden kontraherende  

 parts kompetente myndigheder.
 Artikel 12.
 1. Føreren af en bus eller en lastbil må være i  

 besiddelse af nationalt eller internationalt førerbevis og nationale  

 registreringsdokumenter for køretøjet.
 2. De nationale eller internationale førerbeviser skal  

 svare til det mønster, der er fastsat i den internationale  

 færdselskonvention.
 Artikel 13.
 Under udførelsen af de i denne overenskomst omhandlede transporter er  

 transportudøveren fra den ene af de kontraherende parter, medens han befinder  

 sig på den anden kontraherende parts territorium, forpligtet til at iagttage  

 de der gældende trafikregler og andre love.
 Artikel 14.
 Afregninger og betalinger, som følger af transporter, der udføres i  

 henhold til denne overenskomst, vil blive afviklet i henhold til de mellem de  

 kontraherende parter på betalingsdagen gældende overenskomster om afregninger  

 og betalinger.
 Artikel 15.
 Transporter af passagerer og gods, som udføres af transportudøvere fra den  

 ene kontraherende part på den anden kontraherende parts territorium i henhold  

 til denne overenskomst, motorkøretøjer, som udfører disse transporter, samt  

 busser og personautomobiler, der udfører befordring af turister, fritages for  

 skatter og afgifter, der er forbundet med udstedelse af tilladelser i henhold  

 til nærværende overenskomst, med benyttelse af vejene, besiddelsen eller  

 brugen af motorkøretøjer, samt for skatter og afgifter på indtægter og  

 fortjenester, der er indtjent ved transporten.
 Artikel 16.
 Transporter i henhold til denne overenskomst udføres på betingelse af en  

 forud tegnet lovpligtig ansvarsforsikring for hvert motorkøretøj, som udfører  

 disse transporter.
 Artikel 17.
 Med hensyn til grænse-, told- og sanitærkontrol anvendes bestemmelserne i  

 de internationale overenskomster, som begge de kontraherende parter er  

 deltagere i, medens spørgsmål, som ikke er reguleret gennem disse  

 overenskomster, afgøres i henhold til hver af de kontraherende parters  

 interne lovgivning.
 Artikel 18.
 Grænse-, told- og sanitærkontrollen vil ved transporter af alvorligt syge,  

 ved regelmæssige transporter af passagerer med busser, samt ved transporter  

 af dyr og letfordærveligt gods blive udført med fortrinsret.
 Artikel 19.
 1. Under udførelsen af de i denne overenskomst  

 omhandlede transporter er følgende gensidigt fritaget for told og  

 forbrugsafgifter samt indførselstilladelser ved indførsel til den anden  

 kontraherende parts territorium:
A.
Brændstof, som befinder sig i de for hver motorkøretøjstype bestemte  

 beholdere, der teknologisk og konstruktivt er forbundet med motorens  

 brændstoftilførselssystem; B.
Smøremidler, som medtages ved køretøjets indrejse til brug under  

 kørslen; C.
Reservedele, bestemt til reparation af et beskadiget motorkøretøj, som  

 udfører internationale transporter.
 2. Ikke-anvendte reservedele skal genudføres, medens  

 de udskiftede dele enten skal føres ud af landet, destrueres eller afleveres  

 efter de regler, som er gældende på den pågældende kontraherende parts  

 territorium.
 Artikel 20.
 Fremgangsmåden og tidsfristerne for udveksling af tilladelsesblanketter,  

 såvel som for returnering af benyttede tilladelser, aftales mellem de  

 kontraherende parters kompetente myndigheder.
 Artikel 21.
 De kontraherende parter skal træffe alle mulige forholdsregler, som kan  

 lette den praktiske gennemførelse af de i denne overenskomst omhandlede  

 transporter.
 Artikel 22.
 Praktiske spørgsmål i forbindelse med gennemførelsen af de i denne  

 overenskomst omhandlede transporter af passagerer og gods kan reguleres ved  

 aftaler mellem de to parters organisationer og foretagender.
 Artikel 23.
 I tilfælde af overtrædelse af denne overenskomst skal de kompetente  

 myndigheder i transportudøverens hjemland efter anmodning fra de kompetente  

 myndigheder i det land, hvor overtrædelsen er sket, træffe de fornødne  

 forholdsregler til sikring af overenskomstens overholdelse.
 Om de trufne forholdsregler skal de kompetente myndigheder i  

 transportudøverens hjemland informere det andet lands kompetente myndigheder.
 Artikel 24.
 De kontraherende parters kompetente myndigheder vil opretholde indbyrdes  

 kontakter til drøftelse af spørgsmål vedrørende denne overenskomsts  

 gennemførelse, samt for at udveksle erfaringer.
 Artikel 25.
 De kontraherende parter vil løse alle tvivlsspørgsmål, der måtte opstå i  

 forbindelse med fortolkningen og gennemførelsen af denne overenskomst, ad  

 forhandlingens og rådslagningens vej.
 Artikel 26.
 Spørgsmål, som ikke er reguleret ved denne overenskomst og ej heller  

 gennem internationale overenskomster, som begge de kontraherende parter er  

 deltagere i, skal løses i henhold til hver af de kontraherende parters  

 interne lovgivning.
 Artikel 27.
 Denne overenskomst berører ikke de kontraherende parters rettigheder og  

 forpligtelser, som måtte følge af andre af dem afsluttede internationale  

 overenskomster eller traktater.
 Artikel 28.
Denne overenskomst træder i kraft på dagen for dens undertegnelse.
Den er  

 afsluttet for ubestemt tid og forbliver i kraft indtil udløbet af 90 dage fra  

 den dag, da en af de kontraherende parter måtte meddele den anden  

 kontraherende part sit ønske om, at overenskomstens gyldighed skal ophøre.
 Udfærdiget den 3. december 1971 i København i to eksemplarer, hvert af  

 disse i det danske og det russiske sprog, idet begge tekster har samme  

 gyldighed.
 Ifølge fuldmagt fra Kongeriget Danmarks regering.
K.B.
Andersen Ifølge fuldmagt fra Unionen af Socialistiske Sovjetrepublikkers regering.
E.
Trubitsyn Udenrigsministeriet, den 10. januar  

 1972.
 Ivar Nørgaard.
