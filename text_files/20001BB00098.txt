Fremsat den 23. januar 2001 af  

 Tove Videbæk (KRF), Ester Larsen (V),  

 Henriette Kjær (KF), Margrete Auken (SF),  

 Birthe Skaarup (DF), Frank Dahlgaard (UP) og Ole  

 Donner (UP) Forslag til folketingsbeslutning om ændrede regler om flerfoldsgraviditet og  

 fosterreduktion Folketinget pålægger regeringen i  

 indeværende folketingsår at fremsætte de fornødne  

 forslag til bestemmelser, der 1.	forebygger uønsket flerfoldsgraviditet i forbindelse med  

 kunstig befrugtning, 2.	afklarer de retlige forhold vedrørende fosterreduktion,  

 herunder sikrer, at det sundhedsfaglige personale har mulighed for at blive  

 fritaget for at foretage eller medvirke ved fosterreduktioner.
Bemærkninger til forslaget Almindelige bemærkninger I forbindelse med behandlingen af forslag til lov om  

 ændring af lov om kunstig befrugtning, L 183, i folketingssamlingen  

 1999-2000 blev det fra flere sider i Folketinget tilkendegivet, at man ville  

 tage stilling til ændringsforslag til reglerne om fosterreduktion,  

 når en redegørelse om emnet forelå fra Det Etiske  

 Råd.
 Den 28. november 2000 fremkom Det Etiske Råd med sin  

 redegørelse om fosterreduktion, og med udgangspunkt i rådets  

 anbefalinger fremsættes det foreliggende beslutningsforslag.
Bemærkninger til de enkelte punkter ad 1 Det fremgår af side 33 i  Det Etiske Råds  

 redegørelse om fosterreduktion, at rådet anser det for en  

 vidtgående tingsliggørelse af menneskeliv, hvis fostre bringes  

 til eksistens med samtidig bevidsthed om, at ét eller flere fostre  

 muligvis skal aflives, hvis der opnås en flerfoldsgraviditet.
 På denne baggrund fremsætter rådet en  

 række anbefalinger, der skal begrænse mulighederne for  

 flerfoldsgraviditet  og begrænse mulighederne for fosterreduktion.
 I forbindelse med IVF-behandling foreslår  

 rådet, at det som hovedregel ikke tillades at overføre mere end  

 ét befrugtet æg til kvindens livmoder, hvis flerfoldsgraviditet  

 anses for uønsket af kvinden eller parret.
 Det er med udgangspunkt i disse anbefalinger, at  

  regeringen opfordres til at fremsætte forslag om regulering af  

 reglerne om fosterreduktion.
ad 2 Der er behov for en afklaring af de retlige forhold  

 vedrørende fosterreduktion.
Dette fremgår af en udtalelse fra  

 Justitsministeriet fra 1993.
Fosterreduktion er et alvorligt indgreb, hvor liv bringes  

 til afslutning.
Det bør derfor fremgå af loven, hvilke  

 betingelser der stilles i forbindelse med fosterreduktion, og hvilke krav der  

 skal overholdes i forbindelse med behandling med kunstig befrugtning for at  

 begrænse muligheden for flerfoldsgraviditet.
Det Etiske Råds store flertal har anbefalet, at  

 fosterreduktion ikke bør kunne komme på tale i dette  

 tilfælde, medmindre der foreligger en medicinsk indikation.
Forudsat at  

 man indfører den ovennævnte praksis om kun at lægge 1  

 eller eventuelt 2 befrugtede æg op i kvindens livmoder ved  

 IVF-behandling (og tilsvarende praksis for anden form for kunstig  

 befrugtning), knytter der sig særlig opmærksomhed mod forholdene  

 ved tvillingegraviditet.
I den forbindelse peger Det Etiske Råd  

 på, at det er praksis i Danmark kun at gennemføre  

 fosterreduktion på tvillingegraviditeter, hvis der foreligger en  

 særlig medicinsk indikation.
 Det Etiske Råd anbefaler i den forbindelse  

 (redegørelsens side 39-40), at det sundhedsfaglige personale får  

 mulighed for at blive fritaget for at foretage eller medvirke ved  

 fosterreduktioner efter samme regler, som gælder i forbindelse med  

 provokeret abort.
Det Etiske Råd peger i redegørelsen (side  

 35-36) på nødvendigheden af, at der sker en  

 ansvarliggørelse i forbindelse med beslutningen om at  

 gennemføre en kunstig befrugtning.
Dette gælder både for  

 den behandlende læge og for kvinden og dennes  

 ægtefælle/partner.
 Der  bør derfor udarbejdes informationsmateriale,  

 der indeholder fyldestgørende oplysninger om risici ved  

 flerfoldsgraviditet og fosterreduktion i forbindelse med kunstig befrugtning,  

 for eksempel information om behandlingens effektivitet og risici ved  

 hormonbehandling m.v.
 Det skriftlige materiale bør udarbejdes fra  

 centralt hold af Sundhedsstyrelsen eller andet centralt organ, således  

 at det sikres, at der dannes et ensartet grundlag for kvindens og dennes  

 ægtefælles/partners informerede samtykke.
Skriftlig fremsættelse Tove Videbæk (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændrede  

 regler om flerfoldsgraviditet og fosterreduktion.
(Beslutningsforslag nr.
B 98).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
