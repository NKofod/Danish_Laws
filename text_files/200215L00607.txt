Tillægsbetænkning afgivet af Skatteudvalget den 22. maj 2003 Tillægsbetænkning over Forslag til lov om  

 ændring af skattestyrelsesloven og andre love (Ændring af fristreglerne på skatte- og afgiftsområdet  

 m.v.) [af  

 skatteministeren (Svend Erik Hovmand)] 1. Ændringsforslag Der er af Det Radikale Venstres medlem af udvalget stillet 4  

 ændringsforslag til lovforslaget.
2. Udvalgsarbejdet Lovforslaget blev fremsat den 12. marts 2003 og var til 1.  

 behandling den 1. april 2003. Lovforslaget blev efter 1. behandling henvist  

 til  

 behandling i Skatteudvalget.
Udvalget afgav betænkning den 7. maj 2003.  

 Lovforslaget var til 2. behandling den 13. maj 2003, hvorefter det blev  

 henvist  

 til fornyet behandling i Skatteudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 5 møder.
Skriftlige henvendelser Udvalget har i forbindelse med udvalgsarbejdet modtaget en  

 anonym skriftlig henvendelse, som skatteministeren har kommenteret over for  

 udvalget.
Samråd Udvalget har stillet 4 spørgsmål til skatteministeren til  

 mundtlig besvarelse.
Ministeren har besvaret spørgsmålene i 2 samråd med  

 udvalget den 13. og 21. maj 2003. Ministeren har efterfølgende sendt udvalget  

 de talepapirer, der lå til grund for ministerens besvarelser af spørgsmålene.
Spørgsmål Udvalget har under den fornyede behandling af lovforslaget  

 stillet 9 spørgsmål til skatteministeren og 3 spørgsmål til statsministeren  

 til  

 skriftlig besvarelse, som disse har besvaret. 8 af udvalgets spørgsmål og  

 skatteministerens og statsministerens besvarelser heraf er optrykt som bilag  

 2  

 til betænkningen.
3. Emner, udvalget særligt har behandlet Høringssvar m.v. over lovforslag Udvalget er under udvalgsbehandlingen blevet gjort opmærksom på  

 to breve af 24. januar og 27. marts 2003 fra Landsskatteretten til  

 Skatteministeriets Departement, jf. bilag 22. Landsskatterettens breve  

 indeholder  

 afstandtagen fra den i lovforslagets § 1, nr. 1, foreslåede ændring af  

 skattestyrelseslovens § 32, hvorefter der gives skatteministeren mulighed for  

 vedrørende spørgsmål, der er påkendt af Landsskatteretten, at træffe  

 beslutning  

 om, at sagen skal genoptages med henblik på ændring af Landsskatterettens  

 afgørelse  

 til fordel for den skatte- eller afgiftspligtige, såfremt det vurderes, at  

 Skatteministeriet ikke kan forventes at opnå medhold i sagen, hvis den  

 indbringes for domstolene.
 Landsskatterettens breve indgik ikke i de høringssvar, som  

 skatteministeren har sendt til udvalget, og det var ikke i lovforslagets  

 bemærkningers afsnit om høring oplyst, at Landsskatteretten havde været hørt  

 om  

 lovforslaget.
 Landsskatterettens breve er sendt til udvalget ved  

 skatteministerens svar af 9. maj 2003 på spørgsmål 30, jf. bilag 17.
Et medlem af udvalget anmodede på baggrund af ministerens  

 manglende oversendelse af Landsskatterettens breve Folketingets  

 Parlamentariske  

 Afdeling om en vurdering af spørgsmålet om, hvorvidt Landsskatterettens  

 høringssvar skulle have været sendt til Skatteudvalget som led i ordningen om  

 ministrenes/ministeriernes oversendelse af høringssvar vedrørende lovforslag  

 til udvalgene.
Der henvises til Parlamentarisk Afdelings notat af 12. maj  

 2003  

 om høringer vedrørende lovforslag samt spørgsmålet om Landsskatterettens  

 placering i skattesystemet m.v., jf. bilag 25.
 Skatteministeren har i sit svar af 13. maj 2003 på spørgsmål 31  

 og 32, jf. bilag 27, bl.a. redegjort nærmere for Skatteministeriets generelle  

 praksis for behandling af høringssvar fra Landsskatteretten og for  

 Skatteministeriets konkrete behandling af de pågældende breve fra  

 Landsskatteretten.
Problemstillingen om oversendelse af høringssvar vedrørende  

 lovforslag indgik endvidere som en central del af debatten ved lovforslagets  

 andenbehandling den 13. maj 2003. Under andenbehandlingen henviste  

 skatteministeren til anbefalingerne i Parlamentarisk Afdelings notat af 12.  

 maj  

 2003 om, at det vil være naturligt, at udvalgene tager en drøftelse med den  

 pågældende fagminister om, hvilken praksis der for fremtiden bør gælde i  

 relation til spørgsmålet om høring af interne myndigheder m.v. samt  

 oversendelse til udvalget af eventuelle høringssvar fra interne myndigheder  

 og  

 lignende.
Skatteministeren tilkendegav på den baggrund, at han ville bede sit  

 ministerium om at udarbejde et beslutningsgrundlag, som kan danne grundlag  

 for  

 en drøftelse mellem Skatteudvalget og skatteministeren om klarere regler for,  

 hvad der i fremtiden skal oversendes til udvalget, og hvad der ikke skal.
Skatteministeren har endvidere i et samråd med udvalget den 13.  

 maj 2003 om samrådsspørgsmål A og B, jf. bilag 18, bl.a. redegjort nærmere  

 for,  

 hvorfor ministeren ikke på et tidligere tidspunkt af lovforslagets behandling  

 har oversendt Landsskatterettens breve vedrørende lovforslaget, og hvorvidt  

 ministeren finder, at den manglende orientering af udvalget er i  

 overensstemmelse med principperne og hensynene bag ordningen om, at  

 høringssvar  

 og høringsnotat vedrørende lovforslag tilsendes udvalget forud for  

 førstebehandlingen af lovforslag.
Der henvises i øvrigt til skatteministerens  

 talepapir fra samrådet, jf. bilag 35 og 37.
Beretning om lovkvalitet og ministres betjening  

 af Folketinget Udvalget har besluttet at afgive en beretning om lovkvalitet og  

 ministres betjening af Folketinget på baggrund af udvalgsbehandlingen af  

 lovforslagene L 175 og L 219, hvor der har været rejst spørgsmål om  

 skatteministerens manglende oversendelse af høringssvar og karakteren af  

 skatteministerens svar til udvalget på stillede spørgsmål.
Beretningen  

 forventes afgivet den 26. maj 2003.
4. Tilkendegivelse fra skatteministeren Skatteministeren har over for udvalget tilkendegivet følgende:
»Jeg skal hermed bekræfte, at i de få tilfælde, hvor ministeriet  

 kan forventes at træffe beslutning om genoptagelse efter forslaget til  

 skattestyrelseslovens § 32, 2. og 3. pkt., vil sagerne have en sådan  

 karakter,  

 at de altid vil blive fulgt op af en kommentar fra ministeriet.
Kommentaren  

 vil  

 tjene til, at ikke alene beslutningen om genoptagelse, men også begrundelsen  

 for denne beslutning bliver offentligt bekendt.« 5. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KRF) indstiller lovforslaget til  

  

 forkastelse  

  

 ved 3. behandling.
Flertallet vil stemme for de  

 stillede ændringsforslag.
 Socialdemokratiets medlemmer af udvalget bemærker følgende:
Lovforslaget har undergået en meget intens fornyet  

 udvalgsbehandling siden anden behandling.
Udvalgsbehandlingen har især  

 handlet  

 om skatteministerens forslag til en ny bemyndigelse, som bemyndiger  

 skatteministeren til at omgøre kendelser afgjort af Landsskatteretten uden om  

 domstolene, jf. lovforslagets § 1, nr. 1, om ændring af skattestyrelseslovens  

 §  

 32. Allerede i Socialdemokratiets bidrag til betænkningen inden anden  

 behandling gjorde Socialdemokratiet det klart, at denne del af lovforslaget  

 er  

 aldeles uacceptabel.
Under det videre udvalgsarbejde er denne opfattelse yderligere  

 blevet bestyrket.
Gennem en anonym henvendelse fra en angiveligt mangeårig  

 juridisk medarbejder i Skatteministeriets Departement blev Folketinget gjort  

 opmærksom på høringssvar fra Landsskatteretten, som skatteministeren ikke  

 under  

 lovbehandlingen havde oversendt til udvalget.
Disse høringssvar indeholder  

 vigtige oplysninger og markante synspunkter, som er helt afgørende for at  

 vurdere virkningerne af den i lovforslaget foreslåede bestemmelse om, at  

 skatteministeren får adgang til at omgøre Landsskatterettens afgørelser uden  

 om  

 domstolene.
Bestemmelsens blotte tilstedeværelse vil således risikere at  

 undergrave Landsskatterettens autoritet.
Endvidere er det klart fremgået af udvalgsbehandlingen, at der  

 ikke er nogen sikkerhed for, at bemyndigelsen vil blive anvendt ud fra rent  

 juridiske begrundelser, men at den til enhver tid værende skatteminister vil  

 kunne bruge bemyndigelsen til rent politiske afgørelser, uden at Folketinget  

 og  

 offentligheden kan få indsigt i, at skatteministeren og Skatteministeriet  

 undlader at følge de juridiske råd.
Det skyldes, at alle juridiske råd og  

 indstillinger i sager af den karakter er undtaget fra regler om offentlighed  

 i  

 forvaltningen.
At skatteministeren vil håndhæve denne fortrolighed  

 konsekvent,  

 er fremgået af skatteministerens svar til udvalget, hvor han end ikke har  

 ønsket at oplyse om indstillinger i lignende sager, som er mere end 10 år  

 gamle.
Når udvalget har spurgt til sager tilbage i perioden 1987-1992,  

 skyldes det, at daværende skatteminister Anders Fogh Rasmussen forlangte, at  

 afgørelser om anke og afgørelser om at tage bekræftende til genmæle blev  

 truffet af ham selv personligt.
Der står et klart billede fra den periode af  

 sager, hvor den daværende skatteminister traf rent politiske afgørelser i  

 direkte modstrid med de juridiske råd fra Kammeradvokaten, Told- og  

 Skattestyrelsen og Skattedepartementet.
Da skatteministeren på trods af  

 skriftlige spørgsmål og samråd har fastholdt fuld fortrolighed om de  

 pågældende  

 indstillinger, har offentligheden fortsat ikke mulighed for at få indblik i  

 den  

 måde, som en bemyndigelse af den karakter kan misbruges på af en minister.
 At skatteministeren ikke kun har henholdt sig til fortrolighed,  

 men også har benægtet risikoen ved den form for bemyndigelser, på trods af en  

 periode med konkrete eksempler herpå, har medført en reaktion fra flertallet  

 i  

 udvalget, så bl.a. dette forhold vil blive behandlet i en særskilt beretning,  

 jf. punkt 3 ovenfor.
 Afdækningen af de problemer, som bemyndigelser af den karakter,  

 som skatteministeren nu foreslår udvidet til også at kunne benyttes uden om  

 domstolene, giver i øvrigt anledning til, at Folketinget efter  

 Socialdemokratiets opfattelse må overveje en præcisering af disse  

 eksisterende  

 bemyndigelser, så man undgår politisk misbrug af reglerne  uden at  

 Folketinget  

 og offentligheden har nogen reel mulighed for at kontrollere anvendelsen og  

 derfor heller ikke har nogen mulighed for at vurdere, om de afgørelser, der  

 træffes, er med baggrund i juridiske vurderinger eller er bestemt af rent  

 politiske og ideologiske opfattelser hos den til enhver tid værende  

 skatteminister.
Også skatteministerens reaktion over for udvalget ved  

 fremkomsten af det anonyme brev må betegnes som særegen.
Alene udvalgets  

 anmodning om at få oversendt høringssvarene fra Landsskatteretten, jf.  

 skatteministerens svar på spørgsmål 30 (bilag 17), fik skatteministeren til  

 uopfordret at tilbyde: »Hvis udvalget er af en anden opfattelse, vil jeg  

 derfor  

 være indstillet på at stille et ændringsforslag med henblik på, at denne del  

 af  

 forslaget udgår« (den foreslåede bemyndigelse i lovforslagets § 1, nr. 1).  

 Efterfølgende, da et flertal i Skatteudvalget opfordrede skatteministeren til  

 at effektuere sit løfte, afviste skatteministeren at stille det bebudede  

 ændringsforslag. Ændringsforslaget er nu stillet med tilslutning fra et  

 flertal  

 i udvalget, men kan forventes nedstemt ved lovforslagets 3. behandling af  

 regeringspartierne og Dansk Folkeparti.
 Efter Socialdemokratiets opfattelse har hele forløbet omkring  

 dette lovforslag været så særegent og uacceptabelt, at det bør give  

 Folketingets Præsidium og Udvalget for Forretningsordenen anledning til at  

 overveje, hvordan man fremover undgår tilsvarende forløb omkring lovarbejdet  

 i  

 udvalgene, hvis lovkvaliteten skal sikres.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.  

  

 Mindretallet vil stemme imod de stillede  

 ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
En oversigt over Folketingets sammensætning er optrykt i  

 tillægsbetænkningen.
Der gøres opmærksom på, at et flertal eller et mindretal  

 i  

 udvalget ikke altid vil afspejle et flertal/mindretal ved afstemning i  

 Folketingssalen.
6. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (RV), tiltrådt af et  

  

 mindretal  

  

 (S, SF, EL og KRF):
Til § 1 1)  


  

 Nr.  

 1  

  

 udgår.
[Den foreslåede adgang for skatteministeren til at beslutte  

 genoptagelse af spørgsmål påkendt af Landsskatteretten, uden at kendelsen er  

 indbragt for domstolene, udgår] 2)  

  

 I den under  

  

 nr. 2  

  

 foreslåede affattelse af  

  

 §  

 35, stk. 1, nr. 7,  

  

 ændres i  

  

 1. pkt.  

  

 »en dom, en landsskatteretskendelse, skatteministerens beslutning efter § 32,  

 2. pkt., eller en praksisændring offentliggjort af Skatteministeriet« til:  

 »en  

 dom eller en landsskatteretskendelse«.
[Den foreslåede udvidelse af genoptagelsesadgangen for  

 skatteansættelser udgår  bl.a. konsekvensændring af ændringsforslag nr.  

 1] 3)  

  

 I det under  

  

 nr. 3  

  

 foreslåede  

  

 § 35 C, stk.  

 1, nr. 1,  

  

 ændres i  

  

 1. pkt.  

  

 »en  

 dom, en landsskatteretskendelse, skatteministerens beslutning efter § 32, 2.  

 pkt., eller en praksisændring offentliggjort af Skatteministeriet« til: »en  

 dom  

 eller en landsskatteretskendelse«.
[Den foreslåede udvidelse af genoptagelsesadgangen for  

 afgiftstilsvar udgår  bl.a. konsekvensændring af ændringsforslag nr. 1] Til § 6 4)  


  

 Stk.  

 2  

  

 udgår.
 Stk. 3-8 bliver herefter stk. 2-7.
[Konsekvensændring af ikrafttrædelsesbestemmelsen som følge af  

 ændringsforslag nr. 1] Bemærkninger Til nr. 1 I lovforslagets § 1, nr. 1 har skatteministeren foreslået en  

 ændring af skattestyrelseslovens § 32, som indebærer, at der gives  

 skatteministeren mulighed for vedrørende spørgsmål, der er påkendt af  

 Landsskatteretten, at træffe beslutning om, at sagen skal genoptages med  

 henblik på ændring af Landsskatterettens afgørelse til fordel for den skatte-  

 eller afgiftspligtige, såfremt det vurderes, at Skatteministeriet ikke kan  

 forventes at opnå medhold i sagen, hvis den indbringes for domstolene.
 Efter gældende regler kan Skatteministeriet først tage  

 bekræftende til genmæle, når en sådan afgørelse eventuelt er indbragt for  

 domstolene.
 Ændringsforslaget indebærer, at den i lovforslaget foreslåede  

 ændring af skattestyrelsesloven, som reelt bemyndiger skatteministeren til at  

 kunne omgøre Landsskatterettens afgørelser, uden at afgørelsen er indbragt  

 for  

 domstolene, udgår.
Begrundelsen for at lade bestemmelsen udgå af forslaget er både  

 konkret og principiel.
Efter forslagsstillerens opfattelse er det  

 uacceptabelt  

 bl.a. set i lyset af Landsskatterettens høringssvar  


  

 at tillægge skatteministeren en bemyndigelse til uden om  

 domstolene at omgøre kendelser afsagt af Landsskatteretten.
Uanset  

 ministerens  

 bemærkninger og besvarelser om at delegere kompetencen til Skatteministeriets  

 Departement, ændrer det ikke ved, at bemyndigelsen tillægges ministeren, og  

 at  

 den til enhver tid værende skatteminister altid personligt kan vælge at  

 omgøre  

 kendelser fra Landsskatteretten, som bemyndigelsen er formuleret.
Tilsvarende  

 er bemærkningerne om at indhente sagkyndige juridiske råd bl.a. fra  

 Kammeradvokaten, forud for at der træffes afgørelse, heller ingen sikkerhed  

 for, at omgørelsen bliver truffet ud fra rent juridiske begrundelser.
Den  

 rådgivning, der indhentes, er efter hidtidig praksis underlagt fortrolighed  

 over for såvel Folketinget som offentligheden i øvrigt.
Som bemyndigelsen er  

 formuleret, er der således ingen som helst sikkerhed for, at omgørelser  

 bliver  

 afgjort i overenstemmelse med de sagkyndiges juridiske råd.
Endvidere er det  

 ikke muligt efterfølgende at kontrollere, om en konkret omgørelse er i  

 overensstemmelse med de sagkyndiges juridiske råd, eller om der er truffet en  

 i  

 juridisk henseende usaglig beslutning af skatteministeren, da hverken  

 Folketinget eller offentligheden kan få adgang til den rådgivning, som er  

 indhentet af ministeriet forud for omgørelsen.
Den bemyndigelse, der allerede efter gældende regler  


  

 er tillagt skatteministeren til at  

 tage bekræftende til genmæle, når en kendelse fra Landsskatteretten er  

 indbragt  

 for domstolene, indeholder de samme problemer.
Efter forslagsstillerens  

 opfattelse er det imidlertid ikke et argument for at indføre en ny og mere  

 vidtgående bemyndigelse til skatteministeren, som kan anvendes uden om  

 domstolene.
Tværtimod giver det grundlag for overvejelser om en præcisering  

 af  

 tilsvarende eksisterende bemyndigelser for at imødegå risiko for usaglig  

 anvendelse af disse bemyndigelser.
Forslagsstilleren er også bekymret for, at en indførelse af den  

 foreslåede bemyndigelse vil kunne opfattes som indførelse af en ny  

 klageadgang  

 direkte til ministeren.
Endvidere er der en risiko for at bemyndigelsens  

 blotte  

 indførelse vil undergrave Landsskatterettens autoritet og troværdighed,  

 såfremt  

 dens kendelser uden om domstolene vil kunne omgøres af den til enhver tid  

 værende skatteminister.
Skatteministeren har i bemærkningerne til den foreslåede  

 lovbestemmelse understreget, at »det må forventes, at bestemmelsens  

 anvendelsesområde vil blive meget begrænset.« Dette er yderligere  

 understreget  

 af ministeren under lovbehandlingen.
Også på den baggrund er det svært at se  

 begrundelsen for at vedtage en så principiel ændring, hvor ministeren  

 tillægges  

 mulighed for uden om domstolene at omgøre Landsskatterettens kendelser.
Til nr. 2 og 3 I lovforslaget § 1, nr. 2, foreslås det, at den gældende adgang  

 til genoptagelse af skatteansættelser efter skattestyrelseslovens § 35, stk.  

 1,  

 nr. 7, udvides til, at der også kan ske genoptagelse, hvis hidtidig praksis  

 er  

 endeligt underkendt ved skatteministerens beslutning efter § 32, 2. pkt. (jf.  

 den i lovforslagets § 1, nr. 1, foreslåede ændring af skattestyrelseslovens §  

 32) eller ved en praksisændring offentliggjort af Skatteministeriet.
Efter  

 gældende regler kan genoptagelse kun ske, hvis hidtidig praksis er underkendt  

 ved en dom eller en landsskatteretskendelse.
 Tilsvarende udvidelser foreslås i den i lovforslaget foreslåede  

 § 35 C, stk. 1, nr. 1, i skattestyrelsesloven vedrørende genoptagelse af  

 fastsættelse af afgiftstilsvar, jf. lovforslagets § 1, nr. 3.
 Ændringsforslagene indebærer, at de foreslåede udvidelser af  

 genoptagelsesadgangen for skatteansættelser og fastsættelse af afgiftstilsvar  

 udgår. Ændringsforslagene har sammenhæng med ændringsforslaget under nr. 1.
Til nr. 4 Der er tale om en konsekvensændring af  

 ikrafttrædelsesbestemmelsen som følge af ændringsforslag nr. 1.
Lars Christian Lilleholt (V)  

    

 Peter Christensen (V)  

    

 Freddy Dam (V)  

    

 Kristian Jensen (V)  

  

  nfmd.  

  

    

 Mikkel Dencker (DF)  

    

 Colette L.
Brix (DF)  

    

 Charlotte Dyremose (KF)  

    

 Else Theill Sørensen (KF)  

    

 Mogens Nørgård Pedersen (KRF)  

    

 Erik Mortensen (S)  

    

 Henrik Sass Larsen (S)  

    

 Jacob Buksti (S)  

    

 Jens Peter Vernersen (S)  

  

  fmd.  

  

    

 Sophie Hæstorp Andersen (S)  

    

 Morten Homann (SF)  

    

 Anders Samuelsen (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 175 omdelt efter  

 afgivelse af betænkning Bilagsnr.
Titel 17 Svar på spm. 30 om oversendelse af samtlige breve fra  

 Landsskatteretten til Skatteministeriet, som omhandler lovforslaget, fra  

 skatteministeren 18 Samrådsspm.
A om, hvorfor ministeren ikke har sendt  

 udvalget Landsskatterettens høringssvar til Fristudvalgets betænkning, og  

 hvorfor det ingen steder fremgår, at Landsskatteretten har været høringspart,  

 til skatteministeren Samrådsspm.
B om, hvorfor ministeren nu er indstillet på  

 at stille ændringsforslag, til skatteministeren 19 Betænkning afgivet den 7/5-03 20 Spm. 31 om tidligere lovgivning vedrørende Landsskatteretten,  

 hvor Landsskatterettens præsident har reageret over for Skatteministeriets  

 Departement, til skatteministeren Spm. 32 om Skatteministeriets departementschefs  

 udtalelser vedrørende indsigelserne fra Landsskatterettens præsident, til  

 skatteministeren 21 Meddelelse vedrørende omdeling af anonym henvendelse 22 Anonym henvendelse 23 Parlamentarisk Afdelings notat af 12/5-03 om anonyme  

 henvendelser m.v.
24 Meddelelse fra Udvalgssekretariatet om dom afsagt af  

 EF-Domstolen (Skat Udland 2002.224) 25 Parlamentarisk Afdelings notat af 12/5-03 om høringer  

 vedrørende lovforslag samt spørgsmål om Landsskatterettens placering i  

 skattesystemet m.v.
26 Kommentar fra skatteministeren til anonym henvendelse 27 Svar på spm. 31 om tidligere lovgivning vedrørende  

 Landsskatteretten, hvor Landsskatterettens præsident har reageret over for  

 Skatteministeriets Departement, fra skatteministeren Svar på spm. 32 om Skatteministeriets departementschefs  

 udtalelser vedrørende indsigelserne fra Landsskatterettens præsident, fra  

 skatteministeren 28 Spm. 33, om udtalelserne, der skal indhentes som baggrund  

 for at omgøre Landsskatterettens kendelser uden om domstolene, behandles som  

 fortrolige, til skatteministeren Spm. 34, om ministeren kan bekræfte, at det er uden for  

 Folketingets og offentlighedens kontrol, om ministeren følger indstillingerne  

 fra de rådgivende organer, til skatteministeren Spm. 35, om ministeren kan bekræfte, at der ikke er noget  

 til hinder for, at ministeren personligt kan vælge at træffe afgørelse i  

 sagerne, til skatteministeren Spm. 36, om ministeren kan bekræfte, at departementet er  

 underlagt ministerens instruktionsbeføjelse, til skatteministeren 29 Spm. 37 om »ankeforbud« i statsministerens tid som  

 skatteminister (1987-92), til statsministeren, kopi til skatteministeren Spm. 38, om den daværende skatteminister traf beslutning  

 imod de juridiske indstillinger, til statsministeren, kopi til  

 skatteministeren Spm. 39, om der i statsministerens tid som skatteminister  

 blev taget bekræftende til genmæle i vundne sager imod de juridiske råd, til  

 statsministeren, kopi til skatteministeren 30 Meddelelse om tidspunkt for afgivelse af  

 tillægsbetænkning 31 Spm. 40 om oversendelse af talepapir fra samrådet den  

 13/5-03 om samrådsspørgsmål A og B, til skatteministeren 32 1. udkast til tillægsbetænkning 33 Svar på spm. 33, om udtalelserne, der skal indhentes som  

 baggrund for at omgøre Landsskatterettens kendelser uden om domstolene,  

 behandles som fortrolige, fra skatteministeren Svar på spm. 34, om ministeren kan bekræfte, at det er  

 uden for Folketingets og offentlighedens kontrol, om ministeren følger  

 indstillingerne fra de rådgivende organer, fra skatteministeren Svar på spm. 35, om ministeren kan bekræfte, at der ikke  

 er noget til hinder for, at ministeren personligt kan vælge at træffe  

 afgørelse i sagerne, fra skatteministeren Svar på spm. 36, om ministeren kan bekræfte, at  

 departementet er underlagt ministerens instruktionsbeføjelse, fra  

 skatteministeren 34 Svar på spm. 37 om »ankeforbud« i statsministerens tid  

 som skatteminister (1987-92), fra statsministeren og skatteministeren Svar på spm. 38, om den daværende skatteminister traf  

 beslutning imod de juridiske indstillinger, fra statsministeren og  

 skatteministeren Svar på spm. 39, om der i statsministerens tid som  

 skatteminister blev taget bekræftende til genmæle i vundne sager imod de  

 juridiske råd, fra statsministeren og skatteministeren 35 Svar på spm. 40 om oversendelse af talepapir fra samrådet  

 den 13/5-03 om samrådsspørgsmål A og B, fra skatteministeren 36 Spm. 41 om oversendelse af talepapir fra samrådet den  

 13/5-03 om samrådsspørgsmål B, til skatteministeren 37 Svar på spm. 41 om oversendelse af talepapir fra samrådet  

 den 13/5-03 om samrådsspørgsmål B, fra skatteministeren 38 Samrådsspm.
C om ministerens vurdering af sine  

 besvarelser vedrørende anonym henvendelse m.v., til skatteministeren Samrådsspm.
D om hemmeligholdelse af juridiske  

 indstillinger til den tidligere skatteminister, til skatteministeren 39 Spm. 42 om oversendelse af talepapir fra samrådet den  

 21/5-03 om samrådsspørgsmål C og D, til skatteministeren 40 Meddelelse om udskydelse af afgivelse af  

 tillægsbetænkning 41 Svar på spm. 42 om oversendelse af talepapir fra samrådet  

 den 21/5-03 om samrådsspørgsmål C og D, fra skatteministeren 42 Meddelelse om afgivelse af beretning om problemstillinger  

 rejst i forbindelse med udvalgsbehandlingen af L 175 og L 219 43 Tilkendegivelse vedrørende ministeriets beslutning om  

 genoptagelse efter forslaget til skattestyrelseslovens § 32, 2. og 3. pkt.,  

 fra skatteministeren Bilag 2 Nogle af udvalget spørgsmål til statsministeren og  

 skatteministeren og disses svar herpå samt en henvendelse til udvalget og  

 skatteministerens kommentar hertil Spørgsmålene og svarene samt henvendelsen og kommentaren er  

 optrykt efter ønske fra S og SF.
SKATTEUDVALGET L 175  bilag 22 Til Folketingets udvalg for skatter og afgifter Bemærkning til L 175 fremsat af  

 skatteministeren Som mangeårig juridisk medarbejder i Skatteministeriets  

 Departement finder jeg det nødvendigt herved at fremkomme med nogle  

 bemærkninger til det fremsatte L 175 m.h.t. forslaget om, at skatteministeren  

 skal have adgang til at træffe beslutning om genoptagelse med henblik på  

 medhold af en sag, der er påkendt af Landsskatteretten, hvis ministeriet ikke  

 kan forventes at opnå medhold i sagen ved domstolene.
 Forslaget må således givet anses at medføre alvorlige  

 konsekvenser, som fundamentalt risikerer at gøre op med et system, der hidtil  

  

 uafhængigt  

  

 har sikret en meget høj grad  

 af  

  

 retssikkerhed  

  

 , men som nu fra  

 regeringens side sættes under  

  

 politisk  

 pres  

  

 begrundet i motiver af reelt  

  

 særdeles  

 tvivlsom karakter  

                                                                         .
 Det vil forhåbentlig være udvalgets medlemmer forståeligt, at  

 jeg ikke kan fremstå med navns nævnelse i et ærinde som dette.  

 Landsskatteretten har imidlertid i to henvendelser til Departementet af  

 24-01-03 og 27-03-03 påpeget flere væsentlige sider af mine pointer, hvortil  

 jeg henviser: Rettens brev til Departementet af 27-03-03 vedlægges.
 L 175 camoufleres på det omhandlede punkt som et  

 procesbesparende tiltag, derved at ministeriet alene tænkes tillagt  

 kompetence  

 til umiddelbart at opgive en sag, der ikke menes at være udsigt til at vinde.  

 Dette er imidlertid ikke den fulde pointe bag forslaget.
Reelt indebærer forslaget, at ministeriet  i noget, der ligner  

 et vilkårligt omfang  vil komme til at kunne give medhold uden  

 uafhængig  

 kontrol eller offentlighed i sager, der under udfoldelse af betydelige  

 retssikkerhedsgarantier og under medvirken af flere retsmedlemmer, bl.a.  

 dommere,  

 i Landsskatteretten er afsluttet anderledes.
I parentes bemærkes, at det  

 alene  

 drejer sig om ca. 60 % af sagerne i Landsskatteretten, der afsluttes til  

 ugunst  

 for klageren, eftersom der i henved 40 % af sagerne gives helt eller delvist  

 medhold.
Forslaget skal formentlig ses i forlængelse af en politik, hvor  

 der i dag tages betydeligt mere offensivt bekræftende til genmæle i sager,  

 der  

 indbringes for domstolene, end for blot kort tid siden.
Man fører bestemt  

 ikke  

 alle sager til doms, som på sagligt grundlag vel kunne føres  vel at  

 mærke af  

 politiske nok så meget som af juridiske grunde.
Det må i denne forbindelse  

 erindres, at kammeradvokaten er ministeriets advokat og handler efter  

 instruks  

 herfra.
Derfor vurdes sagerne reelt  i det omfang ministeren ønsker det  

  ud  

 fra et forsigtighedsprincip.
Men ofte kunne sagerne lige så godt ende med stadfæstelse ved  

 domstolene og burde i visse tilfælde gøre det.
Under alle omstændigheder bør  

 reelt tvivlsomme sager for at undgå vilkårlighed i et vist omfang prøves ved  

 domstolene og resultatet  

  

 offentliggøres  

                                                                         .  

 Dette er en naturlig følge af grundlovens magtfordelingsordning.
Herved  

 skabes  

 tillige praksis, således at ens tilfælde behandles ens.
Det kan tilføjes, at de forholdsvis få sager, der imod  

 Landsskatterettens afgørelse i dag får et andet udfald i Lands- eller  

 Højesteret, i et ikke uvæsentligt omfang er sager, der afgøres som følge af  

 en  

 bevisvurdering, som nødvendigvis alene kan foregå under vidneansvar for  

 domstolene.
I disse sager kan ministeriet vanskeligt ud fra en saglig  

 vurdering  

 komme til et andet resultat end Landsskatteretten.
Det er simpelthen  

 prøvelsesreglerne ved domstolene, der medfører, at sagen får et andet udfald,  

 når vidner udtaler sig under strafansvar og det derved fremkomne kan anvendes  

 som bevis.
 I bedste fald må det omhandlede forslag konstateres at være  

  

 overflødigt  

  

  borgerne har jo i forvejen  

 i dag mulighed for at gå til domstolene med pæn omkostningsdækning, hvis en  

 kendelse fra Landsskatteretten ønskes prøvet.
I værste fald må forslaget som nævnt frygtes at føre til  

  

 vilkårlighed  

  

 og  

  

 forskelsbehandling  

  

 på usagligt grundlag, muligvis allerede når  

 sager fremtidigt afgøres i Landsskatteretten.
Retten vil naturligvis blive  

 sat  

 under politisk pres, herunder fra klageres side.
Ingen bryder sig om  

 efterfølgende at risikere implicit at blive nedgjort for dårligt juridisk  

 arbejde af en minister, der  fuldkommen  

  

 ansvarsfrit  

 og uden offentlighed  

  

  kan give medhold med en i sagens natur udokumenteret  

 begrundelse om, at sagen ikke kan forventes vundet ved domstolene.
Et signal  

 om  

 senere medhold fra ministeriets side kan ikke udelukkes at tilflyde  

 Landsskatteretten, mens sagen verserer.
Da det vil være fuldkommen omkostningsfrit at henvende sig til  

 ministeren efter at have tabt en sag i Landsskatteretten  klageren har  

 jo alt  

 at vinde  vil ministeriet naturligvis tillige blive udsat for en  

  

 forøget arbejdsbyrde  

  

 , hvilket vil  

 medføre øget  

  

 ressourcebehov  

  

 . Klagere  

 vil forståeligt opfatte ministeren som en reel yderligere klagemulighed, og  

 disse henvendelser vil skulle behandles.
Disse tanker  

  

 er  

  

 tænkt i ministeriet.
 Som det er gjort gældende fra Landsskatterettens side over for  

 ministeriet i brev af 24-01-03, vil L 175 formentlig yderligere få den  

 uheldige  

 konsekvens, at Landsskatteretten  i modsætning til, hvad mange  

 advokater anser  

 for ønskeligt   

  

 fortaber muligheden for  

 at forelægge EF-Domstolen spørgsmål præjudicielt  

  

 . Denne kompetence  

 forudsætter en domstolslignende struktur, som forsvinder, hvis ministeren  

 reelt  

 kan ændre afsagte kendelser.
Jeg skal på den anførte baggrund kraftigt tilråde, at man træder  

 med varsomhed på dette område, og kan kun opfordre til, at L 175 overvejes  

 indgående.
Som det forhåbentlig er fremgået, taler  

  

 vægtige  

  

 hensyn afgørende  

  

 imod  

  

 forslagets vedtagelse.
LANDSSKATTERETTEN Vester Farimagsgade 7 DK 1606 København V Skatteministeriet Departementet Nicolai Eigtvedsgade 28 1402 København K Den  

 27. marts 2003 Lovforslag L 175 om ændring af  

 skattestyrelsesloven og andre love (ændring af fristreglerne på skatte- og  

 afgiftsområdet m.v.).
 Lovforslaget bygger på betænkning 1426 fra fristudvalget.  

 Landsskatteretten har i en udtalelse af 24. januar 2003 kommenteret visse af  

 forslagene i betænkningen og taget afstand fra forslaget til ændring af SSL §  

 32 om, at Skatteministeriet kan træffe beslutning om, at en sag, der har  

 været  

 påkendt af Landsskatteretten, skal genoptages i visse særlige tilfælde.  

 Retten  

 har kraftigt frarådet, at dette punkt medtages i et lovforslag.
 Retten må imidlertid konstatere, at denne ændring mod rettens  

 ønske alligevel er medtaget i lovforslaget.
Landsskatteretten skal fastholde, at ændringen af § 32 vil være  

 en svækkelse af rettens uafhængighed, og at den tillige rummer risiko for  

 etablering af et nyt klageorgan.
Man er opmærksom på, at det af  

 bemærkningerne  

 fremgår, at bestemmelsen kun vil skulle bruges helt undtagelsesvis og ikke  

 skal  

 opfattes som et ekstra klageorgan.
Landsskatteretten er imidlertid af den  

 opfattelse, at rettens kendelser kun bør kunne ændres i domstolsregi, og at  

 den  

 gældende ordning giver den bedste sikkerhed for, at omverdenen kan have fuld  

 tillid til klagesystemet som et uafhængigt og helt upartisk system.
Man skal  

 derfor i det hele henvise til de indvendinger, som er anført i udtalelsen af  

 24. januar 2003.
Med venlig hilsen Erik S.
M.
Hansen Retspræsident Skatteministerens kommentar til anonym  

 henvendelse af 12. maj 2003.
 Skatteudvalget har modtaget en anonym henvendelse vedrørende  

 lovforslag L 175. Henvendelsen indeholder en række påstande om behandlingen  

 af  

 retssager mod Skatteministeriet, og udtaler sig imod forslaget om at kunne gå  

 ind i sager, som skatteyder har tabt i Landsskatteretten, uden at skatteyder  

 tvinges til at rejse sagen for de almindelige domstole.
 Henvendelsens enkelte påstande kommenteres i det følgende:
 1.  

  

 Det påstås, at det  

 ikke er den fulde pointe ved denne del af L 175, at det er et  

 procesbesvarende  

 tiltag.
Det skal hertil bemærkes, at forslaget er i overensstemmelse med  

 anbefalingen i betænkning nr. 1426/2003 fra Fristudvalget.
I dette udvalg  

 deltog repræsentanter for kommuner, advokater, revisorer og universiteter.
Af  

 betænkningens s. 138 fremgår, at »Fristudvalget anbefaler, at der af  

 procesbesparende hensyn gives skatteministeren mulighed for at opgive en sag,  

 hvori Landsskatteretten har afsagt kendelse, inden kendelsen bliver indbragt  

 for domstolene, hvis det på forhånd vurderes, at ministeriet vil tabe sagen.  

 Herved undgår man at tvinge den pågældende skatte- eller afgiftspligtige til  

 at  

 anlægge sag for at få sin ret.« Denne situation er kommenteret i vedlagte SKM2002.4.DEP, hvor  

 Landsskatteretten afsagde en kendelse, der var i strid med praksis for,  

 hvornår  

 bygninger anses for at blive anvendt erhvervsmæssigt og dermed kan afskrives  

 skattemæssigt.
På grund af sagens principielle karakter anmodede  

 Skatteministeriet Landsskatteretten om at revurdere kendelsen.
Ved denne  

 revurdering fastholdt retten sin afgørelse.
Ministeriet anmodede herefter  

 skatteyderen om at indbringe sagen for domstolene.
Under denne sag tog  

 ministeriet bekræftende til genmæle og Østre Landsret afsagde i august 2001  

 dom, der gav skatteyderen medhold.
 2.  

  

 Videre hævdes, at  

 Skatteministeriet efter forslaget i noget der ligner vilkårligt omfang kan  

 give  

 medhold uden uafhængig kontrol eller offentlighed i sager, der har været  

 afgjort i Landsskatteretten.
Dette er urigtigt.
Som det fremgår af lovforslagets  

 bemærkninger, vil Kammeradvokatens vurdering blive indhentet i sager, hvor  

 det  

 skulle besluttes, om en landsskatteretskendelse skulle genoptages uden  

 indbringelse for domstolene.
Kammeradvokatens medvirken sikrer en uafhængig  

 juridisk bedømmelse af sådanne sager.
Dette svarer ganske til den  

 fremgangsmåde, som ministeriet allerede følger i dag, når det skal vurderes,  

 om  

 en sag skal opgives, når den er blevet indbragt for de almindelige domstole.
 Det er Skatteministeriets opfattelse, at de få sager, som der  

 forventes at blive tale om, vil have en sådan karakter, at de altid vil  

 skulle  

 kommenteres.
 3.  

  

 Det påstås, at der  

 i stigende omfang tages bekræftende til genmæle i retssager, som burde føres,  

 og at dette ikke vurderes på sagligt grundlag men af politiske nok så meget  

 som  

 af juridiske grunde.
Denne påstand er faktuelt forkert.
Som det fremgår af tabellen i  

 mit svar på spørgsmål 25, jfr. bilag 10, har antallet af tilfælde, hvor der  

 tages bekræftende til genmæle, været jævnt i de senere år.
Dog har der været  

 nogle flere tilfælde i 1999, og ret få i den forløbne del af 2003.  

 Spørgsmålet  

 om at tage bekræftende til genmæle eller ej er en rent juridisk vurdering,  

 hvor  

 Kammeradvokatens indstilling og Skatteministeriets sagsbehandling sker uden  

 inddragelse af skatteministeren.
 4.  

  

 Det påstås, at det  

 at tage bekræftende til genmæle betyder, at reelt tvivlsomme sager ikke  

 bliver  

 prøvet ved domstolene.
Dette er ikke rigtigt.
Det er afgørende for Skatteministeriets  

 vurdering af, om der skal tages bekræftende til genmæle eller ej, at den  

 juridiske vurdering er, at det er sikkert eller overvejende sandsynligt, at  

 en  

 dom ikke vil falde ud til fordel for ministeriets standpunkt.
Sager, hvor der  

 kan være tvivl om udfaldet, vil således fortsat blive afgjort af domstolene.
 5.  

  

 Det hævdes, at i  

 de sager, hvor Landsskatterettens afgørelse ændres af domstolene, skyldes  

 dette  

 en ændret bevisvurdering, som alene kan foregå under vidneansvar for  

 domstolene, og at den saglige bedømmelse derfor altid må være den samme for  

 ministeriet som for Landsskatteretten.
Det skal hertil bemærkes, at en diskussion af, hvorvidt bevis i  

 form af vidneførsel under vidneansvar har betydning for, om en  

 landsskatteretskendelse ændres af domstolene, er irrelevant for  

 Fristudvalgets  

 forslag.
Dette forslag går som nævnt tidligere ud på, at en sag, der er gået  

 skatteyderen imod ved Landsskatteretten, kan genoptages, uden at skatteyderen  

 skal indbringe sin sag for domstolene -udelukkende for at ministeriet kan  

 give  

 skatteyderen sin ret.
 6.  

  

 Forslaget hævdes  

 at være overflødigt, fordi borgerne i dag med pæn omkostningsdækning kan  

 indbringe en tabt landsskatteretssag for domstolene.
 Det er forslagets væsentligste sigte svarende til overvejelserne  

 fra Fristudvalgets side, at opnå en procesbesparelse, og at spare  

 skatteyderen  

 for den tidsmæssige og personlige belastning med en overflødig retssag.  

 Forslaget vil i øvrigt indebære, at det offentlige i sådanne sager sparer  

 sagsomkostninger og retsafgift.
 7.  

  

 Det hævdes, at  

 forslaget i værste fald vil betyde vilkårlighed og forskelsbehandling, og  

 politisk pres på Landsskatteretten, idet en minister ansvarsfrit og uden  

 offentlighed kan beslutte, at en sag ikke kan vindes.
 Dette er ikke et korrekt billede af, hvordan og af hvem, der træffes  

 afgørelse om behandlingen af retssager, hvori Skatteministeriet er part.
Dette sker efter en procedure, der er tilrettelagt, således at  

 beslutningerne træffes uden forelæggelse for ministeren.
Denne procedure, der  

 har været fulgt gennem adskillelige år, er fastlagt således, netop fordi der  

 er  

 tale om en rent juridisk vurdering.
Den valgte procedure ændrer selvsagt ikke  

 på det forhold, at alle afgørelser træffes under sædvanligt ministeransvar.
 8.  

  

 Det nævnes, at det  

 vil være omkostningsfrit at henvende sig til ministeren om en tabt  

 landsskatteretssag, og at ministeriet derfor vil få en øget arbejdsbyrde.
Der skal hertil henvises til bemærkningerne til lovforslaget,  

 hvor der udtrykkes forventningen, at den foreslåede bestemmelses  

 anvendelsesområde vil blive meget begrænset, og at forslaget ikke er udtryk  

 for, at der herved gives den skatte- eller afgiftspligtige en ekstra  

 klagemulighed, og at en klage vil blive betragtet som et partsindlæg, der  

 ikke  

 giver den klagende en fortrinsstilling.
Der forventes ikke en øget  

 ressourcebelastning af Skatteministeriet, og udformningen af lovforslagets  

 administrative bemærkninger er i overensstemmelse med dette.
 9.  

  

 Det påstås  

 endelig, at forslag L 175 vil betyde, at Landsskatteretten fortaber  

 muligheden  

 for at forelægge EF-domstolen spørgsmål præjudicielt, idet dette forudsætter  

 at  

 retten har en domstolslignende struktur, som forsvinder, hvis ministeren  

 reelt  

 kan ændre afsagte kendelser.
Det skal hertil bemærkes, at ministeren efter forslaget ikke kan  

 ændre landsskatteretskendelser.
Som det fremgår af forslagets bemærkninger,  

 er  

 det Skatteministeriets Departement, der kan starte en proces, hvori bl.a.  

 Kammeradvokaten forudsættes inddraget, for at vurdere, om en  

 landsskatteretssag  

 skal genoptages.
Det skal endvidere bemærkes, at præjudiciel forelæggelse for  

 EF-domstolen er en særlig ordning, hvor en domstol eller et domstolslignende  

 organ i et EU-land kan anmode EF-domstolen om en bindende fortolkning af  

 EU-retten.
Denne mulighed er som nævnt forbeholdt de egentlige domstole eller  

 organer, der har en domstolslignende karakter.
Det har ikke været afgjort i  

 praksis, hvordan Landsskatterettens status er i denne henseende.
Det er alene  

 EF-domstolen selv, der træffer afgørelse om, hvilke domstole m.m., den vil  

 anse  

 for kompetente til at bruge proceduren for præjudicielle spørgsmål.
Efter  

 Skatteministeriets opfattelse er det ikke sandsynligt, at den foreslåede  

 mulighed for i et helt særegne tilfælde at gribe ind overfor urigtige  

 kendelser  

 vil have afgørende betydning for EF-domstolens vurdering af, om  

 Landsskatteretten har en domstolslignende struktur eller ej.  


  

 Told Skat Kommentar - udlejning af ejendom -  

 erhvervsmæssig anvendelse - afskrivning SKM-nummer  

 	  

    

 SKM2002.4.DEP Myndighed  

 	  

    

 Skatteministeriet;  

 Departementet Dato  

 	  

    

 4.  

 januar 2002 Dato for  

 offentliggørelse  

 	  

    

 8.  

 januar 2002 Sagsnummer  

 	  

    

 15.2001-78-2713 Dokumenttype  

 	  

    

 Kommentar Overordnede emner  

 	  

    

 Skat Emneord  

 	  

    

 Ejendom,  

 udlejning, erhvervsmæssig, anvendelse, afskrivning Resume  

 	  

    

 Kommentar  

 til SKM2002.3.ØLR Landsskatteretten  

 afsagde en kendelse, der under henvisning til den tidligere afskrivningslovs  

 §  

 18, stk. 1, nægtede ejeren af en ejendom adgang til afskrivning af en del af  

 ejendommen med den begrundelse, at lejeren af denne del af ejendommen ikke  

 anvendte det lejede erhvervsmæssigt.
Kendelsen var i modstrid med  

 skattemyndighedernes praksis, hvorefter bygninger anses for erhvervsmæssigt  

 anvendt alene i kraft af ejerens erhvervsmæssige udlejning heraf.  

 Skatteministeriet tog på denne baggrund, da sagen blev indbragt for  

 landsretten,  

 bekræftende til genmæle over for skatteyderens påstand om adgang til at  

 foretage afskrivning efter § 18, stk. 1, i den dagældende afskrivningslov.  

 Nedenfor kommenteres dommen af Skatteministeriet.
Reference  

 	  

    

 Afskrivningsloven  

 § 18, stk. 1 (dagældende) Afskrivningsloven § 14 Ligningsvejledningen E.C.4.1 Sagens faktiske omstændigheder og forløb Den 14. april 2000 afsagde Landsskatteretten en ikke  

 offentliggjort kendelse, j.nr. 671-1803-0668, hvor retten for indkomståret  

 1996  

 nægtede en skatteyder adgang til at foretage afskrivninger efter § 18, stk.  

 1,  

 i den dagældende afskrivningslov på en af ham ejet bygning.
Bygningen bestod  

 dels af en beboelsesbygning og af nogle driftsbygninger.
En del af  

 driftsbygningerne blev udlejet til en almennyttig forening, der anvendte det  

 lejede til fremstilling af modelhuse (miniaturehuse). Formålet hermed var  

 ikke  

 salg, men alene, med henblik på gratis udstilling heraf, at opstille husene  

 som  

 miniatureby et passende sted i Maribo.
Landsskatteretten anfører i kendelsen, at: »... ifølge  

 afskrivningslovens § 18, stk. 1, kan der foretages skattemæssige  

 afskrivninger  

 på bygninger, der benyttes erhvervsmæssigt inden for industri, butikshandel  

 og  

 håndværk.
Efter de foreliggende oplysninger samt beskrivelsen af bygningernes  

 anvendelse finder Landsskatteretten, at denne anvendelse ikke kan  

 karakteriseres som erhvervsmæssig, hvorfor den udlejede del af  

 driftsbygningen  

 ikke er omfattet af afskrivningslovens § 18, stk. 1.« Landsskatteretten stillede herved, som betingelse for ejerens  

 adgang til at foretage afskrivning, krav om, at  

  

 lejerens  

  

 anvendelse af det lejede var erhvervsmæssig.
Kendelsen var  

 i modstrid med skattemyndighedernes praksis efter § 18, stk. 1, i den  

 dagældende afskrivningslov, idet skattemyndighederne, som betingelse for  

 afskrivning efter afskrivningslovens § 18, stk. 1 og 2, alene stillede krav  

 om,  

 at en udlejet bygning blev anvendt erhvervsmæssigt af  

  

 ejeren  

  

 , hvilket krav blev anset for opfyldt som følge af den  

 foretagne udlejning.
 På baggrund af sagens principielle karakter anmodede  

 Skatteministeriet, under henvisning til  skattestyrelseslovens  

 § 29, stk.  

 1, Landsskatteretten om at revurdere kendelsen, hvilket Landsskatteretten  

 indvilgede i.
 Den 28. marts 2001 afsagde Landsskatteretten en ny kendelse,  

 hvori Landsskatteretten fastholdt resultatet fra kendelsen af 14. marts 2000.
Skatteyder indbragte herefter kendelsen for Østre Landsret.
Her  

 valgte Skatteministeriet at tage bekræftende til genmæle over for  

 skatteyderens  

 påstand om anerkendelse af de af sagsøger foretagne afskrivninger på den  

 pågældende bygning.
 Den 15. august 2001 afsagde Østre Landsret dom i  

 overensstemmelse hermed.
Baggrunden for dommen Landsskatteretten lægger i kendelsen til grund, at der alene kan  

 foretages afskrivninger på en udlejet bygning, hvis  

  

 lejeren  

  

 anvender det lejede med et erhvervsmæssigt sigte.
 Skattemyndighederne har imidlertid i praksis i relation til  

 afskrivning efter den dagældende afskrivningslovs § 18, stk. 1, alene stillet  

 krav om, at 1)  

  

 ejeren  

  

 anvendte den  

 udlejede bygning erhvervsmæssigt, et krav, der har været betragtet som  

 opfyldt  

 i kraft af ejerens udlejning af bygningen, samt at 2) lejeren anvendte det  

 lejede til et af de i § 18, stk. 1, litra a og b, opregnede formål, f.eks. en  

 form for håndværk, uden at der hermed var tale om, at denne anvendelse  

 behøvede  

 at have et erhvervsmæssigt sigte.
For bygningstyper, der ikke var nævnt direkte i den dagældende  

 afskrivningslovs § 18, stk. 1, og dermed ikke afskrivningsberettigede efter  

 bestemmelsen, var der efter den dagældende afskrivningslovs § 18, stk. 2,  

 mulighed for at anmode Ligningsrådet om tilladelse til afskrivning efter  

 reglerne i stk. 1 for bygninger, der efter rådets skøn kunne sidestilles med  

 de  

 i § 18, stk. 1, litra a og b, nævnte bygninger.
I relation til denne  

 bestemmelse har det ligeledes været Ligningsrådets praksis at anse en bygning  

 for erhvervsmæssigt anvendt, og dermed afskrivningsberettiget, alene i kraft  

 af  

 ejerens udlejning af den pågældende bygning.
 Landsskatterettens kendelse byggede således på en strengere  

 fortolkning af, hvornår en bygning af den i den dagældende afskrivningslovs §  

 18, stk. 1, nævnte karakter kunne anses for erhvervsmæssigt benyttet, og brød  

 herved med den fortolkning af reglerne, som skattemyndighederne (og  

 Ligningsrådet) havde og fortsat har.
 Konsekvensen af kendelsen ville være en underkendelse af den  

 eksisterende afskrivningspraksis, herunder Ligningsrådets praksis i de  

 ovennævnte såkaldte »sidestillingssager«, jf. den dagældende afskrivningslovs  

 §  

 18, stk. 2. Herudover ville kendelsen i yderste konsekvens have den effekt,  

 at  

 udlejere, herunder egentlige udlejningsvirksomheder, ville være afskåret fra  

 at  

 foretage afskrivninger på bygninger udlejet til f.eks. offentlige  

 myndigheder,  

 der pr. definition ikke driver erhvervsmæssig virksomhed.
 Ud over kendelsens betydning for praksis efter den dagældende  

 afskrivningslovs § 18, stk. 1 og 2, er det Skatteministeriets opfattelse, at  

 kendelsen muligvis også ville få betydning for adgangen til at foretage  

 afskrivning på udlejede bygninger efter bestemmelsen om bygningsafskrivninger  

 i  

 den nugældende afskrivningslovs § 14.
 Bestemmelsen om, at en bygning skal være erhvervsmæssigt  

 benyttet som forudsætning for afskrivning, er således gentaget i  

 afskrivningslovens § 14, stk. 1. I afskrivningslovens § 14, stk. 2, er  

 afgrænsningen af, hvilke bygninger der kan afskrives, dog i modsætning til  

 efter den tidligere afskrivningslovs § 18, stk. 1, negativ, således at alle  

 erhvervsmæssigt benyttede bygninger som udgangspunkt er  

 afskrivningsberettigede.
 Af de ovenfor anførte grunde valgte Skatteministeriet at tage  

 bekræftende til genmæle over for sagsøgers påstand.
 At Skatteministeriet har taget bekræftende til genmæle, betyder  

 således ikke, at der er sket en udvidelse af kredsen af  

 afskrivningsberettigede  

 bygninger, jf. den nuværende negative afgrænsning heraf i afskrivningslovens  

 §  

 14, stk. 1, men alene at den hidtidige afgrænsning af, hvornår en bygning  

 anses  

 for erhvervsmæssigt benyttet, fastholdes.
 Spørgsmål 30 (til skatteministeren):
Ministeren bedes tilsende udvalget samtlige breve fra  

 Landsskatteretten til Skatteministeriet, som omhandler L 175 eller  

 Fristudvalgets bagvedliggende betænkning.
Endvidere bedes ministerens svar  

 til  

 Landsskatteretten tilsendt udvalget.
 Svar:
Kopi af Landsskatterettens breve af 24. januar 2003 og 27. marts  

 2003 er sammen med denne besvarelse sendt til udvalget.
Skatteministeriet,  

 Departementet, svarede Landsskatteretten ved brev af 10. april 2003. Kopi af  

 dette brev er ligeledes tilsendt udvalget.
 Der har ikke været yderligere korrespondance mellem  

 Skatteministeriet og Landsskatteretten vedrørende lovforslaget.
 Landsskatterettens henvendelser til Departementet vedrører  

 forslaget til en bestemmelse, hvorefter skatteministeren kan træffe  

 beslutning  

 om genoptagelse af et spørgsmål, der er påkendt af Landsskatteretten, hvis  

 Skatteministeriet ikke kan forvente at opnå medhold i sagen ved domstolene.
Hensigten med bestemmelsen er alene, at der  i tilfælde, hvor  

 det på forhånd vurderes, at Skatteministeriet ikke vil få medhold ved  

 domstolene  gives mulighed, for at sagen kan afsluttes til fordel for  

 den  

 skattepligtige, uden at det er nødvendigt, at den skattepligtige anlægger sag  

 ved domstolene.
Jeg har i mit svar på spørgsmål 25 nærmere redegjort for  

 begrundelsen for bestemmelsen.
Jeg mener, at der er tale om et fornuftigt forslag, der er til  

 fordel for borgerne, men forslaget er ikke af afgørende betydning i forhold  

 til  

 lovforslaget som helhed.
Hvis udvalget er af en anden opfattelse, vil jeg  

 derfor være indstillet på at stille et ændringsforslag med henblik på, at  

 denne  

 del af forslaget udgår.
LANDSSKATTERETTEN PRÆSIDENTEN Den  

 24. januar 2003 Skatteministeriet Departementet Kontorchef Hans Refslund Nicolai Eigtvedsgade 28 1402 København K.
Kære Hans Hermed fremsender jeg Landsskatterettens notat af d.d. i  

 anledning af Fristudvalgets betænkning.
 Som det fremgår, har vi en række betænkeligheder ved forslaget  

 om, at ministeren tillægges kompetence til at omgøre en  

 landsskatteretskendelse.
 Hvis I ønsker en uddybning af vores synspunkter, deltager vi  

 gerne i en drøftelse heraf.
Med venlig hilsen Erik S.
M.
Hansen LANDSSKATTERETTEN PRÆSIDENTEN Den  

 24. januar 2003 Departementschef Peter Loft Skatteministeriet Nicolai Eigtvedsgade 28 1402 København K Kære Peter Som du ved, har fristudvalget i sin betænkning blandt andet  

 stillet forslag om, at ministeriet tillægges kompetence til at omgøre  

 Landsskatterettens kendelser.
 Jeg mener, at forstaget rejser en række betænkeligheder, som vi  

 nærmere har redegjort for i vedlagte notat, som jeg samtidig hermed har  

 fremsendt til kontorchef Hans Refslund.
 Som jeg også har nævnt for Hans Refslund, uddyber vi gerne vore  

 synspunkter under en drøftelse med Departementet.
Med venlig hilsen Erik Landsskatteretten, den 24. januar 2003 Kommentarer til »Betænkning fra Fristudvalget  

 om fristerne for skatteansættelse og fastsættelse af afgiftstilsvar,  

 genoptagelse og forældelse.« Skatteministeriet har anmodet om bl.a.
Landsskatterettens  

 eventuelle bemærkninger til Fristudvalgets betænkning.
 Landsskatteretten har følgende bemærkninger:
 Landsskatteretten må på det kraftigste fraråde vedtagelse af en  

 bestemmelse svarende til den foreslåede tilføjelse til skattestyrelseslovens  

 §  

 32, der vil medføre:
1. en svækkelse af Landsskatterettens uafhængighed 2. etablering af et nyt klageorgan 3. forøgede omkostninger uden procesbesparende virkninger 1.  

  

 Landsskatteretten finder ikke forslaget om omgørelse  

 af en landsskatteretskendelse efter pålæg fra ministeriet for foreneligt med  

 rettens status som uafhængigt klageorgan.
Efter det nuværende system kan en landsskatteretskendelse kun  

 ændres ved domstolene.
Hvis der fra ministeriets side tages bekræftende til  

 genmæle i en domstolssag, sker det uden Landsskatterettens medvirken, og det  

 fremstår som en ny afgørelse som konsekvens af domstolsbehandlingen og ikke  

 som  

 et ministerpålæg til de underordnede myndigheder om at træffe en afgørelse,  

 der  

 går imod Landsskatterettens afgørelse af spørgsmålet.
Hvis ministeriet tillægges kompetence til at ændre rettens  

 afgørelser, vil det være et alvorligt brud på Landsskatterettens stilling som  

 selvstændigt og uafhængigt klageorgan.
Efter Landsskatterettens opfattelse er  

 der slet ikke behov for en sådan ordning, der vil svække rettens uafhængighed  

 og status som sidste administrative klageorgan.
 2.  

  

 Landsskatteretten bemærker endvidere, at den  

 foreslåede ordning reelt indebærer etableringen af et nyt klageorgan, der må  

 forventes anvendt i stort omfang af de skatte/afgiftspligtige, der ikke har  

 fået medhold hos Landsskatteretten.
 Af betænkningen side 138 og 166 fremgår ganske vist, at den  

 foreslåede ordning vil have et begrænset anvendelsesområde, nemlig de  

 tilfælde,  

 hvor det på forhånd er givet, at ministeriet ikke vil kunne få medhold ved  

 domstolene.
Som ordningen er skitseret, vil enhver skatte/afgiftspligtig  

 imidlertid kunne anmode om ministeriets stillingtagen til en anmodning om  

 omgørelse af en landsskatteretskendelse.
I modsætning til en  

 domstolsbehandling  

 af sagen vil en sådan anmodning ikke være forbundet med direkte omkostninger.  

 Det må derfor forudses, at der vil blive fremsat sådanne anmodninger af langt  

 flere end de, der under den nuværende ordning rent faktisk indbringer deres  

 afgørelse for domstolene.
Man kan næppe forestille sig en professionel  

 rådgiver, der ikke vil føle sig forpligtet til at indgive sådan anmodning,  

 før  

 han/hun rådgiver sin klient om eventuel indbringelse af afgørelsen for  

 domstolene.
Ordningen vil således blive opfattet som en ny klageinstans.
Det ses i øvrigt heller ikke at være i ministeriets interesse,  

 at ministeriet på denne måde reelt tillægges ligningskompetence i konkrete  

 sager.
Det har tidligere givet anledning til kritik om politisk indblanding,  

 når ministeriet har befattet sig med konkrete afgørelser.
Denne kritik vil  

 blive fremført med yderligere styrke, når sådan indgriben finder sted i  

 tilfælde, hvor der foreligger en afgørelse fra Landsskatteretten, som den  

 skatte/afgiftspligtige end ikke har indbragt for domstolene.
3.  

  

 Etableringen af et sådant nyt klageorgan vil i  

 forhold til myndighedernes nuværende arbejde med retssager blive langt mere  

 ressourcekrævende end det nuværende og ikke virke procesbesparende på anden  

 måde, end at sagens forberedelse nu kommer til at foregå i departementsregi  

 og  

 ikke i domstolsregi.
Domstolene er på det forberedende stade kun i begrænset  

 omfang direkte inddraget i sagen.
 Der er i betænkningen angivet som eksempel på reglens  

 anvendelse, at Landsskatteretten og Told- og Skattestyrelsen er uenige om,  

 hvordan Ligningsvejledningen skal forstås.
 Landsskatteretten bemærker, at det i en sådan situation ville  

 være langt mere procesbesparende og ikke berøre Landsskatterettens  

 uafhængighed  

 og status som sidste administrative klageinstans, om Told- og Skattestyrelsen  

 fik kompetence til,  

  

 inden sagen var  

 afgjort i Landsskatteretten,  

  

 at pålægge den underordnede myndighed  

 (ToldSkat eller et skatteankenævn) at genoptage sagen, hvorved sagen ville  

 bortfalde i Landsskatteretten.
Hertil kommer, at der såvel i rådgiverkredse som fra  

 ministeriets side har været udtrykt ønske, om at Landsskatteretten til brug  

 for  

 klagebehandlingen i sager, der vedrører EU-lovgivning, kunne forelægge  

 præjudicielle spørgsmål for EF-Domstolen.
Begrundelsen herfor har fra begge  

 sider været procesbesparende hensyn.
Det er imidlertid en betingelse for at  

 kunne forelægge præjudicielle spørgsmål for EF-Domstolen, at  

 Landsskatteretten  

 kan anses som en ret i EF-traktatens artikel 234s forstand.  

 Betingelserne  

 herfor fremgår bl.a. af EF-Domstolens dom af 29. november 2001 i sagen  

 C-17/00,  

 hvor der b1. a. lægges vægt på, om der er tale om et uafhængigt organ.
Det  

 har  

 hidtil været antaget, at Landsskatteretten opfyldte bl.a. denne betingelse,  

 jf.  

 f. eks. noten i Skat Udland 2002.224. Der vil kunne rejses tvivl, om denne  

 antagelse holder stik, hvis ministeriet tillægges beføjelse til vilkårligt at  

 ændre Landsskatterettens afgørelser.
Forslaget kan derfor  stik mod  

 intentionerne  komme til at virke procesforlængende.
Forslaget bør også ses i sammenhæng med de igangværende  

 strukturovervejelser ved domstolene.
Forslaget fra domstolsudvalget om at  

 gøre  

 alle retssager til byretssager i 1. instans vil gøre byretterne til en  

 yderligere ny instans i klagevejen.
 Der er i det nuværende klagesystem ikke behov for flere  

 instanser og deraf følgende uklarhed om kompetencefordelingen, snarere  

 tværtimod.
Bestræbelserne bør gå i retning af en styrkelse af  

 Landsskatteretten som det centrale led i klagestrukturen og en afkortning af  

 en  

 klagesags behandlingstid gennem instanserne.
Forslaget om genoptagelse efter  

 ministerpålæg er derfor absolut ikke en forbedring i forhold til den gældende  

 ordning.
§ 35 B og C  

  

 Vedrørende disse bestemmelser bemærker  

 Landsskatteretten, at retten under den nugældende ordning ikke har kompetence  

 til at tage stilling til klager over afslag på anmodning om genoptagelse i  

 afgiftssager.
Det ses ikke af betænkningen, om man foreslår, at  

 Landsskatteretten bliver klagemyndighed for sådanne afgørelser.
I givet fald  

 skal Landsskatteretten gøre opmærksom på, at det vil kræve yderligere  

 lovændring(er) end de foreslåede. § 35 er således placeret i  

 skattestyrelseslovens kapitel 4. I de afgiftslove, som Landsskatteretten nu  

 er  

 klagemyndighed for, er der alene henvist til, at skattestyrelseslovens  

 kapitel  

 3 og 3 A finder anvendelse.
LANDSSKATTERETTEN Vester Farimagsgade 7 DK 1606 København V Skatteministeriet Departementet Nicolai Eigtvedsgade 28 1402 København K Den  

 27. marts 2003 Lovforslag L175 om ændring af  

 skattestyrelsesloven og andre love (ændring af fristregerne på skatte- og  

 afgiftsområdet m.v.).
 Lovforslaget bygger på betænkning 1426 fra fristudvalget.  

 Landsskatteretten har i en udtalelse af 24. januar 2003 kommenteret visse af  

 forslagene i betænkningen og taget afstand fra forslaget til ændring af SSL §  

 32 om, at Skatteministeriet kan træffe beslutning om, at en sag, der har  

 været  

 påkendt af Landsskatteretten, skal genoptages i visse særlige tilfælde.  

 Retten  

 har kraftigt frarådet, at dette punkt medtages i et lovforslag.
 Retten må imidlertid konstatere, at denne ændring mod rettens  

 ønske alligevel er medtaget i lovforslaget.
Landsskatteretten skal fastholde, at ændringen af § 32 vil være  

 en svækkelse af rettens uafhængighed, og at den tillige rummer risiko for  

 etablering af et nyt klageorgan.
Man er opmærksom på, at det af  

 bemærkningerne  

 fremgår, at bestemmelsen kun vil skulle bruges helt undtagelsesvis og ikke  

 skal  

 opfattes som et ekstra klageorgan.
Landsskatteretten er imidlertid af den  

 opfattelse, at rettens kendelser kun bør kunne ændres i domstolsregi, og at  

 den  

 gældende ordning giver den bedste sikkerhed for, at omverdenen kan have fuld  

 tillid til klagesystemet som et uafhængigt og helt upartisk system.
Man skal  

 derfor i det hele henvise til de indvendinger, som er anført i udtalelsen af  

 24. januar 2003.
Med venlig hilsen Erik S.
M.
Hansen Retspræsident Skatteministeriet Landsskatteretten Att: Erik S.
M.
Hansen Vester Farimagsgade 7 1606 København V Den  

 10. april 2003 J.nr  

 2003-711-0012 Landskatterettens henvendelse til Departementet  

 af 27. marts 2003 vedr.
L 175 Ved brev af 27. marts 2003 til Departementet gentager  

 Landsskatteretten de betænkeligheder, retten tidligere har givet udtryk for i  

 sit høringssvar af 24. januar 2003 til Fristudvalgets betænkning, i relation  

 til forslaget om, at Skatteministeren skal have adgang til at træffe  

 beslutning  

 om genoptagelse af en sag, der er påkendt af Landsskatteretten, hvis  

 ministeriet ikke kan forventes at opnå medhold i sagen ved domstolene.
 Departementet har forståelse for de anførte synspunkter, men  

 finder, at flere ting alligevel taler for en bestemmelse som den, der nu er  

 fremsat forslag om ved L l 75.
Formålet med bestemmelsen er at undgå, at den skatte- eller  

 afgiftspligtige skal anlægge sag ved domstolene, for at ministeriet  

 umiddelbart  

 herefter kan tage bekræftende til genmæle.
Bestemmelsen har således  

 udelukkende  

 et procesbesparende sigte og skal varetage hensynet til, at en sag afsluttes  

 på  

 det tidligst mulige tidspunkt med så begrænset ulempe for den skattepligtige  

 som muligt.
Vurderingen af, om sagen skal videreføres, vil blive foretaget  

 på samme måde som den vurdering, der i dag foretages, når sagen anlægges for  

 domstolene.
Det er således forudsat, at kompetencen i de pågældende sager  

 henlægges til Departementet, og at der indhentes en indstilling fra  

 Kammeradvokaten som grundlag for beslutningen om genoptagelse.
Ministeriets beslutning om at opgive sagen rykkes herved frem  

 til et tidligere tidspunkt, end der i dag er mulighed for.
Af samme grund kan  

 bestemmelsen heller ikke umiddelbart forventes at være mere ressourcekrævende  

 end den nuværende ordning.
 Set i forhold til formålet og den anvendelse, bestemmelsen må  

 forventes at få, er det Departementets opfattelse, at den foreslåede  

 bestemmelse giver mulighed for en mere hensigtsmæssig sagsbehandling i de  

 tilfælde, bestemmelsen er rettet mod.
Med venlig hilsen Peter Loft Spørgsmål 33 (til skatteministeren):
Kan ministeren bekræfte, at alle de udtalelser, der skal  

 indhentes som baggrund for at omgøre Landsskatterettens kendelser uden om  

 domstolene (lovforslagets § 1, nr. 1), behandles som fortrolige og derfor  

 hverken kan komme til Folketingets eller offentlighedens kendskab? Spørgsmål 34 (til skatteministeren):
Kan ministeren endvidere bekræfte, at da alle indstillinger  

 behandles fortroligt, er det uden for Folketingets og offentlighedens  

 kontrol,  

 om ministeren følger indstillinger fra de rådgivende organer (Kammeradvokaten  

 m.fl.), og kan ministeren endvidere bekræfte, at der ikke i lovgivningen er  

 noget krav om, at ministeren skal følge indstillingerne fra Kammeradvokaten  

 m.fl.? Svar på spørgsmål 33 og 34:
 Som anført i bemærkningerne til bestemmelsen, hvorefter skatteministeren  

 gives adgang til at træffe beslutning om, at en sag genoptages til fordel for  

 den skatte- eller afgiftspligtige, vil kompetencen i de pågældende sager  

 blive  

 henlagt til Skatteministeriets Departement.
Proceduren vil i øvrigt blive den, at departementet  hvis de  

 foreliggende oplysninger i sagen giver grundlag for at overveje, at sagen  

 genoptages  indhenter en indstilling fra Kammeradvokaten.
På baggrund  

 af  

 indstillingen fra Kammeradvokaten samt udtalelser fra Landsskatteretten og  

 Told- og Skattestyrelsen vil departementet herefter foretage en samlet  

 vurdering af sagen.
 Som jeg ligeledes nævnte i mit svar på spørgsmål 25, vil  

 departementet i den forbindelse ikke være bundet til at følge en af disse  

 indstillinger frem for en anden.
De interne overvejelser i ministeriet vedrørende ministeriets  

 retssager, herunder ministeriets overvejelser i samråd med ministeriets  

 advokat  

 om, hvorvidt en retssag bør føres, er endvidere ifølge offentlighedsloven  

 undtaget fra aktindsigt.
Hvorvidt en eventuel beslutning om genoptagelse  

 eksempelvis følger den indstilling, der er indhentet hos Kammeradvokaten til  

 brug for sagen, vil derfor ikke være undergivet offentlighedens indsigt.
 Spørgsmål 35 (til skatteministeren):
Kan ministeren endvidere bekræfte, at bemærkningerne til  

 lovforslaget ikke forhindrer, at ministeren personligt kan vælge at træffe  

 afgørelse i sagerne, da lovforslagets bemyndigelse er tillagt ministeren med  

 mulighed for delegation, og kan ministeren bekræfte, at den til enhver tid  

 værende minister kan ændre eller tilbagekalde delegationen? Svar:
 Det er i bemærkningerne til den foreslåede bestemmelse  

 udtrykkeligt angivet, at hensigten er, at ministeren henlægger kompetencen  

 til  

 at træffe beslutning om genoptagelse efter bestemmelsen til  

 Skatteministeriets  

 departement.
 Det vil efter min opfattelse ikke være overensstemmende med de  

 tilkendegivelser, der hermed er givet overfor Folketinget, såfremt denne  

 delegation af kompetencen ikke foretages eller senere tilbagekaldes.
 Spørgsmål 36 (til skatteministeren):
Kan ministeren endelig bekræfte, at departementet i den  

 pågældende slags sager er underlagt ministerens instruktionsbeføjelse, og at  

 ministeren dermed kan gå ind i afgørelsen af den konkrete sag, selv om der er  

 sket delegation, og at dette kan ske, uden at Folketinget eller  

 offentligheden  

 får kendskab hertil? Svar:
 Når der er lagt op til, at kompetencen vil blive henlagt til  

 Skatteministeriets Departement, er det netop fordi, at beslutningen om  

 genoptagelse vil være en juridisk vurdering, hvorimod hverken politiske  

 hensyn  

 eller hensyn til modparten bør spille ind.
 Samme forhold har begrundet, at der, for så vidt angår  

 administrationen af retssager på Skatteministeriets område, generelt er fulgt  

 den procedure, at ministeren ikke inddrages i den konkrete  

 retssagsbehandling.
At ministeren delegerer sin kompetence til departementet, ændrer  

 dog ikke ved, at afgørelserne  som alle andre afgørelser på  

 ministeriets  

 område  principielt træffes på ministerens ansvar.
Ligeledes vil det  

 ikke være  

 udelukket, at ministeren inddrages på grund af sagens karakter eller  

 forholdene  

 i øvrigt.
Det skal understreges, at der ikke ved dette forslag lægges op  

 til nogen ændring af proceduren i forhold til, hvad der allerede er gældende  

 i  

 dag, og hvad der har været gældende også under den forrige regering.
Den  

 eneste  

 forskel er, at skatteyderen ikke behøver at udtage stævning mod ministeriet.
 Spørgsmål 37 (til statsministeren):
 Kan statsministeren bekræfte, at det udstedte »ankeforbud« i  

 skattesager i hans tid som skatteminister (1987-92) indebar, at ingen  

 skattesag  

 kunne indankes af ministeriet for en højere retsinstans uden den daværende  

 skatteministers personlige involvering og beslutning.
 Svar:
Vedlagt oversendes i 70 eksemplarer skriftlig besvarelse af  

 spørgsmål nr. 37, 38 og 39 (L 175  bilag 29) med den principielle  

 bemærkning,  

 at spørgsmål til ministrene fra medlemmer af Folketinget eller fra  

 Folketingets  

 udvalg med fordel kan stiles til den ressortansvarlige minister.
Ovennævnte  

 spørgsmål vedrører forhold i Skatteministeriet i perioden 1987-92, som hører  

 under skatteministerens ressort, uanset hvem der på det pågældende tidspunkt  

 bestred posten som skatteminister.
Statsministeriet har på denne baggrund  

 anmodet Skatteministeriet om at udarbejde de pågældende besvarelser.
 Svar:
 Af den dagældende instruks for behandling af retssager fremgår,  

 at ministeriet som altovervejende hovedregel ikke indbragte  

 Landsskatterettens  

 kendelser for domstolene eller ankede landsretsdomme til Højesteret.
 I ganske særlige tilfælde kunne landsskatteretskendelser eller  

 en dom fra Landsretten, efter et konkret skøn indbringes for domstolene  

 henholdsvis ankes til Højesteret, såfremt a) der var udsigt til at vinde  

 sagen  

 og b) kendelsen havde betydning for et stort antal skattepligtige og c)  

 sagens  

 materielle spørgsmål beroede på et konkret skøn, der ikke egnede sig til at  

 blive løst gennem lovgivningen.
 Såfremt departementets retssagskontor efter indhentelse af  

 udtalelser i sagen fra Kammeradvokaten, Told- og Skattestyrelsen og  

 Landsskatteretten fandt, at sagen burde indbringes for Landsretten  

 henholdsvis  

 ankes til Højesteret, blev sagen forelagt til ministerens godkendelse.
 Spørgsmål 38 (til statsministeren):
 Kan statsministeren endvidere bekræfte, at han i sin tid som  

 skatteminister i en række tilfælde traf beslutning imod de juridiske  

 indstillinger, der blev afgivet af Kammeradvokaten og/eller Told- og  

 Skattestyrelsen og/eller departementet.
 Svar:
Det er Skatteministeriets opfattelse, at en besvarelse af  

 spørgsmålene ikke vil kunne ske uden samtidig at give indsigt i de interne  

 overvejelser i ministeriet vedrørende ministeriets retssager, der efter  

 ministeriets praksis ikke udleveres.
Det i spørgsmålet anførte kan derfor  

 hverken be- eller afkræftes.
 Spørgsmål 39 (til statsministeren):
 Kan statsministeren bekræfte, at der tilbage i perioden 1987-92  

 i hans tid som skatteminister blev taget bekræftende til genmæle i vundne  

 sager, eksempelvis efter en enstemmig dom ved Landsretten, imod de juridiske  

 råd fra Kammeradvokaten, Told- og Skattestyrelsen og departementet, og at der  

 dermed var tale om en politisk og ikke juridisk afgørelse.
 Svar:
 Der blev i perioden 1987-92 fulgt et såkaldt  

 appelbegræsningsprincip indenfor Skatteministeriets område, hvilket nærmere  

 omtales i besvarelsen af spørgsmål 37. Indførelsen af dette princip skal ses  

 i  

 lyset af, at det forinden havde været praksis at anke stort set samtlige  

 tabte  

 afgørelser.
Der forekom tilfælde, hvor eksempelvis sidestillede instanser  

 nåede forskellige resultater i i øvrigt ensartede sager.
I disse tilfælde var  

 der den mulighed, enten at indbringe den tabte sag for højere instans eller  

 at  

 tage bekræftende til genmæle i den sag, hvor ministeriet havde fået medhold.  

 I  

 konsekvens af appelbegrænsningsprincippet valgtes som altovervejende  

 hovedregel  

 det sidste.
 De hovedbetragtninger, som ligger bag  

 appelbegrænsningsprincippet, er fortsat retningsgivende for  

 Skatteministeriets  

 ankepraksis.
 Der henvises i øvrigt til besvarelsen under spørgsmål 38.
