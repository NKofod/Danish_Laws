Bekendtgørelse om ændring af bekendtgørelse om pristillæg til opgraderet biogas leveret til det sammenkoblede system og renset biogas leveret til et bygasnet § 1 I bekendtgørelse nr. 299 af 25. marts 2015 om pristillæg til opgraderet biogas leveret til det sammenkoblede system og renset biogas leveret til et bygasnet, foretages følgende ændringer:
 1. Indledningen affattes således:
»I medfør af § 35 d, stk. 5, 6, 8 og 10, § 35 e, stk. 3, § 35 f, stk. 3, og § 50 i lov om naturgasforsyning, jf. lovbekendtgørelse nr. 1157 af 6. september 2016, fastsættes efter bemyndigelse i henhold til § 4, stk. 1, i bekendtgørelse nr. 436 af 11. maj 2012 om Energistyrelsens opgaver og beføjelser:« 2. § 6, stk. 3 affattes således:
»Stk. 3. Indberetningen skal attesteres af producenten af biogas.
Energinet.dk kan kræve, at modtagere af pristillæg indsender en revisorerklæring, som bekræfter forhold vedrørende de anvendte råvarer samt produktionen og leveringen af biogas, og som påtegnes af en statsautoriseret eller registreret revisor.
Udgifter til revision afholdes af tilskudsmodtageren.« 3. Efter § 7 indsættes:
»§ 7 a.
Tilskudsmodtagere skal én gang årligt indberette oplysninger til Energinet.dk om omkostninger ved produktion og brug af biogas, som modtager pristillæg efter § 35 c i lov om naturgasforsyning.
 Stk. 2. Energinet.dk kan pålægge producenter af biogas, som har leveret biogas til modtagere af pristillæg, at indberette oplysninger til Energinet.dk om omkostninger ved produktion af biogas.
 Stk. 3. Energinet.dk fastsætter fristen for indberetningen og offentliggør denne på hjemmesiden www.energinet.dk.
 Stk. 4. Der skal anvendes et indberetningsskema som findes på hjemmesiden www.energinet.dk.
§ 7 b.  Omkostninger ved indberetning, jf. § 7 a, afholdes af tilskudsmodtageren, og for så vidt angår indberetning efter § 7 a, stk. 2, af producenten af biogas.« § 2 Bekendtgørelsen træder i kraft den 1. januar 2017.
