Cirkulære om dispositionsbegrænsninger for 2015 § 1. Med virkning for finansåret 2015 gennemføres en begrænsning af ministeriernes dispositionsadgang over de på finansloven opførte bevillinger.
Dispositionsbegrænsningen vedrører effektivisering af statslige indkøb i forbindelse med indgåelsen af nye, centralt koordinerede indkøbsaftaler, jf.
Finansministeriets cirkulæreskrivelse af 3. juni 2014, samt effektiviseringer som følge af nye aftaler for kammeradvokatordningen og Statens KoncernBetalinger.
§ 2. De nye centralt koordinerede indkøbsaftaler samt nye aftaler for kammeradvokatordningen og Statens KoncernBetalinger vil føre til en effektivisering af indkøbet på de omfattede indkøbsområder.
I forbindelse hermed nedsættes ministeriernes driftsrammer med de i bilag 1 viste beløb.
 § 3. Dispositionsbegrænsningen skal udvises som mindreforbrug på forslag til tillægsbevillingslov for 2015. Dispositionsbegrænsningen skal i TB-oversigterne kategoriseres under Dispositionsbegrænsninger med følgende tekst: »Effektivisering af indkøb mv.«.
