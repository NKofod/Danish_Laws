(Meddelelser E) Indledning Dette regelværk omhandler krav til danske fiskeskibe med en bruttotonnage  

 på 20 eller derover.
Det er hensigten, at regelværket efterhånden udbygges  

 således, at det omfatter samtlige bestemmelser, der gælder for fiskeskibe af  

 den nævnte størrelse.
Regelværket består af en kortfattet teknisk forskrift samt et antal bilag  

 i form af kapitler.
Den tekniske forskrift indeholder udover hjemmel,  

 anvendelsesområde, straffe- og ikrafttrædelsesbestemmelser m.v. en opregning  

 af de kapitler, der indeholder de konstruktive og operationelle krav, som er  

 gældende for fiskeskibe.
Kapitlerne er optrykt som hæfter, og på forsiden af  

 det enkelte hæfte er angivet kapitlets nr., dato, emne samt  

 indholdsfortegnelse.
Ved fremtidige ændringer i kapitlerne vil det hæfte,  

 hvori der foretages ændringer, blive udskiftet i sin helhed, og kapitlet vil  

 blive sat i kraft ved udstedelse af en ny teknisk forskrift.
I overensstemmelse med almindelige regler og principper skal eksisterende  

 skibe kun opfylde de konstruktionsmæssige krav, der eksisterer på skibets  

 konstruktionstidspunkt, medmindre andet udtrykkeligt er anført i senere  

 udstedte bestemmelser.
Det tilrådes derfor, at udskiftede hæfter ikke  

 kasseres.
 Opmærksomheden henledes på, at der ikke, som for visse af  

 Søfartsstyrelsens øvrige regelværker, er krav om, at den tekniske forskrift  

 skal forefindes om bord i skibene.
Teknisk forskrift for fiskeskibes bygning og udstyr m.v.(* 1) I medfør af § 2, stk. 5, § 3, § 5, § 6, § 7, § 8, § 11, stk. 2, § 12, stk.  

 2, og § 28 i lov om skibes sikkerhed m.v., jf. lovbekendtgørelse nr. 283 af  

 2. maj 1995 som ændret ved lov nr. 902 af 29. november 1995, efter  

 bemyndigelse i bekendtgørelse nr. 694 af 17. august 1995, og efter  

 forhandling med miljø- og energiministeren fastsættes:
 § 1.  Forskriften gælder for fiskeskibe med en  

 bruttotonnage på 20 eller derover.
 § 2.  De nærmere regler om skibenes bygning og udstyr  

 m.v. er optrykt i form af kapitler som bilag til denne forskrift.
 Stk. 2.  Kapitlerne er:
 § 3.  Kapitlerne I - XXII finder anvendelse på  

 fiskeskibe, hvis køl er lagt eller befinder sig på et tilsvarende  

 konstruktionsstadium den 1. august 1990 eller senere.
 Stk. 2.  Kapitel XXIII finder anvendelse på skibe, som  

 er køllagt før den 1. august 1990, og som ikke er blevet ændret ved ombygning  

 efter denne dato.
§ 4.  Søfartsstyrelsen kan under særlige  

 omstændigheder tillade afvigelser fra de i kapitlerne indeholdte  

 bestemmelser.
En sådan afvigelse skal fremgå af det pågældende skibs  

 tilsynsbog.
 § 5.  Overtrædelse af denne forskrift straffes med  

 bøde, hæfte eller fængsel i indtil 1 år.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Sker der ikke konfiskation af udbytte, som er  

 opnået ved overtrædelsen, skal der ved udmåling af bøde, herunder  

 tillægsbøde, tages særligt hensyn til størrelsen af en opnået eller tilsigtet  

 økonomisk fordel, jf. stk. 2, nr. 2.
Stk. 4.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 § 6.  Forskriften træder i kraft den 1. april 1996.
 Stk. 2.  De konstruktionsmæssige krav i de hidtidige  

 bestemmelser gælder fortsat for eksisterende skibe, medmindre andet bestemmes  

 i denne forskrift.
Søfartsstyrelsen, den 22. december 1995 J.
Rasmussen / Gunnar Nolsøe (* 1) Forskriften indeholder bestemmelser, der gennemfører Rådets direktiv  

 nr. 93/103/EF, EF-Tidende 1993 L 307 s. 1 Senere ændringer:
 (* 2) Bkg. i Meddelelser fra Søfartsstyrelsen E.
