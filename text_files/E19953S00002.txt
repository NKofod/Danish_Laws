S.B.1 Skattepligtens indtræden S.B.2 Skattepligtens ophør S.B.3 Overgang fra en beskatningsform til en anden S.B.1 Skattepligtens indtræden S.B.1.1.1 Skatteår I henhold til SEL § 10, stk. 1, foretages skatteansættelsen for selskaber  

 og foreninger for et givet skatteår på grundlag af det indkomstår, der  

 udløber i eller falder sammen med det foregående skatteår.
Et skatteår  

 omfatter perioden fra d. 1.4 til d. 31.3 i det efterfølgende kalenderår  

 (svarende til det tidligere finansår), se skd. 76.752 (TfS 1985, 600). * Med  

 lov nr. 180 af 23/3-1995 afskaffes skatteårsbegrebet fra og med indkomståret  

 1996, hvorefter skattepligten opgøres på grundlag af indkomsten i  

 indkomståret.
Indkomståret vil normalt være kalenderåret, men der kan vælges  

 andet indkomstår end kalenderåret (forskudt indkomstår). * S.B.1.1.2 Skattetilsvar Med hensyn til skatteprocenter, skatteberegningen og acontoskatteordningen  

 henvises til S.E.
S.B.1.1.3 Indkomstår Indkomståret for selskaber og foreninger er den indtjeningsperiode, der  

 udløber i eller falder sammen med det foregående skatteår.
For skatteåret  

 1996/97 (1.4.1996-31.3.1997) udgør indkomståret for et selskab med  

 kalenderårsregnskab således kalenderåret 1995 (regnskabsårets udløb d.  

 31.12.1995 falder i skatteåret 1995/96, der omfatter perioden  

 1.4.1995-31.3.1996). Selskaber med forskudt regnskabsår, der omfatter  

 perioden 1.4-31.3 har for skatteåret 1996/97 indkomståret 1.4.1995-31.3.1996,  

 da dette falder sammen med det foregående skatteår.
På tilsvarende måde vil  

 selskaber med regnskabsåret 1.7-30.6 for skatteåret 1996/97 have indkomstår  

 1.7.94-30.6.1995.
Hvor det i lovgivningen anføres, at regler skal have virkning for eller  

 fra og med et givet indkomstår, skal reglerne anvendes for selskaber m.v. med  

 forskudt regnskabsår for den regnskabsperiode, der træder i stedet for det  

 pågældende kalenderår.
Således vil et indkomstår, der i lovgivningen betegnes  

 f.eks. som indkomståret 1995, for de i ovennævnte eksempler anførte selskaber  

 med forskudt regnskabsår omfatte regnskabsperioden 1.4.1995-31.3.1996 resp.  

 1.7.1994-30.6.1995.
Ved lov nr. 442 af 1. juni 1994 (Selskabstømninger m.v.) er SEL § 10  

 ændret.
Efter den nye bestemmelse skal indkomståret udløbe ved udgangen af et  

 kvartal for 1)Selskaber og foreninger m.v., der stiftes eller anmeldes til Erhvervs-  

 og Selskabsstyrelsen den 1. juli 1994 eller senere.
Bestemmelsen finder ikke  

 anvendelse på selskaber og foreninger m.v., der er stiftet før den 1. juli  

 1994 og første gang anmeldes til Erhvervs- og Selskabsstyrelsen efter § 26 i  

 lov om erhvervsdrivende virksomheder.
 2)Selskaber og foreninger m.v., der den 1. juli 1994 eller senere omlægger  

 indkomståret.
3)Selskaber og foreninger m.v., der den 1. juli 1994 eller senere overgår  

 til udelukkende eller i væsentlig grad ikke at have erhvervsmæssig aktivitet.  

 Dette gælder dog først fra og med det indkomstår, der følger efter det  

 indkomstår, hvori selskabet overgår til udelukkende eller i væsentlig grad  

 ikke at have erhvervsmæssig aktivitet.
Reglen finder ikke anvendelse på fonde  

 og foreninger omfattet af FBL, jf.
FBL § 15, stk. 1.
For de selskaber og foreninger m.v. der er omfattet af pkt. 3, kan  

 Ligningsrådet bestemme, at indkomståret for selskabet eller foreningen m.v.  

 udløber ved udgangen af et kvartal, jf.
SEL § 10, stk. 5, 2. pkt.
Denne regel  

 er indsat for at kunne ændre indkomståret for de selskaber og foreninger  

 m.v., der ikke selv ændrer indkomståret til udgangen af et kvartal i  

 overensstemmelse med den ændrede regel i SEL § 10, stk. 1, nr. 3.
For de selskaber og foreninger m.v., der er omfattet af ovennævnte pkt. 2  

 og 3, og hvis indkomstår ikke udløber ved udgangen af et kvartal, forlænges  

 indkomståret til udgangen af det løbende kvartal, når indkomståret udløber i  

 perioden 1. april - 30. december.
For selskaber og foreninger m.v., hvis  

 indkomstår udløber i perioden 1. januar - 30. marts, forkortes indkomståret  

 til udløb med udgangen af det foregående kalenderår.
Selskaber og foreninger  

 m.v., hvis indkomstår ikke udløber i perioden 1. april - 29. juni, kan i  

 stedet for en forlængelse af indkomståret med det løbende kvartal vælge, at  

 indkomståret skal udløbe ved udgangen af det kvartal, der går forud for  

 førstnævnte kvartal, eller i stedet en forkortelse af indkomståret med det  

 løbende kvartal ved udgangen af det løbende kvartal.
 I § 10, stk. 2 er indsat en adgang for Ligningsrådet til at tillade, at  

 indkomståret ikke skal udløbe ved udgangen af et kvartal, når det efter  

 rådets skøn må anses som godtgjort, at særlige forhold for selskabet eller  

 foreningen m.v. tilsiger dette.
Denne tilladelse forudsætter, at Ligningsrådet finder det godtgjort, at  

 kravet om, at indkomståret skal udløbe med udgangen af et kvartal, på grund  

 af særlige forhold for selskabet eller foreningen m.v. er meget  

 uhensigtsmæssig.
Der sigtes hermed til koncern- eller brancheforhold.
Det  

 forhold, at selskabet indgår i en koncern, der har et indkomstår, som ikke  

 afsluttes ved udgangen af et kvartal, kan ikke i sig selv begrunde, at  

 Ligningsrådet dispenserer.
Derimod kan f.eks. særlige brancheforhold for  

 selskabet eller internationale koncernforhold betinge en dispensation.
Med  

 brancheforhold sigtes til de tilfælde, hvor et selskab eller forening m.v.  

 har et naturligt driftsår, særlige sæsonforhold eller lignende, der ville  

 gøre det meget uhensigtsmæssigt for selskabet at have et indkomstår, der  

 udløber med udgangen af et kvartal.
Det er hensigten, at bestemmelsen skal  

 administreres stramt.
Normalt vil et indkomstår falde sammen med et regnskabsår og således  

 omfatte en 12-måneders periode.
Men ved regnskabsomlægning, ved første  

 skatteansættelse eller ved en afsluttende skatteansættelse vil det hyppigt  

 forekomme, at indkomståret omfatter en periode, der er kortere eller længere  

 end 12 måneder.
I enkelte tilfælde kan indkomståret omfatte mere end en  

 regnskabsperiode.
Dette vil f.eks. kunne forekomme, hvis et selskab med  

 regnskabsåret 1.4-31.3 får tilladelse til regnskabsomlægning til kalenderåret  

 med en overgangsperiode fra d. 1.4 i det ene kalenderår til d. 31.12 i det  

 efterfølgende kalenderår.
Her kan indkomståret være opdelt på 2  

 regnskabsperioder f.eks. 1.4-31.3 og 1.4-31.12. Selv om indkomståret således  

 er opdelt i to regnskabsperioder, skal perioderne tilsammen i skattemæssig  

 henseende behandles som ét indkomstår.
Den en gang benyttede regnskabsperiode kan ikke ændres uden tilladelse fra  

 den kommunale skattemyndighed, T&S-cirkulære 1993.11. Ansøgning indsendes  

 til den aktuelle mandtalskommune.
Klage over nægtet omlægning stiles til  

 Ligningsrådet, og indsendes til Told- og Skatteregionen.
Det er samme  

 myndigheder, der træffer bestemmelse om tvangsmæssig omlægning af regnskabsår  

 for selskaber og foreninger m.v. efter SEL § 10, stk. 5, 1. pkt.
Det kræver  

 ikke tilladelse at omlægge regnskabsåret for selskabets 1.regnskabsperiode, i  

 det omfang der endnu ikke er/skulle have været selvangivet herfor.
 Ligningsrådet har vedtaget følgende:
»Tilladelse til omlægning af regnskabsår må være begrundet i  

 selskabets forhold, f.eks. hensyn til sæson, brancheændring, personaleferie,  

 nye forretningsforbindelser, koncerntilhørsforhold m.v.
Også hensyn til  

 tilrettelæggelse af revisors arbejde kan tillægges vægt.
 For et selskab, der er forbundet med et eller flere andre selskaber, jf.  

 årsregnskabslovens § 3, stk. 4 bør tilladelse til regnskabsomlægning kun  

 gives, således at regnskabsårets begyndelse falder sammen med  

 begyndelsestidspunktet for et eller flere af de forbundne selskabers  

 regnskab.
 Tilladelser skal betinges af, at selskabet på den årlige angivelse af løn,  

 pension mv. specificerer, hvorledes disse samlede lønudbetalinger mv.  

 fordeler sig på perioden fra 1. jan. til regnskabsårets afslutningstidspunkt  

 og fra dette tidspunkt til 31. dec.
 Tvangsmæssig omlægning af et selskabs regnskabsår kan eksempelvis kræves,  

 hvor et selskabs hovedaktionær driver en virksomhed som personligt firma, og  

 der mellem selskabet og firmaet er sådanne indbyrdes økonomiske sammenhænge,  

 at fælles regnskabsår af kontrolmæssige hensyn er ønskelig.
 Et selskabs regnskabsår kan ikke kræves omlagt til at følge  

 hovedaktionærens regnskabsår, hvis hovedaktionæren alene er lønmodtager i  

 selskabet.
Ved omlægning af regnskabsår må det påses, at alle indkomstperioder kommer  

 til beskatning, og at intet skatteår overspringes.« Ligningsrådet har i et konkret tilfælde afslået omlægning af et  

 regnskabsår fra 30/6 til 31/3 med 1/7 1991 til 31/3 1993 som omlægningsår.  

 Der var tale om et A/S med regnskabsafslutning pr. 31.3.1993, som i januar  

 erhvervede kapitalen i et ApS.
Det var ApS'ets regnskabsår, der ønskedes  

 omlagt.
Ligningsrådet fandt ikke grundlag for at tillade regnskabsomlægning  

 som ønsket, idet Rådet lagde vægt på, at aktierne var overtaget og nye  

 aktiviteter lagt ind i selskabet efter at regnskabet for ApS'ets ordinære  

 regnskabsperiode 1.7.91 - 30.6.92 var afsluttet og godkendt af  

 generalforsamlingen.
Ligningsrådet tillod omlægning med en overgangsperiode  

 fra 1/7 1992 til 31/3 1993 og 1/4 1993 til 31/3 1994 som overgangsperiode for  

 skatteåret 1994/95. Den ansøgte regnskabsomlægning kunne ikke begrundes i  

 selskabets koncerntilhørsforhold.
Den af Ligningsrådet tilladte  

 regnskabsomlægning opfyldte derimod årsregnskabslovens krav om sammenfaldende  

 regnskabsår.
TfS 1994, 256. * Med lov nr. 180 af 23/3-1995 er det fra og med  

 1996 ikke mere skatteåret, men indkomståret, der er grundlaget for  

 skatteberegningen.
Fra 1996 er det udgangspunktet, at indkomståret for  

 selskaber og foreninger m.v. er sammenfaldende med kalenderåret.
Består  

 skattepligten kun en del af året, f.eks. for nystiftede selskaber m.v., er  

 indkomståret kun den periode, hvori skattepligten består.
Selskabet m.v. kan dog vælge et andet indkomstår end kalenderåret  

 (forskudt indkomstår). Et indkomstår udgør, uanset om indkomståret er  

 kalenderåret eller i forhold hertil en forskudt periode, normalt en 12  

 måneders periode.
Indkomståret kan dog udgøre en periode på op til 18 måneder  

 for det første indkomstår og op til 21 måneder for sidste indkomstår samt for  

 det indkomstår, der i forbindelse med en regnskabsomlægning omlægges.
Et givet indkomstår kan dog ikke forskydes helt vilkårligt i forhold til  

 det tilsvarende kalenderår.
For det første skal indkomståret normalt udløbe  

 ved udgangen af et kvartal.
For det andet kan et givet indkomstår tidligst  

 begynde den 2. april i kalenderåret forud for det kalenderår, som det  

 bagudforskudte indkomstår træder i stedet for.
Et givet indkomstår kan senest  

 begynde den 1. april i det kalenderår, som det fremadforskudte indkomstår  

 træder i stedet for.
Disse rammer for placering af indkomståret i forhold til  

 kalenderåret svarer til de nugældende regler om skatteåret.
Skatten af den skattepligtige indkomst for indkomståret skal uanset de nye  

 regler for de fleste selskabers vedkommende forfalde til betaling til de  

 samme tidspunkter som i dag.
Det vil sige, at de gældende betalingsterminer  

 for betaling af skatten, herunder betaling af restskat og udbetaling af  

 overskydende skat som udgangspunkt ikke ændres.
Da indkomståret 1996 er første gang, hvor indkomståret er grundlaget for  

 skatteberegningen, vil skatteår afledt af tidligere indkomstår fortsat gælde.  

 Det indebærer, at indkomståret 1995 er tilknyttet skatteåret 1996/97. * S.B.1.2 Danske selskaber og foreninger Den første skatteansættelse for et nystiftet selskab eller en nystiftet  

 forening skal foretages for det skatteår, der følger umiddelbart efter  

 udløbet af den første regnskabsperiode, jf.
SEL § 4. Den første  

 skatteansættelse skal omfatte indkomsten i hele perioden uden hensyn til dens  

 længde.
 Når et bestående selskab eller en bestående forening mv., der hidtil ikke  

 har været skattepligtig, overgår til skattepligtig virksomhed, foretages  

 første skatteansættelse ligeledes for det skatteår, der følger umiddelbart  

 efter udløbet af den regnskabsperiode, hvori skattepligten er indtrådt.
Ligningsrådet kan i særlige tilfælde bestemme, at den første  

 skatteansættelse skal foretages, når der er forløbet et år siden tidspunktet  

 for stiftelsen.
For bogføringspligtige - og bogføringspligt påhviler praktisk  

 taget alle de i SEL omhandlede skattepligtige - kan den første  

 regnskabsperiode i henhold til industriministeriets bestemmelse højst  

 udstrækkes til 14 mdr., for aktie- og anpartsselskaber dog til 18 mdr.
Den første regnskabsperiode vil normalt begynde ved selskabets eller  

 foreningens stiftelse.
Stiftelsen har fundet sted, når de i dannelse af  

 selskabet eller foreningen interesserede parter har truffet aftale om  

 stiftelsen.
For aktie- og anpartsselskaber og fonde er der ved lovgivning  

 fastsat særlige regler for stiftelsen, se herom nedenfor.
* For selskaber og foreninger m.v., der er stiftet før det tidspunkt, hvor  

 selskabet m.v. bliver hjemmehørende her i landet, indtræder skattepligten på  

 det tidspunkt, hvor selskabet m.v. bliver hjemmehørende her, jf.
SEL § 4,  

 stk. 3. Efter FBL § 2, stk. 5, finder de for selskaber og foreninger m.v.  

 gældende regler om skattepligtens indtræden tilsvarende anvendelse på fonde  

 og andre selvejende institutioner, der bliver skattepligtige efter FBL.
SEL §  

 4, stk. 3, er indsat ved lov nr. 312 af 17/5-1995. Herefter skal et selskab  

 m.v., der bliver fuldt skattepligtigt som følge af, at ledelsen flyttes til  

 Danmark, skatteansættes første gang på samme måde som nystiftede selskaber.  

 Ændringen har virkning fra indkomståret 1995. Er indkomståret påbegyndt før  

 2. november 1994, har ændringen først virkning fra indkomståret 1996. * S.B.1.2.1 Hjemsted Aktieselskaber, der er hjemmehørende her i landet, skatteansættes i den  

 kommune, hvor de ifølge Erhvervs- og Selskabsstyrelsen har hjemsted den 5.  

 september forud for skatteåret, jf.
SEL § 24, stk. 1 . Skatteansættelsen skal  

 ske i denne kommune, uanset selskabet har postadresse i en anden kommune.  

 Andre her i landet hjemmehørende selskaber og foreninger m.v. ansættes i den  

 kommune, i hvilken hovedkontoret findes, eller hvorfra bestyrelsen foregår.
Såfremt et selskab eller en forening m.v. i løbet af indkomståret overgår  

 til udelukkende eller i væsentlig grad ikke at have erhvervsmæssig aktivitet,  

 foretages skatteansættelsen i den kommune, i hvilken selskabet eller  

 foreningen m.v. er sat i skat det foregående indkomstår, uanset at selskabet  

 eller foreningen m.v. ændrer hjemsted eller flytter hovedkontor, jf.
SEL §  

 24, stk. 4. Selskabet eller foreningen m.v. sættes i skat i den pågældende  

 kommune for de indkomstår, hvori der ikke er erhvervsmæssig aktivitet.
Ifølge SEL § 24, stk. 3, afgøres tvivlsspørgsmål om beskatningskommunen af  

 Skatteministeren, som ligeledes i særlige tilfælde kan bestemme, at et  

 selskab eller en forening skal anses for at høre hjemme i en anden kommune  

 end overfor angivet.
Skatteministeren kan fastsætte regler om, at selskaber  

 eller foreninger m.v. skal ansættes i skat i en anden kommune end den  

 kommune, hvori selskabet eller foreningen m.v. er hjemmehørende, når særlige  

 omstændigheder taler derfor.
* Fra 1996 ændres skatteår til indkomstår. * S.B.1.3 Fonde og visse foreninger omfattet af FBL De almindeligt gældende regler for selskaber og foreninger om  

 skattepligtens indtræden finder også anvendelse på fonde og foreninger  

 omfattet af FBL, jf. lovens § 2, stk. 1. Det følger heraf, at den første  

 skatteansættelse for nystiftede fonde mv. finder sted for det skatteår, der  

 følger umiddelbart efter udløbet af første regnskabsperiode.
Ansættelsen  

 omfatter indkomst i hele den første regnskabsperiode uden hensyn til dens  

 længde.
Overgang fra skattefri virksomhed sidestilles i denne henseende med  

 nystiftelse.
S.B.1.4 Udenlandske selskaber og foreninger Sådanne virksomheder skal skatteansættes første gang for det skatteår, der  

 følger umiddelbart efter udløbet af den første regnskabsperiode for den her i  

 landet udøvede skattepligtige virksomhed (SEL § 6, stk. 1), se dog under  

 S.A.2.2 om interessentskabskontrakt indgået mellem et dansk og et udenlandsk  

 selskab. * Fra 1996 ændres skatteår til indkomstår, således at skattepligten  

 indtræder på tidspunktet for påbegyndelse af den virksomhed, der begrunder  

 skattepligten.
Om udenlandske selskaber med ledelse her i landet se S.B.1.2.  

 * Udenlandske selskaber, foreninger mv. skal, såfremt de oppebærer indkomst,  

 som er omfattet af SEL § 2, stk. 1, litra a og b, ansættes i den kommune,  

 hvori virksomheden eller ejendommen er beliggende den 5. september forud for  

 skatteåret.
Modtager de udbytteindtægter, som er omfattet af SEL § 2, stk. 1  

 c, der beskattes efter reglerne i KSL § 65A, stk. 2, skatteansættes de i den  

 kommune, i hvilken den virksomhed, hvorfra udbyttet eller afståelsessummen  

 hidrører, er beliggende den 5. september forud for skatteåret.
Oppebærer de  

 omhandlede selskaber, foreninger mv. indkomst som rådgiver, konsulent eller  

 anden medhjælp for en virksomhed her i landet, skal ansættelse foretages i  

 den kommune, i hvilken den virksomhed, der udreder vederlaget, er beliggende  

 den 5. september forud for skatteåret, jf.
SEL § 24, stk. 2.
Danske filialer af udenlandske selskaber skal anmeldes til og optages i  

 Erhvervs- og Selskabsstyrelsen, og i forbindelse hermed skal hjemstedet for  

 den danske filial angives.
Skatteansættelsen af sådanne filialer må foretages  

 i den kommune, der er registreret som hjemsted.
S.B.1.5 Stiftelse af aktie- og anpartsselskaber S.B.1.5.1 Tilvejebringelse af kapitalgrundlaget Ved stiftelse af et aktie- eller anpartsselskab etableres en juridisk  

 person, som i henhold til SEL er et selvstændigt skattesubjekt, og som på  

 lige fod med fysiske personer er et selvstændigt retssubjekt, der kan optræde  

 som kontraktspart og som part i retssager.
 Afgørende for opnåelsen af denne status som juridisk person er en  

 registrering i Erhvervs- og Selskabsstyrelsen.
 Det for selskabet fornødne kapitalgrundlag (aktie- eller anpartskapitalen)  

 tilvejebringes ved indskud fra de i stiftelsen deltagende fysiske og/eller  

 juridiske personer, der alene hæfter for selskabets fremtidige forpligtelser  

 med de foretagne indskud.
 Kapitalindskuddet kan foretages enten ved kontante midler eller ved andre  

 formuegoder (apportindskud) som f.eks. aktier, obligationer eller en  

 bestående virksomhed med dennes aktiver og passiver.
S.B.1.5.1.1 Stifteren/aktionæren Som vederlag for sit indskud modtager stifteren aktier eller anparter.
Det  

 kan dog i stiftelsesoverenskomsten være bestemt, at stifteren udover aktier  

 tillige skal have vederlag i gældsbreve udstedt af selskabet, jf. nedenfor  

 under anden indbetaling.
Kontant indbetaling Sker indbetalingen af selskabets kapitalgrundlag kontant, rejser dette  

 ingen skattemæssige problemer i relation til stifteren.
Indbetales et større beløb end aktiernes pålydende værdi, er aktiernes  

 anskaffelsessum det faktisk indbetalte beløb, jf.
S.C.1.2.1 og 1.2.2 om  

 henholdsvis overkurs og tilskud.
Anden indbetaling Indskud af andre værdier end kontante midler sidestilles med salg af de  

 pågældende formuegoder.
Der skal derfor ske en opgørelse af stifterens  

 tab/avance ved afståelse af formuegodet i overensstemmelse med de derom  

 almindeligt gældende regler.
Vederlaget beregnes som værdien af de modtagne  

 aktier plus et eventuelt yderligere vederlag.
Er yderligere vederlag givet i  

 form af et gældsbrev, medregnes dette med kursværdien.
Kursnedslaget på  

 gældsbrevet fordeles ved avanceopgørelsen forholdsmæssigt på overdragne  

 aktiver, bortset fra likvide midler.
De indskudte formuegoder skal som udgangspunkt ansættes til værdien i  

 handel og vandel.
Stiftes selskabet af flere, således at aktionæren gennem  

 overdragelsen alene erhverver en mindre aktiepost i selskabet, er  

 udgangspunktet i skattemæssig henseende, at formuegoderne må anses for  

 indskudt til en værdi, der svarer til handelsværdien.
Hvor derimod et selskab stiftes af én person eller en kreds af  

 personer med nær indbyrdes tilknytning, f.eks. familiemæssig, savnes de  

 modstående interesser, der normalt sikrer, at aktiverne overdrages til  

 handelsværdi.
I sådanne tilfælde kan der være grundlag for en kritik af den  

 mellem selskab og stiftere aftalte samlede overdragelsessum eller af  

 fordelingen af vederlaget på de enkelte aktiver.
 Overdragelsen kan være sket til for lav værdi, f.eks. fordi stifteren i  

 videst muligt omfang søger at undgå avancebeskatning ved stiftelsen.  

 Overdragelsesværdien kan også være sat for højt, f.eks. for at opnå den  

 lempeligere beskatning med særlig indkomstskat ved overdragelsen i stedet for  

 almindelig indkomstbeskatning ved senere udtagning af udbytte fra selskabet.
 Det principielle udgangspunkt for værdiansættelsen er formuegodets værdi i  

 fri handel.
 Aktierne anses for erhvervet på stiftelsesdagen.
 Om tidspunktet for aktiers erhvervelse iøvrigt henvises til S.G.2.4.6.
For lav pris Forkaster skattemyndighederne de af stifteren anvendte overdragelsespriser  

 under hensyn til, at de er for lave, forhøjes stifterens almindelige og/eller  

 særlige indkomst tilsvarende.
Forhøjelsens beløb skal derefter medregnes til  

 aktiernes anskaffelsespris.
Omgørelse Det kan dog godkendes, at hovedaktionæren uden yderligere skattemæssige  

 konsekvenser kan få godskrevet den ansatte merværdi som et tilgodehavende i  

 selskabets regnskab, når andragende fremsendes til den lokale  

 ligningsmyndighed i forbindelse med eller i kontinuitet af den rejste sag om  

 indkomstforhøjelse af hovedaktionæren.
Der indrømmes ikke kursnedslag på  

 således godskrevne beløb.
Hvis omgørelse tillades, er anskaffelseskursen på  

 aktierne lig tegningskursen.
For høj pris Anerkender myndighederne ikke de aftalte overdragelsessummer, fordi disse  

 antages at overstige aktivernes værdi, er konsekvensen, at overprisen  

 beskattes som almindelig indkomst, idet beløbet betragtes som udlodning fra  

 selskabet.
Se om beskatning af sådanne udlodninger S.C.1.2.3. og om omgørelse  

 S.F.1.2.6. Der vil ikke blive tilladt omgørelse i det omfang aktivernes værdi  

 derved bringer aktiekapitalen ned under lovens minimumskrav, jf.
R.R.  

 1980.199 SM (RR 1980, 199). Aktiernes anskaffelsessum vil i sådanne tilfælde  

 svare til tegningskursen.
S.B.1.5.1.2 Selskabet.
Kontant indbetaling Heller ikke i relation til selskabet opstår der skattemæssige problemer,  

 når kapitalen indbetales kontant.
Indbetales et beløb, der overstiger de  

 udleverede aktiers pålydende værdi, er det overskydende beløb i medfør af SEL  

 § 13, stk. 1, nr. 1, skattefrit for selskabet som overkurs, se S.C.1.2.1.
Anden indbetaling For lav pris Statuerer myndighederne en merværdi i forhold til de aftalte  

 overdragelsessummer, skal selskabet ikke indkomstbeskattes af denne merværdi,  

 idet den anses for vederlagt gennem aktierne, hvis værdi således overstiger  

 den oprindelige tegningskurs.
Selskabet kan ved indkomstopgørelsen afskrive  

 på grundlag af den forhøjede værdi, selv om stiftelsesoverenskomsten ikke  

 omgøres og selv om merværdien ikke er opført i selskabets officielle  

 regnskab.
For høj pris Overstiger de aftalte overdragelsessummer aktivernes værdi, kan selskabet  

 ikke afskrive på den overpris, det har betalt, idet overprisen som anført  

 ovenfor betragtes som en udlodning.
Dette gælder, selv om selskabet ikke er i  

 besiddelse af reserver, da beløbet anses som en udbetaling af fremtidige  

 reserver i selskabet.
S.B.1.5.2 Skattepligtens indtræden Et aktie- eller anpartsselskab kan ikke før registrering erhverve  

 rettigheder eller påtage sig forpligtelser.
I skattemæssig henseende er et  

 sådant selskab skattepligtigt, når det er indregistreret, jf.
SEL § 1, stk.  

 1, nr. 1.
 Når registrering har fundet sted, vil selskabet blive skattepligtigt af  

 sin virksomhed fra stiftelsen d.v.s. på tidspunktet for den stiftende  

 generalforsamling.
 Grundlaget for registreringen er et af stifterne underskrevet og dateret  

 stiftelsesdokument, der - både af hensyn til aktionærerne og Erhvervs- og  

 Selskabsstyrelsen - skal indeholde en række oplysninger, bl.a. om navn,  

 hjemstedskommune, regnskabsår, kapitalens størrelse og den form, hvorunder  

 kapitalindbetalinger skal ske.
Inden bestemte frister efter stiftelsesdatoen - for aktieselskaber 6 mdr.,  

 for anpartsselskaber 8 uger - skal selskabets bestyrelse have foretaget  

 anmeldelse til Erhvervs- og Selskabsstyrelsen.
Overholdes denne frist ikke,  

 vil registrering blive nægtet, og selskabet er derfor ikke kommet til  

 eksistens.
Et selskab, for hvilket der er indgivet anmeldelse til Erhvervs- og  

 Selskabsstyrelsen rettidigt, bliver skattepligtig fra stiftelsen, selv om  

 registreringen sker med forsinkelse, når blot registreringen sker på det  

 oprindelige grundlag.
Opnår selskabet ikke registrering, enten fordi  

 stiftelsesoverenskomsten må omgøres eller fordi selskabsdannelsen af andre  

 årsager opgives, skal den foretagne skatteansættelse af selskabet under  

 stiftelse ophæves.
Stifterne må samtidig beskattes personligt af et eventuelt  

 overskud i selskabets virksomhedsperiode, ligesom de kan fratrække et  

 eventuelt underskud.
 Østre Landsret har ved dom af 26. marts 1984 (skd. 70.514) fastslået, at  

 selskabskapital skal registreres, for at indskyder kan opnå fradrag for tab  

 på aktierne.
 Når et selskab er registreret, er det blevet skattepligtigt, og  

 skattepligten vedvarer til selskabets ophør, jf. ØLD af 7.3.1984.
Skattepligten er ikke afhængig af, om selskabet driver virksomhed efter  

 sit vedtægtsmæssige formål.
Ligeledes består skattepligten fortsat, selv om  

 den hidtidige virksomhed er ophørt (uden at selskabet derfor opløses), og  

 selskabet hverken har indtægter eller udgifter.
Nogle selskaber bliver stiftet og indregistreret med et almindeligt  

 formuleret formål, som stifterne ikke har til hensigt at realisere, idet  

 meningen med stiftelsen er ved lejlighed at afhænde aktierne til en køber,  

 som hurtigt har brug for et eksisterende selskab, hvortil han kan overdrage  

 sin virksomhed.
Et sådant »hvilende« selskab  

 (»skuffeselskab«) er også omfattet af skattepligten.
S.B.1.5.2.1 Stiftelse med tilbagevirkende kraft Normalt kan et selskab ikke have skattepligtig indkomst hidrørende fra  

 tiden forud for stiftelsen, d.v.s. forud for underskriften af  

 stiftelsesdokumenterne.
 Virksomhedens indtægt beskattes som selskabsindkomst fra tidspunktet for  

 selskabets åbningsstatus.
 Når indehaveren af en personlig virksomhed eller et selskab indskyder sin  

 virksomhed ved stiftelsen af et aktieselskab, hvori stifteren bliver  

 hovedaktionær, godkendes det af skattemyndighederne, at virksomhedens  

 overskud for tiden indtil 6 mdr. forud for stiftelsen beskattes som indkomst  

 i selskabet og holdes uden for stifterens indkomst.
En selskabsstiftelse med tilbagevirkende kraft kan dog aldrig række  

 længere tilbage i tiden end til udgangen af virksomhedsindehaverens sidst  

 forløbne, normale regnskabsår.
Ved ØLD af 25. okt. 1985 (SKAT 1986.3.189 (TfS  

 1985, 693)) fandtes det ikke godtgjort, at et selskab var stiftet med  

 tilbagevirkende kraft.
 Overdragelse af en virksomhed til et allerede bestående selskab anerkendes  

 ikke med tilbagevirkende kraft, jf. ØLD af 11. okt. 1979 (SO 1984, 162) (8.  

 afd. 174/1976).
Den skattemæssige virkning af, at et aktie- eller anpartsselskab stiftes  

 med tilbagevirkende kraft udover 6 måneder er, at indkomsten i perioden fra  

 åbningsstatus indtil 6 måneder forud for stiftelsesdatoen beskattes både hos  

 selskabet og stifteren.
Tilsvarende gælder, hvor et selskab stiftes med  

 tilbagevirkende kraft udover udgangen af stifterens sidst forløbne, normale  

 regnskabsår.
*For pengeinstitutter henvises endvidere til cirk. nr. 35 af 16. marts  

 1995.* De stedlige skattemyndigheder kan dog efter ansøgning nedsætte  

 selskabets/datterselskabets indkomst med et beløb svarende til det hos  

 stifteren beskattede, under forudsætning af at beløbet udbetales eller  

 godskrives stifteren.
*Ansøgningen skal normalt være fremsendt til den stedlige skattemyndighed  

 inden 3 år efter udløbet af det pågældende indkomstår. * Dette gælder uanset om indkomstforhøjelsen for stifteren er påklaget til  

 Landsskatteretten.
 Godkendelse af, at selskabet er »stiftet med tilbagevirkende  

 kraft«, medfører dog ikke, at anskaffelsestidspunktet for selskabets  

 aktier kan regnes fra et tidligere tidspunkt end stiftelsesoverenskomstens  

 underskrift.
 Vedrørende omdannelse af virksomhed efter lov om skattefri  

 virksomhedsomdannelse henvises til afsnit E.H.
S.B.1.6 Tidspunktet for indgivelse af selvangivelse Selskaber m.v. skal ifølge SEL § 27, stk. 1 indsende selvangivelse senest  

 6 måneder efter indkomstårets udløb.
Hvis indkomståret udløber i perioden 1.  

 januar - 31. marts, skal selvangivelsen indsendes senest den 1. juli i samme  

 kalenderår.
Udløber fristen en fredag eller en lørdag kan selvangivelsen  

 indgives rettidigt den følgende søndag.
Tilsvarende frist gælder for fonde og  

 visse foreninger omfattet af FBL § 1, jf.
FBL § 15.
Hvor særlige omstændigheder taler derfor, kan den kommunale  

 skattemyndighed, dog efter skriftlig, begrundet ansøgning indrømme yderligere  

 udsættelse med indgivelse af selvangivelse, hvor sådan udsættelse er  

 forenelig med ligningsarbejdets tilrettelæggelse og rettidige  

 tilendebringelse, jf.
SEL § 27, stk. 4.
Såfremt det regnskab, der vedlægges selvangivelsen, ikke på  

 indsendelsestidspunktet er godkendt af generalforsamlingen, skal selskabet  

 senest 14 dage efter generalforsamlingens afholdelse give vedkommende  

 ligningsmyndighed meddelelse om generalforsamlingens beslutning med hensyn  

 til det pågældende regnskab, jf.
SEL § 29, stk. 1.
S.B.1.7 Selskabsskatter Reglerne for selskabsskatters opkrævning findes i SEL § 29 A til 30 A.  

 Indkomstskatten for selskaber og foreninger, der betaler a contoskat,  

 forfalder den 1. marts og 1. nov. i indkomståret.
For andre selskaber  

 forfalder skatten den 1. nov. i det skatteår, for hvilket ansættelsen er  

 sket.
 Skat, som pålignes på grundlag af en afsluttende eller anden ekstraordinær  

 ansættelse, forfalder til betaling den 1. i den måned der følger efter  

 meddelelsen om ansættelsen, dog tidligst samtidig med den indkomstskat, der  

 pålignes på grundlag af den sidste ordinære skatteansættelse, SEL § 30, stk.  

 2. Om forældelse se LV A.K.5.
S.B.2 Skattepligtens ophør S.B.2.1 Danske selskaber og foreninger Skattepligten ophører med udgangen af det skatteår, hvori et selskab mv.  

 enten opløses eller overgår til skattefri virksomhed.
* Hvis et selskab m.v. ophører med at være fuldt skattepligtig efter SEL §  

 1, stk. 7, fordi selskabets ledelse flyttes til udlandet, Færøerne eller  

 Grønland finder reglerne om selskabers afsluttende skatteansættelse og  

 anmeldelse i forbindelse med opløsning eller overgang til skattefri  

 virksomhed, jf.
SEL § 5, stk. 1-3, tilsvarende anvendelse.
Dette gælder også,  

 hvis et selskab m.v. efter bestemmelserne i en DBO bliver hjemmehørende i  

 udlandet, på Færøerne eller Grønland. * Hvis et selskab eller en forening opløses eller ophører med at drive  

 skattepligtig virksomhed før begyndelsen af det skatteår, hvor der første  

 gang skal foretages skatteansættelse i henhold til SEL § 4, skal der kun  

 foretages en afsluttende ansættelse for selskabet eller foreningen.  

 Ansættelsen skal ske for det skatteår, hvori opløsningen eller overgangen til  

 skattefri virksomhed indtræffer, og ansættelsen skal omfatte indkomsten i den  

 periode, hvor den skattepligtige virksomhed er drevet, jf.
SEL § 5, stk. 3.
 Om ophør af skattepligt se også skd.cirk. nr. 136 af 7. nov. 1988 som  

 ændret ved cirkulære nr. 43 af 19. marts 1991 pkt. 31-42.
S.B.2.1.1 Afsluttende ansættelse Udover den ordinære ansættelse, som skal foretages for det skatteår,  

 hvormed skattepligten ophører, skal der for samme skatteår foretages en  

 ekstraordinær (afsluttende) ansættelse, jf.
SEL § 5, stk. 1, idet selskaber  

 mv. skal beskattes af alle indtægter indtil opløsning eller overgangen til  

 skattefri virksomhed. * Se nærmere under S.B.2.1.2.1.1.
 Ordinær og ekstraordinær ansættelse skal ske, når selskabet eller  

 foreningen opløses eller overgår til beskatning efter SEL § 1, stk. 1, nr. 6,  

 eller bliver undtaget fra beskatning i medfør af SEL § 3, jf. § 5, stk. 1.
Reglerne i SEL § 5 finder ligeledes anvendelse på fonde og visse  

 foreninger omfattet af FBL, jf.
FBL § 2, stk. 1.
Den ekstraordinære skatteansættelse skal således omfatte indkomster, som  

 er indtjent i tidsrummet fra udløbet af det regnskabsår, som ligger til grund  

 for sidste ordinære ansættelse indtil opløsningen mv.
Ansættelsen skal  

 omfatte hele denne periode uden hensyn til dens længde, som normalt kan  

 variere fra nogle få dage til næsten 2 år.
I T&S nyt 1991.3.131,  

 kommenteret i T&S nyt 1991.3.169, fandt Østre Landsret, at den periode,  

 for hvilken der i henhold til SEL § 5, stk. 1, skal foretages en  

 ekstraordinær ansættelse, skal anses for ét selvstændigt indkomstår,  

 der både omfatter det sidste ordinære regnskabsår og perioden fra udløbet  

 heraf og indtil likvidation fandt sted.
Se nærmere S.B.2.1.2.1.1 om den  

 afsluttende periode.
 Efter bestemmelsen i SEL § 5, stk. 2, påhviler det likvidator - eller  

 bestyrelsen, hvis der ikke er valgt likvidator - at foretage anmeldelse om  

 opløsningen eller overgangen til skattefri virksomhed inden 1 måned efter  

 opløsningen eller overgangen.
Hvis der er tale om likvidation skal anmeldelsen indsendes inden 1 måned  

 efter balancedatoen.
Anmeldelsen skal være ledsaget af opgørelse af den  

 skattepligtige indkomst for den afsluttende periode.
Der er ikke udarbejdet  

 specielle blanketter til selvangivelse af denne indkomst, men i øvrigt er  

 skattereglerne om selvangivelse anvendelige.
Den nævnte anmeldelse og indkomstopgørelse skal indsendes til den  

 kommunale skattemyndighed, som herefter foretager den ekstraordinære  

 ansættelse, jf.
T&S-cirk. 1990-35.
Indsendes der ikke anmeldelse om selskabets opløsning mv., kan den eller  

 de forsømmelige ifalde bødeansvar, der afgøres administrativt, medmindre  

 administrationen eller den eller de forsømmelige ønsker spørgsmålet afgjort  

 ved domstolene.
Desuden kan såvel anmeldelse som indkomstopgørelse  

 fremtvinges ved pålæg af daglige bøder.
Spørgsmål herom afgøres af den  

 kommunale skattemyndighed, jf. skm.bek. nr. *514 af 16. juni 1994 og 159 af  

 13. marts 1995. * Efter SEL § 33 er aktionærer og medlemmer samt tillige en eventuel  

 likvidator solidarisk ansvarlige for betaling af resterende selskabsskatter,  

 såfremt der ikke ved opløsningen er afsat tilstrækkelige midler til dækning  

 af skattekravene.
Ansvaret for betaling af skatter kan gøres gældende for  

 skattekrav, som er anmeldt i boet eller som likvidator og/eller aktionærer  

 kendte eller burde kende.
Ansvaret kan dog ikke gøres gældende for et større  

 beløb end den til aktionærer eller medlemmer i alt foretagne udlodning.
Se  

 evt. tillige ØLD af 1. september 1993. Told-Skat Nyt. 1993.20.906 (TfS 1993,  

 437) Se hertil også nedenfor under S.B.2.1.2.1.2. * Efter afskaffelse af  

 skatteårsbegrebet pr. 1. januar 1996 fortsætter skattepligten for et selskab  

 indtil tidspunktet for opløsningen.
Samtidig ophæves begrebet ekstraordinær  

 skatteansættelse i ophørs/opløsningsåret. * S.B.2.1.2 Opløsning Loven giver ikke regler for, hvornår et selskab mv. anses for opløst.
I  

 almindelighed må selskabet betragtes som opløst, når beslutning herom er  

 truffet af den kompetente forsamling, for aktieselskaber vil dette sige den  

 afsluttende generalforsamling.
For selskaber, der er taget under konkursbehandling ved skifteretten,  

 fortsætter skattepligten, indtil de er opløst ved konkursbehandlingens  

 afslutning med fordeling af midlerne til kreditorerne, jf. lsr. 1980.201 og  

 skd. 57.145 (Skd. 1981, 34). Selskaber, hvor fristdagen efter konkursloven er  

 den 27. dec. 1990 eller senere, er dog ikke skattepligtige af  

 konkursindkomsten, medmindre hjemstedskommunen har truffet beslutning herom,  

 jf.
KKSL § 2. Se S.B.2.1.2.4.
 Ved ØLD af 7. marts 1984 (TfS 1984, 134) udtalte retten, at skattepligten  

 for et selskab, der undergives konkursbehandling, først ophører når selskabet  

 i forbindelse med konkursens ophør endeligt opløses.
Normalt vil der til brug ved beslutning om opløsningen foreligge et  

 udarbejdet regnskab med forslag til fordeling af selskabets midler.
Datoen  

 for dette regnskabs sluttidspunkt kan i almindelighed anses for  

 opløsningsdatoen.
For aktie- og anpartsselskaber er den juridiske opløsning  

 først sket, når selskabet er hævet i Erhvervs- og Selskabsstyrelsen, men  

 denne dato kan ikke tillægges betydning i relation til perioden for den  

 afsluttende ansættelse.
Et under likvidation værende aktieselskab, for  

 hvilket der var foretaget ekstraordinær ansættelse efter SEL § 5 for  

 skatteåret 1978/79, blev dog ikke anset endeligt opløst, idet det (endnu i  

 1984) fortsat var registreret i aktieselskabsregisteret, og idet det fortsat  

 oppebar skattepligtige renteindtægter samt var part i en verserende  

 højesteretssag mod skatte- og afgiftsministeriet.
Den ekstraordinære  

 ansættelse måtte derfor ophæves og erstattes af ordinære ansættelser for den  

 forløbne periode.
Om tidspunktet for selskabets opløsning i relation til  

 aktionærernes beskatning, se S.G.3.1.
Skattedepartementet har i cirkulære nr. 175 af 3. nov. 1987 om beskatning  

 af visse andelsbeviser mv. udtalt, at et andelsselskab eller en forening  

 tidligst kan anses for endeligt opløst, når likvidationsregnskabet er  

 godkendt.
Se også SKAT 1989.12.955 (TfS 1989, 684) (LSR).
For selskaber og foreninger, som ikke er bundet af lovmæssige forskrifter  

 for formen for opløsningen, sker denne undertiden meget formløst, ofte på den  

 måde, at der blot udarbejdes et afsluttende regnskab.
I sådanne tilfælde må  

 opløsningen også betragtes som sket på den dag, regnskabet angiver som  

 slutdato.
Ved opløsningen af en del selskaber, fortrinsvis dem der likvideres som  

 solvente, vil likvidator eller evt. revisor være interesseret i at kende et  

 muligt resterende skattekrav, inden det endelige likvidationsregnskab  

 udarbejdes til forelæggelse for den afsluttende generalforsamling.
Teoretisk  

 set kan det endelige skattekrav først opgøres, når det vedtagne regnskab  

 foreligger.
Der må dog fra skattemyndighedernes side kunne vises likvidator  

 eller revisor den imødekommenhed, at der udregnes et eventuelt skattekrav på  

 grundlag af et regnskabsudkast omfattende perioden frem til den planlagte  

 afsluttende generalforsamling.
Det således udregnede skattekrav kan anses for  

 det endelige krav, med mindre de resterende skatter opgjort på grundlag af  

 det endelige vedtagne regnskab afviger væsentligt fra den beregning, som er  

 foretaget på grundlag af regnskabsudkastet, se skd. 70.433 (TfS 1984, 321).
Skatteophørsdatoen vil, såfremt den afsluttende generalforsamling afholdes  

 i naturlig kontinuitet af datoen for den afsluttende status, være identisk  

 med denne dato.
Se ØLD af 16. okt. 1985. SKAT 1986.12.326.
Hvis der efter selskabets opløsning tilgår det midler, der ikke var taget  

 hensyn til ved opløsningen, vil boet blive reassumeret (genoptaget). Hvorvidt  

 reassumptionsboet bliver skattepligtigt af de yderligere indtægter, afgøres  

 efter de almindelige regler for indkomstopgørelse.
I tilfælde af skattepligt  

 omfatter skattepligtsperioden tidsrummet fra reassumptionen til den derefter  

 følgende opløsning.
Uudnyttede underskud fra før reassumptionen kan fradrages  

 i reassumptionsboets indtægt i overensstemmelse med reglen i LL § 15.
S.B.2.1.2.1 Særligt om aktie- og anpartsselskaber Opløsning af et selskab kan finde sted:
1)ved likvidation 2)ved fusion 3)ved skifterettens foranstaltning efter begæring af Erhvervs- og  

 Selskabsstyrelsen.
 4)ved konkurs.
S.B.2.1.2.1.1 Likvidation Beslutning om likvidation træffes af generalforsamlingen og meddelelse  

 herom skal indsendes til Erhvervs- og Selskabsstyrelsen. * Efter SEL § 5,  

 stk. 3 skal likvidator eller bestyrelsen, såfremt en likvidator ikke er valgt  

 eller beskikket, inden 1 måned efter beslutning om likvidation indsende en  

 anmeldelse til den kommunale skattemyndighed med opgørelse af indkomsten for  

 det afsluttende indkomstår.
Ved evt. undladelse ifaldes bødestraf. * Om  

 anmeldelsespligt ved selskabets ophør, se derimod S.B.2.1.1.
 Såfremt selskabet opløses ved solvent likvidation, sker dette med en af  

 generalforsamlingen udpeget person som likvidator.
 Opløsning af insolvente aktie- og anpartsselskaber sker efter reglerne i  

 konkursloven, lovbek. nr. 588 af 1. sept. 1986, som ændret senest ved lov nr.  

 421 af 25. juni 1993. Om konkurs, se nedenfor S.B.2.1.2.4.
Likvidationens indtræden medfører ikke nogen ændring i selskabets  

 skattepligt og pligt til på normal måde at opgøre og selvangive sin  

 skattepligtige indkomst, herunder ved salg af aktiver.
Selskabets virksomhed  

 vil ofte fortsætte efter beslutningen om likvidationen, idet en realisation  

 af en virksomhed i drift erfaringsmæssigt er mere indbringende end en  

 realisation af de enkelte aktiver.
 Et selskab, der er trådt i likvidation, kan beslutte at træde i virksomhed  

 påny.
 Herved afbrydes den påbegyndte likvidationsbehandling, men beslutningen  

 får ingen skattemæssige konsekvenser.
Likvidationstidspunkt, likvidationsstatus Ved likvidationens indtræden, der regnes fra generalforsamlingens  

 beslutning herom, skal der i henhold til aktieselskabslovens § 122 og  

 anpartsselskabslovens § 91 udarbejdes en resultatopgørelse for perioden fra  

 udløbet af selskabets seneste regnskabsår til likvidationens indtræden og en  

 balance.
Selskabets aktiver optages i likvidationsboets status til forventede  

 realisationsværdier.
Reguleringer mellem bogførte værdier og  

 realisationsværdier bogføres på likvidationskontoen.
Disse reguleringer har  

 normalt ingen umiddelbar skattemæssig betydning, men der må tages hensyn  

 hertil, når den skattepligtige indkomst ved salg af aktiverne skal opgøres,  

 idet udgangspunktet her er den skattemæssig bogførte værdi.
Likvidationens afslutning Likvidationens afslutning og selskabets endelige opløsning finder normalt  

 sted ved den afsluttende generalforsamling, jf.
S.B.2.1.1.
Skatteophørsdatoen vil, såfremt den afsluttende generalforsamling afholdes  

 i naturlig kontinuitet af datoen for den afsluttende status, være identisk  

 med denne dato.
Se ØLD af 16. okt. 1985. (SKAT 1986.12.326).
 Se også Told-Skat Nyt 1992.1.17 (TfS 1992, 21) hvor Landsskatteretten på  

 baggrund af konkrete praktiske forhold anså en generalforsamlingsbeslutning  

 om ophør den 3. april 1989 for at være afholdt i naturlig kontinuitet af  

 regnskabsafslutningen den 31. dec. 1988.
Kvittance Efter anmodning i forbindelse med likvidationens afslutning, vil den  

 stedlige ligningsmyndighed kunne udfærdige en kvittancemeddelelse, hvorved  

 der på det foreliggende grundlag gives meddelelse om, at der ikke bliver  

 rejst yderligere krav om indkomstskat mod boet.
Ligningsmyndigheden har dog  

 også opfyldt sine forpligtelser i relation til skattekvittance, selvom  

 meddelelsen går ud på, at der vil blive rejst krav, f.eks. i form af konkrete  

 ansættelser.
Ligningsmyndighedens forpligtelser i relation til  

 skattekvittance består således i meddelelse af oplysninger om faktiske  

 forhold. * Kvittancemeddelelse fra skatteadministrationen hindrer ikke en  

 efterfølgende revision af skatteansættelsen, se LSR-kendelse af 31. maj 1994  

 i TfS 1994, 771. Sagen er indbragt for domstolen. * Afsluttende periode I forbindelse med afslutningen skal der i henhold til SEL § 5 for det  

 skatteår, hvori opløsningen finder sted, foretages en ekstraordinær  

 ansættelse omfattende indtægten fra udløbet af regnskabsåret ved den sidste  

 ordinære ansættelse og indtil opløsningsdagen, uanset denne periodes længde.  

 * Det skatteår som selskabet ophører med at eksistere i er således afgørende  

 for den ordiordinære og den ekstraordinære ansættelse, der skal foretages  

 efter SEL § 5. Som følge af lov nr. 180 af 23. marts 1995 (afskaffelse af  

 skatteårsbegrebet, beskatning ved selskabers opløsning m.v.), jf.  

 ændringslovens ny affattelse af SEL § 5 er det endvidere af betydning at  

 konstatere i hvilket indkomstår opløsningen falder i, idet bl.a. denne  

 bestemmelse har virkning fra og med indkomståret 1996.
Et selskab med kalenderårsregnskab, der opløses inden udgangen af 1995,  

 skal således anvende det hidtidige regelsæt.
Det betyder, at der for  

 skatteåret 1995/96 skal foretages to selvstændige ansættelser.
Den ene - den  

 ordinære omfatter den normale regnskabsperiode (året 1994), og den anden -  

 den ekstraordinære - omfatter perioden fra 1. jan. 1995 til opløsningsdagen  

 (senest den 31. december 1995), se i øvrigt om principperne m.v. i LVS 1994  

 S.B.2.1.2.1.1. Opløses selskabet derimod den 1. januar 1996 (indkomståret  

 1996) eller senere anvendes det ny regelsæt. * S.B.2.1.2.1.2 Indkomstopgørelsen Opgørelsen af den skattepligtige indkomst for et selskab i likvidation  

 foretages såvel ved de ordinære som ved den ekstraordinære ansættelse efter  

 de sædvanlige regler for opgørelse af skattepligtig indkomst.
 Der er dog visse omkostninger forbundet med likvidationen, som ikke kan  

 fradrages, da de må betragtes som kapitaludgifter.
Til disse henregnes udgifter, som direkte er affødt af likvidationen, dvs.  

 honorar til likvidator og revisor for udfærdigelsen af likvidationsregnskab  

 mv. samt gebyrer til Erhvervs- og Selskabsstyrelsen, o.lign.
Hvis selskabet  

 fortsætter sin virksomhed under likvidationen med likvidator som leder, kan  

 der godkendes fradrag for den del af likvidators honorar, der svarer til  

 normalt ledelseshonorar.
Ligeledes vil der kunne accepteres fradrag af en  

 skønsmæssig del af revisionsomkostningerne svarende til, hvad et selskab i  

 drift normalt skulle udrede.
Afhændelse af aktiver under likvidationen må ske til handelsværdier.
Dette  

 volder ingen vanskeligheder, hvis afhændelsen sker til fremmede, idet  

 overdragelsesværdierne da normalt må anerkendes som handelsværdier.
Sker  

 afhændelsen derimod til aktionærer eller til personer eller selskaber mv.,  

 som er nært knyttet til aktionærerne, må myndighederne påse, at  

 overdragelsesværdierne svarer til aktivernes værdi i handel og vandel.
Er  

 dette ikke tilfældet, må værdien korrigeres, således at handelsværdien danner  

 grundlag for opgørelsen af salgsavancen.
Ved likvidation af en tandlægevirksomhed drevet i selskabsform fandtes der  

 ved beregningen af likvidationsprovenu i forbindelse med opløsning af  

 selskabet at skulle medregnes værdi af goodwill (R.
R. 1985.289 SM).
Under likvidationen finder underskudsfremførsel i medfør af LL § 15 sted  

 på normal vis.
Det bemærkes i denne forbindelse, at den afsluttende periode  

 anses som et selvstændigt indkomstår.
Hvis et sambeskattet datterselskab ophører ved likvidation, skal der ikke  

 foretages en afsluttende ansættelse for datterselskabet, da sambeskatningen  

 fortsætter til datterselskabets ophør.
Har datterselskabet ved likvidationens  

 slutning ubenyttede underskud fra sambeskatningsperioden, kan disse fradrages  

 efter de almindelige regler herom, se S.D.5.2.
Ubenyttede investeringsfondshenlæggelser Har selskabet henstående, ubenyttede henlæggelser til investeringsfond, må  

 disse efterbeskattes i overensstemmelse med reglerne i lov om  

 investeringsfonds § 10. Den periode, som den ekstraordinære ansættelse  

 omfatter, anses i den forbindelse som et år.
Eksempel Et selskab med forskudt regnskabsår 1. okt.-30. sept. har i skatteårene  

 1993/94 (regnskabsperiode 1. okt. 1991-30. sept. 1992) og 1994/95  

 (regnskabsperiode 1. okt. 1992-30. sept. 1993) henlagt til investeringsfond.  

 Selskabet likvideres pr. 28. feb. 1995. For skatteåret 1994/95 skal der efter  

 SEL § 5 foretages en ekstraordinær ansættelse, der omfatter perioden 1. okt.  

 1993-28. feb. 1995. Efter investeringsfondslovens § 10, stk. 1, medregnes de  

 ubenyttede investeringsfondshenlæggelser med tillæg af 5 pct. af  

 henlæggelsesbeløbet for hvert år regnet fra henlæggelsesårets udløb og indtil  

 likvidationsårets udløb ved opgørelsen af den skattepligtige indkomst.
Som  

 følge af at perioden for den ekstraordinære ansættelse anses som et år, skal  

 der for skatteåret 1993/94 alene beregnes et tillæg på 2 gange 5 pct. og for  

 skatteåret 1994/95 et tillæg på 5 pct.
S.B.2.1.2.1.3 Udlodninger til aktionærerne Udlodninger ved likvidationens afslutning af andre aktiver end kontante  

 midler, må ske til aktivernes værdi i handel og vandel.
Dette gælder også udlodninger, der sker ved modregning af aktionærens gæld  

 til selskabet.
Bedømmelsen af værdien må ske efter karakteren af den  

 pågældende gæld, således at pantegæld eller gæld i henhold til gældsbrev uden  

 pantesikkerhed ansættes til kursværdi, medens f.eks. anfordringsgæld normalt  

 ansættes til pålydende værdi.
Udlodninger af likvidationsprovenu til aktionærerne, som finder sted forud  

 for det kalenderår, hvori selskabet endeligt opløses, anses som udbytte fra  

 selskabet, og hele beløbet beskattes som almindelig indkomst, jf.
LL § 16A,  

 stk. 1. Om det endelige opløsningstidspunkt i forhold til aktionærerne, se  

 S.G.3.1.
 Når særlige forhold taler derfor, kan den kommunale skattemyndighed (jf.  

 skm.bek. nr. 514 af 16. juni 1994) tillade, at det udloddede beløb ikke anses  

 som almindelig indkomst, men at beløbet overføres til beskatning efter de  

 almindelige aktionærbeskatningsregler, se LL § 16 A, stk. 3.
S.B.2.1.2.2 Fusion Såfremt et selskab ophører ved fusion med et andet selskab, ligestilles  

 dette med en likvidation, og de foran anførte regler finder tilsvarende  

 anvendelse.
Dette gælder dog ikke, såfremt fusionen i medfør af * fusionsskatteloven,  

 lovbek. nr. 621 af 19. juli 1995 * gennemføres som en skattefri fusion, idet  

 beskatningen i dette tilfælde udskydes.
Der henvises herom til S.D.1.
S.B.2.1.2.3 Opløsning på Erhvervs- og Selskabsstyrelsens foranledning Selskaber kan efter begæring fra Erhvervs- og Selskabsstyrelsen opløses  

 ved skifterettens foranstaltning, når selskaberne ikke opfylder de i  

 aktieselskabsloven eller anpartsselskabsloven stillede krav til selskaberne.
 I forbindelse med disse opløsninger vil det ofte forekomme, at der ikke  

 findes midler i selskabet til at dække omkostningerne ved  

 likvidationsbehandlingen, og selskabet vil da straks blive opløst i medfør af  

 konkurslovens § 143.
S.B.2.1.2.4 Konkurs De skattemæssige regler for et selskabs opløsning ved konkurs afveg  

 tidligere ikke i princippet fra reglerne om likvidation.
Således vedvarede  

 skattepligten til konkursens afslutning, jf. ØLD af 7. marts 1984 (TfS 1984,  

 134) (SO 1984 s. 165). Dette vil normalt være datoen for skifterettens  

 godkendelse af boopgørelsen.
Om efterbeskatning af ubenyttede  

 investeringsfondshenlæggelser se dog investeringsfondslovens § 10. Vedrørende  

 disse regler henvises i øvrigt til LVL for 1990, afsnit S.B.2.1.2.4.
Konkursskatteloven Selskaber, hvor fristdagen efter konkursloven er den 27. dec. 1990 eller  

 senere, er omfattet af KKSL.
Disse selskaber er skattepligtige indtil  

 selskabets opløsning.
Konkursindkomsten er dog kun skattepligtig såfremt  

 hjemstedskommunen har truffet beslutning herom.
Afgørelsen om skattepligt  

 skal træffes inden 3 måneder fra modtagelsen af genpart af statusoversigt  

 samt eventuel indberetning og resultatopgørelse.
Der kan dog træffes  

 afgørelse om skattepligt senere, hvis der indgår et aktiv i boet, som enten  

 ikke er nævnt i de tidligere oplysninger, eller hvis tilhør til boet må anses  

 for usikkert eller omstridt.
Bestemmelse om skattepligt bør træffes, hvis det skønnes, at  

 konkursindkomsten opgjort efter fradrag af tidligere års underskud overstiger  

 100.000 kr.
Hvis det må antages, at kun en mindre del af skatten kan  

 inddrives, kan hjemstedskommunen undlade at træffe bestemmelse om  

 skattepligt.
 Konkursindkomsten er selskabets indtægter og udgifter fra begyndelsen af  

 det indkomstår, hvor konkursdekretet afsiges og boets indkomst indtil  

 konkursens afslutning.
 Der indsendes først selvangivelse for indkomstår under konkursen i det  

 indkomstår, hvori konkursen afsluttes.
 Forinden skatteberegningen gives et fradrag på 100.000 kr.
 Underskud fra før konkursens slutning kan ikke fradrages efter dette  

 tidspunkt.
 Inden for konkursperioden, dvs. fra det tidspunkt hvor dekret afsiges og  

 indtil konkursens slutning samt i perioden fra begyndelsen af det indkomstår  

 hvor konkursdekretet afsiges, indtil afsigelse af konkursdekretet, kan  

 underskud, ved opgørelsen af konkursindkomsten i hvert enkelt indkomstår  

 fremføres eller tilbageføres i hele konkursindkomsten.
 Underskud fra tidligere indkomstår, der efter LL § 15 var  

 fradragsberettigede i konkursåret, kan også fradrages i alle indkomstår under  

 konkursen.
 Indkomstår i KKSL's forstand omfatter for selskaber samme perioder som  

 ansættelserne efter SEL, se TfS 1994, 542.
En givet tilladelse til sambeskatning mellem selskaber bortfalder fra og  

 med det indkomstår hvor konkursdekret afsiges.
Selskaber, der var  

 sambeskattede i året forud for konkursåret, hæfter solidarsk for skatterne af  

 selskabets konkursindkomst.
S.B.2.2 Overgang til skattefri virksomhed Foruden ved opløsning ophører skattepligten, når et selskab eller en  

 forening opgiver sin hidtidige skattepligtige virksomhed, og for fremtiden  

 bliver skattefri.
Det samme gælder ifølge en ændring af SEL § 5, stk. 4 ved  

 overgang m.v. som beskrevet i bestemmelsens stk. 1. Se herom S.B.2.1.1.
Som ved opløsning ved likvidation vedvarer skattepligten til udgangen af  

 det skatteår, hvori overgangen finder sted. * Fra 1996 afskaffes skatteåret  

 og afløses af indkomståret. * Om ekstraordinær ansættelse mv. gælder samme  

 regler som ved opløsning ved likvidation, hvorfor der henvises til det  

 ovenfor anførte.
Uanset at der ikke ved overgangen til den skattefri  

 virksomhed sker afhændelse af driftsaktiver og lign., skal der ske beskatning  

 som ved salg, jf.
SEL § 5, stk. 4.
Således måtte et andelselektricitetsselskab, der efter vedtægtsændring  

 opfyldte betingelserne for at blive undtaget fra skattepligten ifølge SEL §  

 3, stk. 1, nr. 4, beskattes ved en afsluttende ekstraordinær ansættelse i  

 henhold til SEL § 5, stk. 1. Se endvidere Told-Skat Nyt 1993.9.400 (TfS 1993,  

 89) (HD), om den afsluttende ansættelse ved overgang fra akkumulerende til  

 udloddende investeringsforening.
På baggrund af Højesteretsdom er SEL § 5  

 ændret, således at overgang til beskatning efter SEL § 1, stk. 1, nr. 6 altid  

 skal medføre ophørsbeskatning efter § 5. Om ændringen af § 5 og  

 ikrafttrædelsestidspunktet for ændringen se S.B.2.1.1. Om medlemmernes  

 beskatning ved overgang fra akkumulerende til udloddende  

 investeringsforeninger se TfS 1994, 696.
 Også for et selskab, der flytter til Grønland, skal der foretages  

 afsluttende ansættelse, se SEL § 5, stk. 5.
S.B.2.3 Udenlandske selskaber og foreninger Efter SEL § 7 vedvarer skattepligten for udenlandske selskaber og  

 foreninger, der er undergivet begrænset skattepligt efter SEL § 2, stk. 1a, b  

 og f, ligeledes til udløbet af det skatteår, hvori opløsningen eller ophøret  

 af den skattepligtige virksomhed finder sted.
 De ovenfor beskrevne regler om ekstraordinær ansættelse mv. finder også  

 anvendelse på de her omhandlede skattepligtige selskaber og foreninger.
S.B.3 Overgang fra en beskatningsform til en anden De af SEL omhandlede selskaber og foreninger kan, hvad grundlaget for  

 indkomstopgørelsen angår, deles i to principielt forskellige grupper, nemlig  

 kooperative virksomheder, SEL § 1, stk. 1, nr. 3, og de andre selskaber og  

 foreninger.
 Men også inden for de sidstnævnte er der visse forskelligheder, hvoraf  

 navnlig kan fremhæves, at de af SEL § 1, stk. 1, nr. 6, omhandlede foreninger  

 mv. kun er skattepligtige af erhvervsmæssig virksomhed.
Ændringer af vedtægter o.lign. kan bevirke, at et selskab eller en  

 forening må henføres til beskatning efter andre regler end hidtil.
SEL § 5  

 A-C giver regler om beskatning ved sådan overgang til anden beskatningsform.  

 Reglerne finder tillige anvendelse på fonde mv. omfattet af FBL, jf.
FBL § 2,  

 stk. 2 - 4.
 Se om overgang af beskatningsform også skd.cirk. nr. 136 af 7. nov. 1988  

 pkt. 34-41.
 Det er en forudsætning for anvendelse af reglerne i SEL § 5 A-C, at  

 ændringerne i den skattemæssige stilling ikke medfører, at der i retlig  

 forstand foreligger en opløsning af det hidtidige selskab mv. med  

 efterfølgende stiftelse af et nyt.
 Navnlig hvor selskabet hidtil har været et indregistreret aktie- eller  

 anpartsselsselskab, vil ændringerne kunne medføre, at selskabet må  

 likvideres, og i så fald kommer de i afsnit S.B.2 beskrevne regler i SEL § 5  

 til anvendelse.
S.B.3.1 Overgang til kooperationsbeskatning SEL § 5A indeholder regler om overgang fra skattepligt i medfør af § 1,  

 stk. 1, nr. 1, 2, 2a, 2b, 3a, 4, 5, 5a, 5b eller 6 eller i medfør af § 1,  

 stk. 2, 1. pkt., til skattepligt i medfør af § 1, stk. 1, nr. 3 eller stk. 2.  

 SEL § 5A, stk. 1 er formuleret, således at den efter sin ordlyd omhandler  

 situationer, hvor der indtræder en sådan ændring, at et selskab eller en  

 forening overgår til beskatning efter SEL § 1, stk. 1, nr. 3 fra beskatning  

 efter andre regler i § 1.
SEL § 5A finder også anvendelse på overgang fra skattepligt i medfør af  

 FBL § 1 til skattepligt i medfør af SEL § 1, stk. 1, nr. 3 eller i medfør af  

 SEL § 1, stk. 2, jf.
FBL § 2, stk. 2. Ifølge FBL § 2, stk. 3 finder SEL § 5A  

 anvendelse, hvis der indtræder en sådan ændring, at en fond eller forening  

 overgår fra beskatning efter reglerne i FBL til beskatning efter SEL § 1,  

 stk. 1, nr. 3. Se S.A.1.4.
 Det karakteristiske ved en sådan overgang er, at selskabet eller  

 foreningen mv. forinden overgangen beskattes af en indkomst opgjort efter de  

 almindelige regler om indkomstopgørelse, medens det efter overgangen  

 beskattes af en indkomst opgjort som en procentdel af formuen.
 Selskabet har før overgangen kunnet foretage skattemæssige afskrivninger i  

 overensstemmelse med reglerne i afskrivningsloven, herunder  

 begyndelsesafskrivninger på bygninger og installationer samt forlods  

 afskrivning med investeringsfondsmidler.
Efter overgangen vil selskabets skattemæssige afskrivninger på maskiner,  

 inventar og lign. driftsmidler samt nedskrivning på varelagre kun påvirke den  

 formuemæssige værdi af disse aktiver, og vil således indirekte medføre  

 reduktion af den skattepligtige indkomst.
Selskabet vil ikke i fremtiden være  

 omfattet af reglerne i lov om særlig indkomstskat mv., jf.
LOSI § 13, 4. pkt.  

 *(Iøvrigt ophæves lov om særlig indkomstskat fra indkomståret 1996.)* Beskatningen af selskabet efter de hidtidige regler fortsætter til  

 udgangen af det skatteår, i hvilket overgangen er sket, og selskabet skal for  

 samme skatteår ansættes ekstraordinært af indtægten fra udløbet af det  

 regnskabsår, som er lagt til grund for den ordinære ansættelse for nævnte  

 skatteår og indtil tidspunktet for overgangen.
 Ifølge SEL § 5 A, stk. 3, medfører overgangen, at selskabets henlæggelser  

 til investeringsfonds, som henstår ubenyttet på tidspunktet for overgangen,  

 skal efterbeskattes.
 Endvidere skal selskabet ved opgørelsen af sin indkomst ved den  

 ekstraordinære ansættelse medregne fortjeneste eller tab på de formuegoder,  

 som selskabet er i besiddelse af ved ophøret af sin hidtidige skattepligtige  

 virksomhed, idet formuegoderne skal betragtes som solgt til handelsværdien  

 ved overgangen.
Det bestemmes i stk. 2, at selskabets bestyrelse inden 1 måned efter den  

 ændring, der medfører overgangen til anden skattepligtsform, skal indsende  

 anmeldelse herom i lighed med anmeldelse om selskabets likvidation, (jf.  

 foran S.B.2.1.2.1.1. og S.B.2.1.1.). * (Fra 1996 tilpasses stk. 2 som følge  

 af, at indkomståret afløser skatteåret.) * Beskatningen som kooperativ virksomhed finder første gang sted for det  

 skatteår, der begynder efter udløbet af den første regnskabsperiode som  

 kooperativ virksomhed.
 Som følge af den ekstraordinære ansættelse, bliver der ofte tale om, at  

 der »springes et skatteår over«.
S.B.3.2 Overgang fra kooperationsbeskatning I SEL § 5B gives overgangsregler for beskatning af foreninger, der hidtil  

 har været kooperative virksomheder, jf.
SEL § 1, stk. 1, nr. 3, samt § 1,  

 stk. 2, og som følge af ændringer i de organisatoriske forhold for fremtiden  

 er omfattet af andre af SEL skattepligtsbestemmelser.
SEL § 5 B finder  

 tilsvarende anvendelse ved overgang af skattepligt i medfør af SEL § 1, stk.  

 1, nr. 3, samt § 1, stk. 2, 2. pkt., til skattepligt i medfør af FBL § 1, jf.  

 FBL § 2, stk. 2.
 Her foreligger den omvendte situation af den, som er omtalt under S.B.3.1.  

 Foreningen har hidtil baseret sin skattepligtige indkomst på en  

 formueopgørelse, men skal i fremtiden beskattes af en indkomst, der opgøres  

 med grundlag i et driftsregnskab.
Efter lovbestemmelsen får ændringer først virkning fra udløbet af det  

 regnskabsår, hvori ændringen er sket.
En kooperativ forening med regnskabsår  

 1/7-30/6 vedtager på en generalforsamling f.eks. d. 20.10.1993 sådanne  

 vedtægtsændringer, at den ikke længere er kooperativ i skattemæssig forstand.  

 Selv om foreningen ved begyndelsen af skatteåret 1994/95 rent organisatorisk  

 ikke længere er kooperativ, skal den ansættes for dette skatteår efter samme  

 regler som hidtil.
For regnskabsåret 1/7 1993-30/6 1994, svarende til  

 skatteåret 1995/96, beskattes foreningen fortsat som kooperativ forening.  

 Først for skatteåret 1995/96 (regnskabsåret 1/7 1994-30/6 1995) skal  

 beskatning ske efter reglerne for foreningens fremtidige skattepligtsstatus.
Ved beskatningsændringen i disse tilfælde, skal der således ikke foretages  

 en ekstraordinær ansættelse.
Efter SEL § 5B vil andelsselskabet blive  

 undergivet en særlig overgangsbeskatning.
Der gøres således op med den  

 formue, der er opsamlet under andelsbeskatningen.
Den nye bestemmelse finder  

 anvendelse, hvis der indtræder en sådan ændring, at et selskab eller en  

 forening m.v. overgår fra beskatning efter SEL § 1, stk. 1, nr. 3, til  

 beskatning efter andre regler i § 1, bortset fra § 1, stk. 1, nr. 6.
Overgangen får først virkning for selskabets eller foreningens m.v.  

 skattepligt fra udløbet af det pågældende indkomstår.
Ved en sådan overgang  

 finder reglerne i SEL § 35 K samt FBL §§ 16 - 19 tilsvarende anvendelse.
Ifølge FBL § 2, stk. 4 får en overgang fra beskatning efter SEL § 1, stk.  

 1, nr. 3 til beskatning efter FBL ligeledes først virkning fra udløbet af det  

 pågældende indkomst.
I denne situation finder FBL §§ 16 - 22 ligeledes  

 anvendelse.
Ved overgangen skal der ske en opgørelse af den formue, som er opsamlet i  

 selskabet eller foreningen m.v. under beskatningen efter § 1, stk. 1, nr. 3  

 eller en tilsvarende beskatning.
Beløbet opgøres som handelsværdien af  

 selskabets eller foreningens aktiver og passiver ved overgangen fratrukket en  

 evt. indbetalt andelskapital.
Såfremt selskabet eller foreningen tidligere  

 har været beskattet efter andre regler i SEL § 1, opgøres beløbet som  

 differencen mellem handelsværdien af selskabets eller foreningens aktiver og  

 passiver ved overgangen og handelsværdien ved indtræden af beskatning efter §  

 1, stk. 1, nr. 3, eller en tilsvarende beskatning.
Fra handelsværdien  

 fratrækkes en evt. indbetalt andelskapital.
Beløbet skal angives ved  

 selvangivelsen for overgangsåret.
Det opgjorte beløb er skattepligtig indkomst for selskabet eller  

 foreningen m.v.
Beløbet beskattes med 50%, jf.
SEL § 19, stk. 2. Da  

 udlodningerne beskattes i selskabet, er de skattefri for modtagerne, jf.
LL  

 §§ 16A og 16 B.
Ifølge § 5 B, stk. 4, 2. og 3. pkt. indtræder beskatningen  

 dog først i takt med, at selskabet eller foreningen efter overgangen  

 foretager udlodninger som nævnt i LL § 16 A, foretager udlodning af  

 likvidationsprovenu i det kalenderår, hvori selskabet eller foreningen m.v.  

 endeligt opløses, eller betaler for erhvervelse af egne udstedte  

 andelsbeviser.
Udlodninger m.v., der foretages efter overgangen, anses i  

 første række at hidrøre fra det opgjorte beløb.
 Ved selvangivelsen skal selskabet eller foreningen m.v. give oplysning om  

 den del af beløbet, der endnu ikke er beskattet.
Ved en senere overgang som nævnt i SEL § 5 A (se S.B.3.1.) ophører  

 beskatningen af det opgjorte beløb.
Beskatningen af den resterende del af  

 beløbet indtræder dog på ny, såfremt der senere sker overgang efter § 5 B, en  

 fusion som nævnt i FUL § 12, stk. 1, nr. 3 eller en omdannelse som nævnt i  

 FUL § 14 e. (se herom S.D.1.5. og S.D.1.12.) Det påhviler bestyrelsen for foreningen, der beskattes efter § 1, stk. 1,  

 nr. 3, samtidig med indgivelsen af selvangivelsen at oplyse de ændringer, der  

 i regnskabsåret er sket i foreningens virksomhed eller i dens  

 vedtægtsbestemmelser om formål, overskudsdeling eller opløsning, ligesom  

 bestyrelsen skal oplyse, såfremt forenings omsætning med ikke-medlemmer udgør  

 mere end 25% af den samlede omsætning.
De ovenfor i nærværende afsnit anførte regler om i hvilken takt det  

 opgjorte beløb beskattes (§ 5 B, stk. 4, 2. og 3. pkt.) finder ikke  

 anvendelse, i det omfang en forening omfattet af SEL § 1, stk. 1, nr. 4,  

 foretager udlodninger som nævnt i LL § 16A, som ikke overstiger foreningens  

 skattepligtige indkomst efter skat i det forudgående indkomstår.
Det vil i  

 disse tilfælde sige, at der ikke sker nogen beskatning af foreningen.  

 Foretages udlodninger derudover eller andre udlodninger end nævnt i LL § 16  

 A, foretages en beskatning * af disse foreninger efter SEL * § 5 B, stk. 4,  

 2. og 3. pkt. - det vil sige beskatning af foreningen med 50%. Det påhviler  

 bestyrelsen for en forening, der beskattes efter SEL § 1, stk. 1, nr. 4,  

 samtidig med indgivelsen af selvangivelsen at oplyse, i hvilket omfang  

 foretagne udlodninger skal eller ikke skal beskattes.
Der skal ved en ændring som nævnt i SEL § 5 B, stk. 1 ske en opgørelse af  

 den formue, som er opsamlet i selskabet eller foreningen m.v. under  

 beskatningen efter SEL § 1, stk. 1, nr. 3, eller efter stk. 2, eller en  

 tilsvarende beskatning.
Beløbet opgøres og beskattes på samme måde som efter  

 den nye bestemmelse i § 5 B, jf. ovenfor.
 Fra og med det første skatteår, hvor de ændrede skattepligtsforhold har  

 virkning (overgangsåret), kan foreningen med virkning for indkomstopgørelsen  

 anvende de almindelige gældende regler om afskrivninger,  

 varelagernedskrivning mv.
S.B.3.3 Overgang mellem andre beskatningsformer SEL § 5C, jf.
FBL § 2, stk. 3, indeholder overgangsregler ved  

 skattepligtsændringer i andre tilfælde end dem, der er omtalt under S.B.3.1  

 og S.B.3.2. I disse andre tilfælde foretages indkomstopgørelsen også i  

 fremtiden efter samme hovedprincip som hidtil, altså enten på grundlag af et  

 sædvanligt driftsregnskab eller på grundlag af en formueopgørelse, som det  

 vil være tilfældet, når en indkøbsforening bliver produktions- og  

 salgsforening eller omvendt.
Overgang til beskatning efter SEL § 1, stk. 1, nr. 6, er ikke omfattet af  

 SEL § 5 C.
Det vil sige, at overgang til beskatning efter § 1, stk. 1, nr. 6,  

 er omfattet af den almindelige overgangsbeskatning efter SEL § 5.
Ændringen har skattemæssig virkning fra udløbet af det regnskabsår, hvori  

 de forhold, som begrunder ændringen, er opstået.
Der skal således ikke  

 foretages ekstraordinær ansættelse.
Med hensyn til afskrivninger, varelagernedskrivninger mv., skal der ikke  

 ske beskatning som følge af skattepligtsændringen, jf.
SEL § 5C, stk. 2, hvor  

 der er foreskrevet succession med hensyn til nedskrivninger,  

 anskaffelsessummer mv.
 Told-Skat Nyt 1992.8.247 (TfS 1992, 234). Da et kommanditaktieselskab, jf.  

 aktieselskabslovens § 173, ikke er omfattet af selskabsskatteloven skal der  

 ved et aktieselskabs omdannelse til kommanditaktieselskab ske  

 ophørsbeskatning af selskabet efter SEL § 5.
