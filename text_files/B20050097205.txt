Bekendtgørelse  

 om kommunal parkeringskontrol I medfør af § 122 a i færdselsloven, jf.  

 lovbekendtgørelse nr. 712 af 2. august 2001, fastsættes:
 § 1.  

  

 Kontrollen med overholdelse af de bestemmelser, der er nævnt i færdselslovens  

 § 121, stk. 1, kan foruden af politiet varetages af  

 kommunalbestyrelsen, jf. dog stk. 2.
 Stk. 2.  

  

 Kontrollen  

 med overholdelse af færdselslovens § 28, stk. 2, varetages alene af  

 politiet.
§ 2.  

  

 Ved  

 pålæg af standsnings- og parkeringsafgift skal der benyttes en blanket, der  

 indeholder oplysninger om 1)  

 	  

 betalingsfrist, 2)  

 	  

 hvortil indsigelser  

 mod afgiften kan rettes (kommunen), 3)  

 	  

 muligheden for,  

 såfremt kommunen fastholder afgiften, at inddrive afgiften ved udpantning,  

 jf.  

 færdselslovens § 121, stk. 4, eller ved lønindeholdelse eller  

 modregning,  

 jf. færdselslovens § 122 b, og 4)  

 	  

 hvilke merudgifter  

 der påløber, såfremt betalingsfrist ikke overholdes, og såfremt der foretages  

 udlægsforretning hos pantefogeden, lønindeholdelse eller modregning.
 Stk. 2.  

  

 Den i  

 stk. 1 nævnte blanket skal udformes efter en model, hvis indhold aftales  

 mellem Kommunernes Landsforening, Københavns Kommune, Frederiksberg Kommune,  

 Rigspolitichefen  

 og restanceinddrivelsesmyndigheden.
Stk. 3.  

  

 Rigspolitichefen bistår kommunerne med hensyn til etablering af den  

 nødvendige  

 forespørgselsadgang til Centralregisteret for Motorkøretøjer.
Kommunerne  

 afholder alle udgifter i forbindelse med forespørgselsadgangen.
 § 3.  

  

 Afgifter  

 pålagt af kommunalbestyrelsen opkræves af kommunen og inddrives af  

 restanceinddrivelsesmyndigheden.
 § 4.  

  

 Indtægter  

 fra parkeringskontrol, som udføres af kommunalbestyrelsen i henhold til  

 § 1,  

 stk. 1, fordeles efter justitsministerens nærmere bestemmelser mellem  

 staten og den kommune, der udfører kontrollen.
 Stk. 2.  

  

 Fordelingen  

 efter stk. 1 foretages på grundlag af forhandlinger mellem staten og de  

 kommunale  

 parter og fastsættes for hver enkelt kommune i en aftale, der indgås mellem  

 Justitsministeriet og den pågældende kommune.
 § 5.  

  

 Kommuner, der har etableret kommunal parkeringskontrol, indsender hvert år  

 inden 1. april en opgørelse til Rigspolitichefen over antallet af pålagte  

 parkeringsafgifter i det foregående år.
Stk. 2.  

  

 Den i  

 stk. 1 nævnte opgørelse skal indeholde oplysninger om 1)  

 	  

 det samlede antal  

 pålagte parkeringsafgifter, 2)  

 	  

 antallet af  

 parkeringsafgifter, som der er fremført indsigelser mod, 3)  

 	  

 antallet af  

 parkeringsafgifter, der er frafaldet af kommunen som følge af fremførte  

 indsigelser, 4)  

 	  

 antallet af sager om  

 parkeringsafgifter, der er indbragt for fogedretten, 5)  

 	  

 antallet af sager,  

 hvori fogedretten har tilsidesat afgørelsen om pålæg af parkeringsafgift, 6)  

 	  

 antallet af sager,  

 hvori fogedretten har tilsidesat restanceinddrivelsesmyndighedens afgørelse  

 om  

 lønindeholdelse, 7)  

 	  

 antallet af sager,  

 hvori fogedretten har tilsidesat en af restanceinddrivelsesmyndigheden  

 gennemført  

 modregning, og 8)  

 	  

 antallet af sager,  

 der ved årets udgang fortsat var verserende ved fogedretten.
 § 6.  

  

 Bekendtgørelsen træder i kraft den 1. november 2005.
 Stk. 2.  

  

 Samtidig  

 ophæves Trafikministeriets bekendtgørelse nr. 830 af 26. november 1998 om  

 kommunal parkeringskontrol.
