 Et selskab anmodede Ligningsrådet om tilladelse til omlægning af  

 indkomståret, således at selskabet kunne anvende regnskabsåret 1.
maj - 30. april.
Som begrundelse var anført, at selskabet var blevet  

 datterselskab i en koncern hvor moderselskabet havde det anførte indkomstår.  

 Ligningsrådet gav afslag på ansøgningen, da der hverken var tale om særlige  

 brancheforhold, et internationalt koncernforhold eller et lille selskab uden  

 større betydning for koncernen som helhed.
I relation til sidstnævnte punkt  

 blev der henset til, at datterselskabet økonomisk set ville komme til at  

 udgøre knap 40% af koncernen.
 Et anpartsselskab anmodede Ligningsrådet om tilladelse til omlægning af  

 indkomståret fra 1. oktober - 30. september til 1. maj - 30. april, med  

 omlægningsperioden 1. oktober 1996 - 30. april 1997.
Selskabet var i juni 1996 blevet overtaget af et andet selskab og  

 eneanpartshaveren i moderselskabet ønskede at bevare  

 regnskabsafslutningsdatoen 30. april i moderselskabet, idet denne dato  

 passede bedst i relation til sæsonskifte og ferieafvikling m.v.
Begge  

 selskaber drev detailhandel i Danmark, inden for tøjbranchen.
 Det var angivet, at en regnskabsafslutning pr. 30. april i datterselskabet  

 ikke ville give anledning til problemer med hensyn til løn - og  

 momsafstemning.
 Erhvervs- og Selskabsstyrelsen havde, iflg. et fremlagt sammenskrevet  

 resume, registreret den ansøgte regnskabsperiode, med omlægningsperioden 1.  

 oktober 1996 - 30. april 1997.
 Det var oplyst, at omsætningen i datterselskabet på sigt forventedes at  

 blive på ca. 60% af omsætningen i moderselskabet.
 Ligningsrådet meddelte, at der efter praksis kunne gives tilladelse til,  

 at regnskabsåret ikke udløber ved udgangen af et kvartal, når der er tale om  

 særlige brancheforhold, ved internationale koncernforhold, eller når der er  

 tale om et lille selskab uden større betydning for koncernen som helhed.
 Praksis var skabt på grundlag af forarbejderne til lov nr. 442 af 1. juni  

 1994, hvori det bl.a. var anført, at dispensationsadgangen skulle  

 administreres stramt.
 Ligningsrådet fandt ikke, at forholdet var omfattet af praksis.  

 Ligningsrådet henså herved til, at datterselskabet økonomisk set ville komme  

 til at udgøre knap 40% af koncernen.
