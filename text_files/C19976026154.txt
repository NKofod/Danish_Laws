Cirkulæreskrivelse om meddelelse om  

 selvstændig virksomhed eller formueforvaltning ? Kommentar m.v.:
 Sagerne belyser, at forvaltning af egen formue ikke  

 nødvendigvis er selvstændig virksomhed, selv om forvaltningen  

 sker gennem eget anpartsselskab.
 Meddelelse om afgørelserne:
Sag nr. 94-422-438 Direktoratet blev via en skatteregisterundersøgelse  

 opmærksom på, at medlemmet havde lønindtægt, uden at  

 dette medførte fradrag i dagpenge/efterløn.
 Kassens undersøgelser viste, at medlemmet  

 årligt modtog 12.000 kr. i løn fra investeringsfirma, som  

 medlemmet var eneanpartshaver af.
Medlemmet havde ikke oplyst kassen om dette forhold, idet  

 medlemmet ikke opfattede investeringsfirmaet som en selvstændig  

 virksomhed.
Medlemmet oplyste ved undersøgelsen, at han arbejdede 2,3  

 time pr. uge til en årsløn på 12.000 kr.
Kassen traf afgørelse om, at medlemmet  

 før ledighedens indtræden den 15.05.90 havde drevet  

 selvstændig virksomhed som bibeskæftigelse.
Medlemmet var under  

 ledigheden omfattet af det dagældende skærpede arbejdskrav,  

 reglerne om fradrag for den faktiske beskæftigelse i virksomheden og  

 reglerne om overskydende timer.
 Medlemmet opfyldte ved overgangen til efterløn ikke  

 det dagældende skærpede arbejdskrav og opfyldte således  

 ikke betingelserne for overgang til efterløn i august 1991. Kassen  

 opgjorde tilbagebetalingsbeløbet til ialt brutto 279.248 kr.
 Revisoren gjorde i klagen til direktoratet gældende,  

 at medlemmets arbejde med investeringsfirmaet hovedsageligt havde  

 bestået i drøftelser med banken, og at arbejdstiden på 2,3  

 timer var anslået, idet arbejdet næppe havde haft dette  

 omfang.
 Direktoratet tiltrådte i det hele kassens  

 afgørelse.
 Arbejdsmarkedets Ankenævn fandt, at  

 medlemmets aktiviteter i forbindelse med investeringsfirmaet alene  

 måtte anses for forvaltning af egen formue, og aktiviteterne derfor var  

 uden betydning for medlemmets ret til dagpenge/efterløn.  

 Ankenævnet lagde vægt på, at medlemmet var eneste ejer af  

 investeringsfirmaets kapital, og at medlemmets aktiviteter alene bestod i  

 telefonisk henvendelse til banken og således kun var af  

 investeringsmæssig karakter.
Sag nr. 95-6263-1105 Medlemmet anmodede om dagpenge efter lukning af et  

 momsregistreret investeringsfirma, som medlemmet var eneanpartsejer af.
Medlemmet havde drevet firmaet fra sin bopæl.  

 Medlemmet oplyste, at hans gennemsnitlige arbejdstid var på 45 - 50  

 timer om ugen, der var ingen ansatte, ligesom der ikke var skiltning eller  

 anden annoncering for firmaet.
Ifølge firmaets vedtægter var  

 formålet, at købe og sælge valuta, fast ejendom og  

 værdipapirer samt næring vedrørende finansiel virksomhed  

 samt handel iøvrigt, alle handler skete gennem et pengeinstitut.  

 Firmaet havde i årene 1992 - 1994 en årlig omsætning  

 på ca. 150 mill. kr. og angav skattemæssigt over-/underskud.  

 Omsætningen var udelukkende baseret på medlemmets egne midler,  

 der var således ikke blevet investeret for trediemand.
Kassen traf afgørelse om, at medlemmet ikke  

 var berettiget til dagpenge, idet kassen anså medlemmets  

 virksomhedsudøvelse for værende formueforvaltning, og ikke  

 selvstændig erhvervsudøvelse.
Kassen begrundede bl.a.  

 afgørelsen med, at der ikke havde været handlet for andre end  

 medlemmet selv.
 Direktoratet tiltrådte kassens  

 afgørelse, idet der blev lagt vægt på, at der ikke var  

 handlet for andre, at alle handler var foretaget gennem et pengeinstitut, at  

 der ikke var ydet rådgivning af andre, at der ikke var annonceret for  

 at få kunder, samt at aktiviteterne ikke havde været  

 driftsøkonomisk udadvendt, men i stedet havde været forvaltning  

 af egen formue.
 Medlemmet havde derfor ikke optjent ret til dagpenge ved  

 denne beskæftigelse.
 Arbejdsmarkedets Ankenævn tiltrådte  

 direktoratets afgørelse.
 Medlemmet har efterfølgende klaget til Folketingets  

 Ombudsmand.
