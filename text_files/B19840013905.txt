 I henhold til § 75 g i lov om arbejdsformidling og  

 arbejdsløshedsforsikring m.v., jfr. lovbekendtgørelse nr. 358 af 25. juli  

 1983, fastsættes efter indstilling fra arbejdsdirektøren og  

 landsarbejdsnævnet:
 § 1.  Arbejde, som efter lovens § 75 c og regler  

 udstedt i henhold hertil kan udføres i indtil 200 timer inden for 12 måneder,  

 medfører ikke fradrag i efterlønnen.
 § 2.  Udbetaling af diæter og lignende vederlag for  

 varetagelse af hverv som medlem af en kommunalbestyrelse, et skolenævn eller  

 lignende, som nævning, domsmand eller lægdommer ved boligretten, som  

 tilforordnet ved valg, opfyldelse af vidnepligt og lignende medfører ikke  

 fradrag.
Stk. 2.  Der skal ske fradrag for udøvelse af borgerligt  

 ombud eller andet hverv i det offentliges interesse, for hvilket der  

 udbetales et vederlag, der ikke alene har karakter af diæter og lignende,  

 herunder § 3.  Vederlag for varetagelse af hverv som medlem af  

 bestyrelser i aktieselskaber, pengeinstitutter m.v. medfører fradrag.
§ 4.  Feriegodtgørelse, der er optjent før overgangen  

 til efterløn, medfører fradrag, når udbetalingen sker i efterlønsperioden  

 eller umiddelbart før overgangen til efterløn.
Fradraget beregnes i forhold  

 til det antal feriedage, der er optjent, jfr. dog stk. 3.
 Stk. 2.  For den feriegodtgørelse, der vedrører det  

 eller de ferieår, der følger efter det ferieår, i hvilket overgang til  

 efterløn finder sted, foretages fradrag i efterlønnen, jfr. stk. 1, ved det  

 pågældende ferieårs begyndelse.
 Stk. 3.  Hvis feriegodtgørelsen udgør et mindre beløb  

 end efterlønnen for det optjente antal dage, kan medlemmet få udbetalt det  

 resterende beløb som efterløn.
 Stk. 4.  Feriegodtgørelse, der er optjent i  

 efterlønsperioden, medfører ikke fradrag.
 § 5.  Udbetaling af tantieme, gratiale, bonus,  

 opsparet søgnehelligdagsbetaling og lignende udbetalinger fra tidligere  

 beskæftigelsesforhold medfører ikke fradrag.
Stk. 2.  Patentafgifter og lignende indtægter medfører  

 ikke fradrag, når ansøgning om patent m.v. er indgivet før efterlønsperiodens  

 begyndelse.
Biblioteksafgifter, KODA-afgifter, vederlag for genudsendelse,  

 genopførelse og anden form for genanvendelse af bøger, fotografier,  

 teaterstykker, film m.v. og lignende indtægter medfører ikke fradrag, når  

 førsteudgivelsen eller førsteopførelsen er sket før efterlønsperiodens  

 begyndelse.
 § 6.  Løbende udbetaling af pension (inklusive  

 tillæg), som er led i tidligere ansættelsesforhold og er af en sådan  

 karakter, at det er sædvanligt, at arbejdsgiveren bidrager, medfører fradrag.  

 Tilsvarende gælder fast løbende udbetaling af beløb, som faglige  

 organisationer og lignende eller en tidligere arbejdsgiver udbetaler som  

 supplement til efterlønnen eller i forbindelse med arbejdsophør.
§ 7.  Der skal ikke ske fradrag for arbejdsfri  

 indtægter, herunder § 8.  Hvor der efter de foranstående regler skal ske  

 fradrag for indtægter, beregnes fradraget ved at omregne indtægten til timer  

 ved brug af omregningssatsen, der foretages derefter fradrag i forhold til  

 den del, som det beregnede timetal udgør af en hel uges efterløn.
For  

 deltidsforsikrede udgør en hel uges efterløn 2/3 af en hel uges efterløn for  

 fuldtidsforsikrede.
 § 9.  Der udarbejdes en vejledning om anvendelsen af  

 bekendtgørelsen.
 § 10.  Bekendtgørelsen træder i kraft den 1. april  

 1984.
 Stk. 2.  Bekendtgørelse nr. 29 af 29. januar 1982 om  

 arbejdes og indtægters betydning for efterlønnens størrelse ophæves.
