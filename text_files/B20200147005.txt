Bekendtgørelse om ændring af bekendtgørelse om tilskud til energibesparelser og energieffektiviseringer i erhvervsvirksomheder1) § 1 I bekendtgørelse nr. 1414 af 29. september 2020 om tilskud til energibesparelser og energieffektiviseringer i erhvervsvirksomheder, foretages følgende ændringer:
1. I fodnoten til bekendtgørelsens titel indsættes efter »nr.
L 328, side 82.«:
»I bekendtgørelsen er der medtaget visse bestemmelser fra Europa-Parlamentets og Rådets forordning 972/2020/EU af 2. juli 2020 om ændring af forordning (EU) nr. 1407/2013 for så vidt angår forlængelse og ændring af forordning (EU) nr. 651/2014 for så vidt angår forlængelse og relevante tilpasninger, EU-Tidende 2020, nr.
L 215, side 3. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af disse bestemmelser i loven er således udelukkende begrundet i praktiske hensyn og berører ikke forordningens umiddelbare gyldighed i Danmark.« 2. I § 7, stk. 1, nr. 2, indsættes efter »herom«: », jf. dog stk. 4«.
 3. I § 7 indsættes som stk. 4:
»Stk. 4. § 7, nr. 2, finder ikke anvendelse på virksomheder, der er blevet kriseramt, jf. § 3, nr. 11, i perioden fra den 1. januar 2020 og til den 30. juni 2021«.« 4. § 8, stk. 2, nr. 3, ophæves.
 Nr. 4 bliver herefter nr. 3.
 5. I § 8, stk. 3, nr. 9, udgår: », hvis der fra anlægget er mulighed for at eksportere el eller gas ud af virksomheden, herunder solceller, vindmøller, vandkraftanlæg og biogasanlæg«.
§ 2 Stk. 1. Bekendtgørelsen træder i kraft den 14. oktober 2020.
 Stk. 2. Bekendtgørelsens § 1, nr. 4 og 5, har virkning for ansøgninger indgivet fra den 1. oktober 2020.
 Stk. 3. Ansøgere, som har indgivet ansøgning i første fase, jf. § 12, stk. 2, og i anden fase, jf. § 12, stk. 4, havde planlagt at indsende dokumentation om projekter om etablering af energiproducerende anlæg, jf. § 8, stk. 2, nr. 3, kan trække deres ansøgning tilbage og fremsende en ny ansøgning senest den 26. oktober 2020. Den eventuelle nye ansøgning må ikke indeholde en større mængde energibesparelser (MWh), jf. § 12, stk. 2, nr. 2, eller en højere samlet budpris, jf. § 12, stk. 2, nr. 4, end angivet i første fase i den ansøgning, der er trukket tilbage.
Klima-, Energi- og Forsyningsministeriet, den 9. oktober 2020 Dan Jørgensen / Stig Uffe Pedersen 1) I bekendtgørelsen er der medtaget visse bestemmelser fra Europa-Parlamentets og Rådets forordning 972/2020/EU af 2. juli 2020 om ændring af forordning (EU) nr. 1407/2013 for så vidt angår forlængelse og ændring af forordning (EU) nr. 651/2014 for så vidt angår forlængelse og relevante tilpasninger, EU-Tidende 2020, nr.
L 215, side 3. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af disse bestemmelser i loven er således udelukkende begrundet i praktiske hensyn og berører ikke forordningens umiddelbare gyldighed i Danmark.
