 Bekendtgørelse  

 om aftaler om samtrafik i telesektoren m.v.
 I medfør af § 1, stk. 2, § 2, stk. 7, § 3,  

 stk. 1 og 2, § 4, stk. 4, § 17, stk. 3, og  

 § 18, stk. 1, nr. 3 i lov nr. 467 af 12. juni 1996 om  

 konkurrenceforhold og samtrafik i telesektoren, som ændret ved lov nr.  

 391 af 10. juni 1997, om ændring af lov om konkurrenceforhold og  

 samtrafik i telesektoren, og lov nr. 470 af 1. juli 1998 om ændring af  

 lov om forsyningspligt og visse forbrugerforhold inden for telesektoren, lov  

 om tildeling og anvendelse af nummerressourcer m.v., lov om visse forhold  

 på telekommunikationsområdet, lov om konkurrenceforhold og  

 samtrafik i telesektoren, lov om ændring af lov om konkurrenceforhold  

 og samtrafik i telesektoren (Beregning af samtrafikpriser m.v.), og § 7,  

 stk. 9 i lov nr. 470 af 1. juli 1998 om ændring af lov om  

 forsyningspligt og visse forbrugerforhold inden for telesektoren, lov om  

 tildeling og anvendelse af nummerressourcer m.v., lov om visse forhold  

 på telekommunikationsområdet, lov om konkurrenceforhold og  

 samtrafik i telesektoren, lov om ændring af lov om konkurrenceforhold  

 og samtrafik i telesektoren (Beregning af samtrafikpriser m.v.), samt  

 § 3, stk. 1 i lov om visse forhold på  

 telekommunikationsområdet, jf. lovbekendtgørelse nr. 501 af 22.  

 juni 1995, som senest ændret ved lov nr. 470 af 1. juli 1998,  

 fastsættes:
Definitioner § 1. Ved samtrafik forstås, jf. § 1,  

 stk. 3, i lov om konkurrenceforhold og samtrafik i  

 telesektoren:
 1)	Fysisk eller logisk sammenkobling af telenet med henblik på at  

 give slutbrugere hos en udbyder mulighed for at kommunikere med andre  

 slutbrugere hos den samme udbyder eller med slutbrugere hos en anden udbyder  

 eller med henblik på at give slutbrugere adgang til teletjenester, der  

 udbydes af en anden udbyder (koblet samtrafik).
 2)	Leje af infrastrukturkapacitet, herunder leje af faste  

 kredsløb, fysiske infrastrukturstrækninger m.v.
 3)	Tjenesteudbyderaftaler, herunder aftaler om særlig netadgang,  

 for eksempel i form af adgang via andre nettermineringspunkter end dem, der  

 tilbydes slutbrugere, og aftaler om adgang til en gros-køb af  

 abonnementer og samtaleminutter med henblik på videresalg.
 Stk. 2. Ved telenet forstås alle transmissionssystemer  

 og, hvor det er relevant, centraler og andet udstyr, som giver mulighed for  

 fremføring og styring af signaler mellem bestemte termineringspunkter  

 ved hjælp af kabler, radiobølger, lyslederkabler eller ved andre  

 elektromagnetiske fremføringsmåder.
Stk. 3. Ved basale telefonitjenester forstås de  

 grundlæggende bærertjenester, tjenester og faciliteter, der er  

 nødvendige for udbud af teletjenester til slutbrugere i form af  

 tidstro fremføring af tale, fax, datatransmission via modem eller  

 lignende, gennem offentlige koblede net med en båndbredde på 3,1  

 kHz samt ISDN-net, således at slutbrugeren får mulighed for via  

 et nettermineringspunkt at kommunikere med andre slutbrugere.
Adgang til  

 slutbrugerens nettermineringspunkt forudsættes at ske via et eller  

 flere numre, som indgår i den nationale nummereringsplan.
Ved  

 telefoninet forstås telenet, der danner grundlag for formidlingen af  

 telefonitjenester.
Stk. 4. Ved basale datakommunikationstjenester forstås  

 de grundlæggende bærertjenester, tjenester og faciliteter  

 på datakommunikationsområdet, der er baseret på entydige,  

 fælles tekniske specifikationer og er af væsentlig national og  

 international betydning og udbredelse, som er nødvendige for udbud af  

 teletjenester til slutbrugere i form af datakommunikation.
Ved  

 datakommunikationsnet forstås telenet, der danner grundlag for  

 formidlingen af datakommunikationstjenester.
Stk. 5. Ved basale mobilkommunikationstjenester forstås  

 grundlæggende bærertjenester, tjenester og faciliteter på  

 mobilkommunikationsområdet, der er nødvendige for udbud af  

 teletjenester til slutbrugere i form af tidstro tale, datatransmission eller  

 lignende gennem mobilkommunikationsnet, således at slutbrugeren  

 får mulighed for via en mobilterminal at kommunikere med andre  

 slutbrugere eller modtage information (f.eks. personsøgning). Adgang  

 til slutbrugeren forudsættes at ske via et eller flere numre, som  

 indgår i den nationale nummereringsplan.
Ved mobilkommunikationsnet  

 forstås telenet der danner grundlag for formidlingen af  

 mobilkommunikationstjenester.
Stk. 6. Telestyrelsen fastsætter nærmere regler om  

 hvilke grundlæggende bærertjenester, tjenester og faciliteter,  

 der er omfattet af stk. 3-5, jf. også den i stk. 1 indeholdte  

 definition af de enkelte samtrafikprodukter.
Afgrænsningen foretages  

 bl.a. på grundlag af gældende EU-regler (ONP og samtrafik).
Indgåelse af aftaler om samtrafik § 2. Udbydere af offentlige telenet eller  

 teletjenester, der har en stærk markedsposition, skal, jf. § 2,  

 stk. 2, i lov om konkurrenceforhold og samtrafik i telesektoren,  

 imødekomme alle rimelige anmodninger om indgåelse eller  

 ændring af aftaler om koblet samtrafik indenfor følgende  

 områder:
 1)	Telefoninet og basale telefonitjenester.
 2)	Datakommunikationsnet og basale datakommunikationstjenester.
 3)	Mobilkommunikationsnet og basale mobilkommunikationstjenester.
 4)	Øvrig kabel- eller radiobaseret teleinfrastruktur, der  

 anvendes til koblet samtrafik, dog ikke satellitkommunikation.
 Stk. 2. Udbydere af offentlige telenet eller teletjenester,  

 der har en stærk markedsposition, skal imødekomme alle rimelige  

 anmodninger om indgåelse eller ændring af tjenesteudbyderaftaler,  

 jf. § 2, stk. 3, i lov om konkurrenceforhold og samtrafik i  

 telesektoren, inden for følgende områder:
 1)	Basale telefonitjenester.
 2)	Basale datakommunikationstjenester.
 3)	Basale mobilkommunikationstjenester.
 Stk. 3. Anmodninger om indgåelse eller ændring af  

 aftaler om samtrafik som nævnt i stk. 1, 2 og 5, nr. 1 og 3 kan  

 fremsættes af udbydere af telenet eller teletjenester, der offentligt  

 udbyder telenet eller teletjenester, som nævnt i § 1, til flere  

 brugere af offentlige telenet eller tjenester, eller til flere brugere af  

 lukkede telenet eller teletjenester.
 Stk. 4. Udbydere af offentlige telenet eller  

 teletjenester, der har en stærk markedsposition, skal imødekomme  

 alle rimelige anmodninger om leje af infrastrukturkapacitet i telefoninet,  

 datakommunikationsnet og øvrig kabelbaseret infrastruktur,  

 uafhængig af hvilke tjenester den lejede infrastrukturkapacitet  

 anvendes til, jf. § 2, stk. 4, i lov om konkurrenceforhold og  

 samtrafik i telesektoren.
 Stk. 5. Leje af infrastrukturkapacitet, som omfattet af  

 stk. 4, kan bl.a. omfatte:
 1)	Adgang til telenet og de dertil hørende basale teletjenester,  

 herunder adgang på særlige tekniske eller funktionelle  

 vilkår.
 2)	Adgang til faste kredsløb, herunder faste kredsløb med  

 variabel båndbredde.
 3)	Adgang til leje af alle former for fysiske  

 infrastrukturstrækninger helt eller delvist uden  

 tilhørende centraler og andet udstyr, som giver mulighed for  

 fremføring og styring af signaler mellem bestemte  

 termineringspunkter.
 § 3. Udbydere af offentlige telenet eller  

 teletjenester formodes at have en stærk markedsposition, hvis de har en  

 markedsandel på mere end 25 pct. af en telekommunikationsaktivitet i de  

 geografiske områder, hvori de udbyder telenet eller teletjenester, jf.  

 § 2, stk. 5, i lov om konkurrenceforhold og samtrafik i  

 telesektoren.
 Stk. 2. Telestyrelsen kan uanset bestemmelsen i stk. 1  

 træffe beslutning om, at udbydere af offentlige telenet eller  

 teletjenester med en markedsandel på 25 pct. eller mindre skal  

 betragtes som udbydere med en stærk markedsposition, og at udbydere af  

 offentlige telenet eller teletjenester med en markedsandel på mere end  

 25 pct. ikke skal betragtes som udbydere med en stærk markedsposition.  

 Ved beslutninger af denne art skal Telestyrelsen tage udbyderens mulighed for  

 at øve indflydelse på markedsvilkårene, udbyderens  

 omsætning i forhold til størrelsen af markedet, udbyderens  

 kontrol over adgangen til slutbrugere, udbyderens adgang til finansielle  

 ressourcer og udbyderens erfaring med hensyn til udbud af  

 telekommunikationsydelser i betragtning, jf. § 2, stk. 6, i lov om  

 konkurrenceforhold og samtrafik i telesektoren.
 Stk. 3. Telestyrelsen kan træffe beslutning om, at  

 udbydere af offentlige telenet eller teletjenester, der kontrollerer den  

 eneste eksisterende adgang til en eller flere slutbrugere, der er tildelt et  

 eller flere selvstændige abonnentnumre i den samlede danske  

 nummerplan, og som udnytter dette til at nægte andre tjenesteudbydere  

 adgang til slutbrugerne, er forpligtet til at imødekomme alle rimelige  

 anmodninger om indgåelse af aftaler om koblet samtrafik eller  

 indgåelse af tjenesteudbyderaftaler på samme vilkår som  

 udbydere med en stærk markedsposition, jf. § 2, stk. 8, i lov  

 om konkurrenceforhold og samtrafik i telesektoren.
 Stk. 4. Ved fastlæggelsen af om en udbyder af offentlige  

 telenet eller teletjenester har en stærk markedsposition, jf.  

 stk. 1-3, tager Telestyrelsen udgangspunkt i udbyderens andel af den  

 samlede omsætning m.v. på et af følgende  

 markeder:
 1)	Det samlede marked for fastnet- og mobilkommunikationstjenester.
 2)	Markedet for fastnettjenester.
 3)	Markedet for mobilkommunikationstjenester.
 4)	Det relevante marked for leje af infrastrukturkapacitet, herunder  

 leje af faste kredsløb, fysiske infrastrukturstrækninger  

 m.v.
 Stk. 5. Ved markedet for fastnettjenester forstås i  

 denne bekendtgørelse markedet for tjenester, hvis ydelse helt eller  

 delvist består i transmission og rutning af signaler gennem faste  

 offentlige telenet.
 Stk. 6. Ved markedet for mobilkommunikationstjenester  

 forstås i denne bekendtgørelse markedet for tjenester, som  

 består af etablering af radioforbindelse fra en mobilabonnent, og hvor  

 fremføring helt eller delvist foregår via  

 mobilkommunikationsnet.
Stk. 7. Ved det relevante marked for leje af  

 infrastrukturkapacitet, forstås i denne bekendtgørelse markedet  

 for den eller de former for infrastrukturkapacitet, der efterspørges,  

 i et bestemt geografisk område.
Det geografiske område kan  

 dække hele Danmark eller en del heraf.
Stk. 8. En udbyder, der har en stærk markedsposition  

 på et af de i stk. 4, nr. 1-4 nævnte relevante markeder,  

 skal give adgang til samtrafik på objektive, gennemsigtige og  

 ikke-diskriminerende vilkår på dette marked, jf. stk. 9.  

 Udbydere af offentlige telenet eller teletjenester, der har en stærk  

 markedsposition, skal således efter anmodning fra Telestyrelsen eller  

 den, der anmoder om indgåelse af en aftale om samtrafik, dokumentere,  

 at udbyderen under tilsvarende forhold anvender samme betingelser over for  

 andre udbydere, der stiller samme tjenester til rådighed, og at  

 udbyderen stiller samtrafikydelser til rådighed for andre på  

 samme vilkår og med samme kvalitet, som de stilles til rådighed  

 for udbyderes egne tjenester eller for tjenester under deres datterselskaber  

 eller partnere, når dette er relevant, jf. § 2, stk. 10 i lov  

 om konkurrenceforhold og samtrafik i telesektoren.
Ved indgåelse af  

 aftaler om samtrafik som nævnt i § 1, stk. 1, nr. 3, skal den  

 i 2. pkt. nævnte dokumentation alene forelægges for  

 Telestyrelsen.
 Stk. 9. Ikke-diskriminerende vilkår, jf. stk. 8,  

 omfatter bl.a. tilslutningsmuligheder, servicekvalitet, leveringstider,  

 fejlrettelse og information om de net og tjenester, der er omfattet af  

 samtrafikforpligtelsen.
 § 4. Telestyrelsen træffer afgørelse  

 om hvorvidt en udbyder af offentlige telenet eller teletjenester har en  

 stærk markedsposition, jf. § 3.
 Stk. 2. Telestyrelsen vurderer på grundlag af  

 eksisterende relevante statistiske og andre oplysninger om en udbyder af  

 telenet eller teletjenester må formodes at have en stærk  

 markedsposition på det relevante marked og retter i bekræftende  

 fald henvendelse til udbyderen med henblik på indhentelse af  

 nærmere oplysninger om udbyderens aktiviteter, som kan danne grundlag  

 for en konkret afgørelse af om udbyderen skal betragtes som havende en  

 stærk markedsposition.
 Stk. 3. Telestyrelsen kan af udbydere af offentlige telenet  

 eller teletjenester kræve alle oplysninger, som skønnes  

 relevante med henblik på afgørelse af, hvilke markedsandele den  

 pågældende udbyder har på et eller flere delmarkeder.
 Stk. 4. En udbyder af offentlige telenet eller teletjenester  

 kan anmode Telestyrelsen om at træffe afgørelse om, hvorvidt den  

 pågældende udbyder på anmodningstidspunktet har en  

 stærk markedsposition.
§ 5. Udbydere af offentlige telenet eller  

 teletjenester, der har en stærk markedsposition, skal efter anmodning  

 fra en aftalepart tilvejebringe de nødvendige oplysninger  

 vedrørende de enkelte slutbrugeres forbrug, med henblik på  

 taksering heraf.
Oplysninger givet med henblik herpå må ikke af  

 den modtagende part anvendes i andre øjemed.
Udbydere med en  

 stærk markedsposition er ikke i henhold til § 2 forpligtede til at  

 overtage opgaver vedrørende opkrævning af regningsbeløb,  

 kreditvurdering og kreditrisiko vedr. slutbrugere, kundeservice m.v.
 Stk. 2. Samtrafikaftaler må ikke indeholde  

 pakkeløsninger eller bundtning, som tvinger en aftalepart til at  

 betale for ydelser, der ikke vedrører den ønskede samtrafik,  

 eller til at levere eller modtage ydelser, som ikke har relation til  

 samtrafikken.
 Stk. 3. Stk. 2 finder ikke anvendelse på udbud af  

 samtrafikydelser på mobilkommunikationsmarkedet.
Samtrafikpriser § 6. Udbydere af offentlige telenet eller  

 teletjenester, der har en stærk markedsposition på det samlede  

 marked for fastnet- og mobilkommunikation, på markedet for leje af  

 infrastrukturkapacitet, eller på fastnetmarkedet skal ved  

 indgåelsen af aftaler om koblet samtrafik give adgang til priser, der  

 maksimalt kan udgøre summen af følgende beløb:
 1)	De ekstra driftsomkostninger ved at gennemføre  

 samtrafikken.
 2)	En forholdsmæssig andel af afskrivninger og forrentning af de  

 nye investeringer, der er nødvendige for at gennemføre  

 samtrafikken.
 3)	En forholdsmæssig andel af afskrivninger og forrentning af de  

 øvrige investeringer på den del af nettet, der anvendes til at  

 gennemføre samtrafikken.
 4)	En forholdsmæssig andel af en andel af de driftsomkostninger,  

 der er snævert forbundet med frembringelsen af samtrafikydelsen.
 5)	En fortjeneste på 12% af summen af de i nr. 1-4 indeholdte  

 omkostninger.
 Stk. 2. Med de i stk. 1, nr. 1, nævnte ekstra  

 driftsomkostninger ved at gennemføre samtrafikken forstås i  

 denne bekendtgørelse de forøgede driftsomkostninger, der er en  

 følge af afviklingen af den pågældende samtrafik, og som  

 derfor vil bortfalde, hvis den pågældende samtrafik  

 ophørte.
Stk. 3. Den i stk. 1, nr. 2, nævnte  

 forholdsmæssige andel beregnes som andelen af den samlede trafik i de  

 dele af det net tilhørende udbyderen med stærk markedsposition,  

 som samtrafikken vedrører.
Kun investeringer, som kommer både  

 udbyderen med stærk markedsposition og udbydere, der ønsker  

 samtrafik, til gode, er omfattet af bestemmelsen, jf. også  

 stk. 9.
 Stk. 4. Den i stk. 1, nr. 2 og 3 nævnte forrentning  

 udgør Nationalbankens diskonto plus 4 % p.a.
 Stk. 5. Den i stk. 1, nr. 2 og 3, nævnte  

 afskrivning fastsættes efter en lineær skala, hvor  

 afskrivningsperioden fastsættes til 20 år for bygninger og 10  

 år for centraler, transmissionsudstyr og kabler og kabelveje.
 Stk. 6. Den andel af driftsomkostningerne, jf. stk. 1,  

 nr. 4, hvoraf der kan indregnes en forholdsmæssig andel i prisen for  

 koblet samtrafik fastsættes med udgangspunkt i markedsandelen på  

 det relevante marked, jf. § 3, stk. 4, og udgør:
 1)	30% af driftsomkostningerne ved en markedsandel for den udbyder, der  

 har en stærk markedsposition, på over 80%.
 2)	100% af driftsomkostningerne ved en markedsandel for den udbyder,  

 der har en stærk markedsposition, på 80% eller  

 derunder.
 Stk. 7. Ved den i stk. 1, nr. 2-4, anførte  

 forholdsmæssige andel forstås samtrafikkens procentvise andel af  

 den samlede trafik i den del af nettet, der anvendes til at gennemføre  

 samtrafikken.
 Stk. 8. Omkostninger ved abonnentledningsnettet kan ikke  

 indregnes ved fastsættelsen af samtrafikpriser for koblet  

 samtrafik.
 Stk. 9. Afskrivningerne og forrentningen af de nye  

 investeringer, der er nødvendige for at gennemføre  

 samtrafikken, og som udelukkende kommer den, der anmoder om samtrafik, til  

 gode, betales fuldt ud af den pågældende ved etableringen af  

 samtrafikken.
 Stk. 10. Udbydere, der har en stærk markedsposition  

 på det samlede marked for fastnet- og mobilkommunikation, på  

 markedet for leje af infrastrukturkapacitet eller på fastnetmarkedet,  

 skal efter anmodning fra Telestyrelsen eller den, der anmoder om  

 indgåelse af en aftale om samtrafik, dokumentere, at de  

 samtrafikpriser, der forlanges i forbindelse med koblet samtrafik, er  

 beregnet efter reglerne i stk. 1, og at prisen for leje af  

 infrastrukturkapacitet er beregnet efter reglerne i stk. 12.
 Stk. 11. Telestyrelsen kan nedsætte de efter stk. 1  

 beregnede samtrafikpriser, hvis der kan fremlægges dokumentation for,  

 at prisniveauet for tilsvarende samtrafikydelser i tilsvarende danske eller  

 udenlandske samtrafikaftaler er lavere end de efter stk. 1 beregnede  

 samtrafikpriser.
Stk. 12. Prisen for leje af infrastrukturkapacitet beregnes  

 som anført i stk. 1, nr. 1-4, tillagt en fortjeneste af  

 summen af de i stk. 1, nr. 1-4 indeholdte omkostninger, jf.  

 stk. 13, idet der dog ved den i stk. 1, nr. 2-4, anførte  

 forholdsmæssige andel forstås samtrafikkens procentvise andel af  

 den samlede kapacitet i den del af nettet, der anvendes til at  

 gennemføre samtrafikken.
Den forholdsmæssig andel beregnes ud  

 fra en opgørelse af hvor meget kapacitet den enkelte  

 beslaglægger.
Den i stk. 1, nr. 4, forholdsmæssige andel  

 beregnes som en forholdsmæssig andel af de samlede driftsomkostninger,  

 der er snævert forbundet med det net, der udlejes helt eller delvist,  

 uanset markedsandelens størrelse.
 Stk. 13. Den i stk. 12, 1. pkt. nævnte fortjeneste  

 fastsættes for leje af infrastrukturkapacitet, herunder leje af faste  

 kredsløb og leje af fysiske infrastrukturstrækninger, til 12  

 %.
Stk. 14. Telestyrelsen kan, når Telestyrelsen  

 skønner, at det er berettiget for at sikre reel konkurrence,  

 træffe afgørelse om, at udbydere, der har en stærk  

 markedsposition på fastnet- eller mobilkommunikationsmarkedet, skal  

 give adgang til samtrafik, som nævnt i § 1, stk. 3, nr. 3, i  

 lov om konkurrenceforhold og samtrafik i telesektoren, til  

 omkostningsbaserede priser, herunder at en sådan udbyder skal give  

 adgang hertil til priser beregnet med udgangspunkt i slutbrugerprisen, som  

 denne fremgår af listepriser for abonnementer og samtalepriser,  

 korrigeret for sparede omkostninger.
Denne korrigering udgør 21%.
Afvisning af anmodninger om samtrafik § 7. Udbydere af offentlige telenet eller  

 teletjenester, der har en stærk markedsposition, kan afvise anmodninger  

 om indgåelse eller ændring af aftaler om samtrafik, hvis  

 udbyderen kan sandsynliggøre, at indgåelse eller ændring  

 af den pågældende samtrafikaftale vil indebære, at de  

 berørte telenets og teletjenesters driftssikkerhed, integritet og  

 indbyrdes interoperabilitet, eller beskyttelsen af tjeneste- og netinterne  

 data, netudstyr, programmel og lagrede data, herunder personrelaterede data,  

 personoplysninger, fortrolig information og privatlivets fred, ikke kan  

 opretholdes.
Stk. 2. Udbydere af offentlige telenet eller teletjenester,  

 der har en stærk markedsposition, kan afvise anmodninger om  

 indgåelse eller ændring af aftaler om samtrafik, hvis en  

 samtrafikaftales gennemførelse nødvendiggør udbygninger  

 af geografisk, kapacitetsmæssig eller funktionel art, som ikke kan  

 gennemføres uden væsentlige tekniske eller økonomiske  

 problemer for udbyderen.
Der vil som udgangspunkt være tale om  

 væsentlige tekniske problemer, hvis der ikke på det  

 internationale marked for telekommunikationsudstyr findes tilgængelige,  

 internationalt standardiserede og afprøvede tekniske løsninger.  

 Der vil som udgangspunkt være tale om væsentlige  

 økonomiske problemer, hvis den garanterede gennemsnitlige årlige  

 bruttoindkomst ved samtrafikaftalen, beregnet på grundlag af de  

 første 2 år, udgør et mindre beløb end 25 % af de  

 omkostninger, der er forbundet med udbygningen.
I forbindelse med  

 samtrafikaftaler, der som følge af gensidighed med hensyn til trafik  

 ikke indeholder betaling mellem parterne, anvendes den beregnede  

 bruttoindkomst hos udbyderen.
 Stk. 3. Sager om adgang til udbyderens lokaler, er ikke  

 omfattet af stk. 2.
Stk. 4. Afvisning af anmodninger om indgåelse eller  

 ændring af samtrafikaftaler, jf. stk. 1-2, kan indbringes for  

 Telestyrelsen.
Telestyrelsen træffer i henhold til § 3,  

 stk. 3-4, i lov om konkurrenceforhold og samtrafik i telesektoren  

 afgørelse om, hvorvidt afvisninger er berettigede.
Ved Telestyrelsens  

 vurdering af om afvisninger efter stk. 2 er berettigede, vil det blive  

 taget i betragtning, om der ud fra en teknisk og økonomisk synsvinkel  

 er alternative muligheder for at gennemføre den ønskede  

 samtrafik.
Afbrydelse af samtrafik § 8. Såfremt en aftalepart i en  

 samtrafikaftale med henvisning til de i § 7, stk. 1, nævnte  

 hensyn ønsker at afbryde en allerede iværksat samtrafik, skal  

 der rettes henvendelse til Telestyrelsen herom.
Telestyrelsen træffer  

 herefter afgørelse om, hvorvidt det er berettiget at afbryde  

 samtrafikken.
 Stk. 2. Uanset stk. 1 kan en aftalepart afbryde samtrafik  

 i de områder, der berøres, umiddelbart og uden forudgående  

 inddragelse af Telestyrelsen, hvis det kan dokumenteres, at den anden parts  

 trafik har forårsaget nedbrud af net eller tjenester eller lignende,  

 eller at der er overhængende risiko herfor.
Stk. 3. Klager over afbrydelse af samtrafik i henhold til  

 stk. 2 kan indbringes for Telestyrelsen.
Telestyrelsen træffer i  

 henhold til § 3, stk. 3-4, i lov om konkurrenceforhold og samtrafik  

 i telesektoren afgørelse om, hvorvidt afbrydelse er berettiget.
Internationale samtrafikaftaler § 9. Telestyrelsen træffer afgørelse  

 om, hvorvidt en udbyder af offentlige telenet eller teletjenester, der har en  

 stærk markedsposition, kan få internationale samtrafikaftaler  

 eller dele heraf fritaget fra at blive gjort offentligt tilgængelige.  

 Fritagelse vil kunne ske hvis det dokumenteres, at aftaleparten har hjemsted  

 i et andet land, at der reelt er tale om samtrafik ud over Danmarks  

 grænser, og at der ikke kræves offentliggørelse af  

 samtrafikaftaler i aftalepartens hjemland.
 Stk. 2. Hvis der i aftalepartens hjemland findes regler om  

 offentliggørelse af samtrafikaftaler, som er mindre omfattende end her  

 i landet, kan fritagelsen som nævnt i stk. 1 ikke blive mere  

 vidtgående end disse regler tilsigter.
Regnskabsregler § 10. Følgende skal gennemføre en  

 regnskabsmæssig adskillelse af en række særskilte  

 forretningsområder:
 1)	Udbydere af offentlige telenet eller teletjenester omfattet af  

 § 2, stk. 2 og 4 i lov om konkurrenceforhold og samtrafik i  

 telesektoren, der har en stærk markedsposition, på et eller flere  

 af de i § 3, stk. 4, nævnte markeder.
 2)	Virksomheder indenfor jernbanedrift, forsyningsvirksomheder inden  

 for gas, vand, varme og elektricitet, samt kommuner og kommunale  

 fællesskaber og offentlige institutioner i øvrigt, der udbyder  

 offentlige telenet eller teletjenester, jf. § 17, stk. 2, i lov om  

 konkurrenceforhold og samtrafik i telesektoren.
 Stk. 2. Der skal som minimum foretages en  

 regnskabsmæssig adskillelse af følgende  

 forretningsområder:
 1)	Udbud af telenet og dertil hørende basale teletjenester  

 (basale telefonitjenester og basale datakommunikationstjenester, jf.  

 § 1, stk. 3 og 4).
 2)	Udbud af telefonitjenester til slutbrugere.
 3)	Udbud af datakommunikationstjenester til slutbrugere.
 4)	GSM-net og dertil hørende basale tjenester.
 5)	NMT-net og dertil hørende basale tjenester.
 6)	DCS1800-net og dertil hørende basale tjenester.
 7)	OPS-net og dertil hørende basale tjenester.
 8)	ERMES-net og dertil hørende basale tjenester.
 9)	Mobilkommunikationstjenester, der ikke er omfattet af pkt. 4-8.
 10)	Øvrige teleaktiviteter, herunder udbud af de under pkt. 1 og  

 2 nævnte, hvor der anvendes kommercielle rabatter.
 Stk. 3. Hvis en forsyningspligtudbyder, jf. lov om  

 forsyningspligt og visse forbrugerforhold inden for telesektoren,  

 ønsker at få dækket dokumenteret underskud ved udbud af  

 forsyningspligtydelser, skal anmodningen herom ledsages af et  

 selvstændigt regnskab for de enkelte forsyningspligtydelser.
Stk. 4. Der skal en gang årligt udarbejdes  

 driftsøkonomisk regnskab for de enkelte forretningsområder  

 opstillet efter årsregnskabslovens principper, og der skal opstilles  

 åbningsbalancer for de enkelte forretningsområder.
For kommuner  

 og kommunale fællesskaber gælder dog de regler om  

 omkostningskalkulation og regnskabsføring, som fremgår af  

 Indenrigsministeriets bekendtgørelse nr. 533 af 28. juli 1995.
 Stk. 5. Ved udskillelse af forretningsområder skal  

 følgende fordelingsprincipper anvendes:
 1)	Direkte omkostninger vedrørende etablering, drift og  

 vedligeholdelse af den pågældende aktivitet, samt  

 markedsføring og fakturering af denne, henføres direkte.
 2)	Fællesomkostninger, dvs. omkostninger, der ikke entydigt kan  

 henføres til den enkelte aktivitet fordeles så vidt muligt  

 på grundlag af en analyse af omkostningernes oprindelse.
3)	Er den i nr. 2 nævnte analyse ikke mulig, skal  

 fællesomkostningerne fordeles på grundlag af en indirekte  

 tilknytning mellem disse og en anden omkostningskategori eller gruppe af  

 omkostningskategorier for hvilken en direkte tilknytning eller fordeling er  

 mulig.
En sådan indirekte tilknytning baseres på indbyrdes  

 sammenlignelige omkostningsstrukturer.
 4)	Kan der hverken findes noget direkte eller indirekte grundlag for  

 fordeling af fællesomkostningerne, fordeles omkostningerne efter en  

 generel fordelingsnøgle beregnet på grundlag af forholdet mellem  

 samtlige omkostninger, som direkte hidrører fra eller indirekte  

 tilskrives dels den pågældende aktivitet, dels andre  

 aktiviteter.
 5)	Indtægter, der erhverves som led i udbyderens varetagelse af  

 aktiviteterne i et forretningsområde, fordeles efter de under nr. 1-4  

 nævnte principper for fordeling af omkostninger.
 6)	Indtægter, der ikke erhverves som et led i udbyderens  

 varetagelse af aktiviteterne i et forretningsområde, må ikke  

 henføres til regnskabet for forretningsområdet.
 Stk. 6. Oplysninger om evt. ændringer i udbyderens  

 interne retningslinier eller praksis for fordelingen af omkostninger og  

 indtægter på de enkelte selvstændige  

 forretningsområder inden for rammerne af bestemmelserne i stk. 5,  

 skal medtages i den årlige indberetning af regnskaber m.v. i  

 medfør af § 12.
 Stk. 7. Regnskabet for de enkelte forretningsområder  

 skal desuden opbygges således, at det giver mulighed for at kontrollere  

 hvorvidt omkostningerne i forbindelse med de forskellige typer  

 samtrafikydelser kun omfatter de direkte omkostninger, som kan medregnes ved  

 beregning af priser for disse typer samtrafik.
 § 11. Med henblik på foranstaltninger mod  

 skadelige virkninger af konkurrencebegrænsninger gælder  

 følgende:
 1)	Etablering af åbningsbalancer og overførsler af midler,  

 herunder pengeoverførsler og tilrådighedsstillelse af kapital og  

 udstyr mellem et selvstændigt forretningsområde og den  

 øvrige virksomhed skal ske på markedsøkonomiske  

 vilkår, og være baseret på en normal forrentning af den  

 investerede kapital.
2)	Intern afregning af ydelser mellem et selvstændigt  

 forretningsområde og den øvrige virksomhed skal ske til  

 markedspriser.
I mangel af en markedspris skal der foretages en kalkulation  

 af de omkostninger, inklusive markedsmæssig forrentning, der er knyttet  

 til produktionen af de pågældende ydelser.
Ydelser skal leveres  

 til tredjemand på samme vilkår og til samme priser som de, der  

 gælder for udbyderens interne afregning af tilsvarende ydelser.
 3)	Ved benyttelse af fælles produktionsfaciliteter skal der ske  

 en prisfastsættelse til markedspris.
 Stk. 2. Uanset stk. 1 skal ydelser, der er omfattet af  

 aftaler om samtrafik, afregnes til priser, der følger af § 6.
§ 12. De i § 10, stk. 1, nævnte  

 udbydere indsender regnskaber for hvert selvstændigt  

 forretningsområde samt regnskaber med eventuelt koncernregnskab og  

 årsberetning for hele virksomheden til Telestyrelsen senest 6  

 måneder efter afslutningen af regnskabsåret.
Regnskaberne skal  

 være revideret af statsautoriseret eller registreret revisor og  

 ledsages af erklæring fra revisor, der vedrører overholdelsen af  

 de krav, der fremgår af §§ 10 og 11 i denne  

 bekendtgørelse.
 § 13. Telestyrelsen udøver det  

 regnskabsmæssige tilsyn overfor de udbydere, der er omfattet af de  

 særlige regnskabsregler i denne bekendtgørelse.
 Stk. 2. I forbindelse med Telestyrelsens tilsyn efter  

 stk. 1 indhenter Telestyrelsen en udtalelse fra Konkurrencerådet  

 om, hvorvidt der foreligger en overtrædelse af reglerne om  

 krydssubsidiering i § 11, stk. 1.
 Stk. 3. Konkurrencerådets udtalelse er bindende for  

 Telestyrelsens afgørelse i medfør af den regnskabsmæssige  

 tilsynsforpligtelse.
 § 14. Indretningen af regnskaberne som  

 anført i § 10, stk. 1-6, skal for udbydere nævnt i  

 § 10, stk. 1, nr. 1 være gennemført senest 18  

 måneder efter at Telestyrelsen har meddelt en udbyder af offentlige  

 telenet eller teletjenester, at den pågældende betragtes som  

 havende en stærk markedsposition.
 Stk. 2. Tele Danmark A/S og Dansk MobilTelefon I/S skal senest  

 den 1. januar 1998 have gennemført indretningen af regnskaberne som  

 anført i § 10, stk. 1-6. Indtil dette tidspunkt gælder  

 de nuværende regnskabskrav.
 Stk. 3. Udbydere som nævnt i § 10, stk. 1, nr.  

 2, skal senest den 1. januar 1999 have gennemført en indretning af  

 regnskaberne som anført i § 10, stk. 1-6.
Straffebestemmelser § 15. Telestyrelsen kan udstede påbud og  

 pålægge dagbøder med henblik på opfyldelse af de i  

 §§ 10 og 12-14 nævnte forhold.
 § 16. Med bøde straffes den, der  

 overtræder §§ 10-12 og 14.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttræden § 17. Bekendtgørelsen træder i kraft  

 den 1. januar 1999.
 Stk. 2. Bekendtgørelse nr. 657 af 18. august 1997,  

 ophæves.
