 Der blev klaget over, at der ikke blev foranlediget foretaget de  

 nødvendige undersøgelser og ikke iværksat den  

 nødvendige behandling.
Klage over behandling af forkalkning af  

 kranspulsårene Patientklagenævnet fandt ikke anledning til kritik af de  

 læger, der var involveret i behandlingen af patienten på de to  

 sygehuse.
Nævnt lagde herved vægt på, at patienten i det  

 væsentlige tidligere var rask og ved indlæggelsen var  

 upåvirket med normalt blodtryk og uden åndenød i hvile,  

 samt at foretaget røntgenundersøgelse af lungerne ikke viste  

 tegn på nedsat funktion.
Supplerende ultralydsscanning af hjertet viste  

 normal funktion af venstre hjertekammer samt ufuldstændig lukning af  

 klapperne mellem venstre forkammer og hjertekammer.
Videre lagde nævnet  

 vægt på, at resultaterne af de foretagne undersøgelser var  

 forenelige med, at patienten ikke havde nedsat pumpefunktion, og at  

 tilstanden var uændret fra forundersøgelsen, foretaget 1½  

 måned tidligere, hvor det var vurderet, at hun havde forkalkning af  

 kranspulsårene i relativ stabil fase.
Endvidere lagde nævnet vægt på, at en gennemgang af den  

 fremsendte film fra undersøgelsen viste, at der ikke var tegn på  

 beskadigelse af kranspulsårene under operationen.
Videre lagde  

 nævnet vægt på, at lægen valgte ikke at standse  

 operationen, da det forhøjede fyldningstryk opstod, idet den  

 efterfølgende undersøgelse var absolut nødvendig for at  

 kunne tilbyde relevant behandling.
Endelig lagde nævnet vægt  

 på, at efterfølgende undersøgelse af hjertets tre  

 kranspulsårer viste, at disse var endog svært forsnævrede  

 og næsten tillukkede.
