Nr BTL 320 Betænkning over Forslag til lov om ændring af lov om individuel  

 boligstøtte, lov om byfornyelse og boligforbedring, lov om boligbyggeri og  

 realkreditloven (Bofællesskaber, støtte til etablering og drift samt  

 individuel boligstøtte)   

 Nr L 320 1992-93, 1. samling Afgivet af Boligudvalget Afgivet: 19930617 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlige henvendelser fra:
Andelsboligforeningernes Fællesrepræsen- tation, Boligselskabernes Landsforening, De Samvirkende Invalideorganisationer og Bolig-, Motor- og Hjælpemiddeludvalget, Kommunernes Landsforening, Københavns Magistrat, 3. afd. og Realkreditrådet.
 Der er af boligministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de af  

 boligministeren stillede ændringsforslag.
 Et mindretal (Det Konservative Folkepartis og Venstres medlemmer af  

 udvalget) indstiller lovforslaget til forkastelse ved 3. behandling.
Mindretallet betragter regeringens samlede økonomiske udspil som en  

 helhed.
Da Det Konservative Folkeparti og Venstre er modstandere af  

 regeringens samlede plan, vil de to partier stemme imod alle regeringens  

 lovforslag, uanset at partierne ville kunne støtte enkelte af lovforslagene,  

 hvis de ikke indgik i den fremlagte helhed.
Nogle af forslagene har partierne  

 ved tidligere lejligheder selv fremlagt, men i helt andre sammenhænge.
Regeringens samlede økonomiske plan består af tre elementer: Nye  

 offentlige udgifter, ændringer i dagpengesystemet og omlægning af  

 skattesystemet.
Samlet lægger disse tre elementer op til en ny kurs i den  

 økonomiske politik, som har en forkert ideologisk drejning og er økonomisk  

 uansvarlig.
 For det første har regeringen foreslået nye offentlige udgifter på 11-12  

 mia. kr. i 1994. Regeringen har dermed brudt de sidste 10 års stramme  

 udgiftspolitik og har sat kursen mod nye udvidelser af den offentlige sektor.
For det andet indebærer den foreslåede skatteomlægning, at det private  

 erhvervslivs kapitalgrundlag i de kommende år vil blive udhulet af  

 avanceskatter på aktier, ejendomme og goodwill samtidig med, at  

 erhvervslivets konkurrenceevne bliver forringet.
Boligudgiften for boligejere  

 vil stige, således at de private ejerboliger stilles ringere i forhold til de  

 offentligt støttede udlejningsboliger.
Den foreslåede bruttoskat vil forringe  

 vilkårene for ny privat pensionsopsparing.
 For det tredje har regeringen fremlagt en arbejdsmarkedspolitik, som slet  

 ikke løser strukturproblemerne på arbejdsmarkedet, men tværtimod cementerer  

 de bestående stivheder og lægger grunden til forøgede udgifter til  

 arbejdsmarkedspolitikken i de kommende år.
 Samlet udgør regeringens økonomiske udspil en ideologisk drejning, hvor  

 den offentlige sektor vil vokse kraftigt, medens der bliver lagt større  

 byrder på den private sektor.
 Mindretallet finder det aldeles utroværdigt og uansvarligt, når regeringen  

 lover skattelettelser samtidig med, at de offentlige udgifter og underskuddet  

 på de offentlige budgetter vokser.
 Den nye kurs mod større offentlige udgifter vil tværtimod udløse store  

 skatteregninger i fremtiden.
 Der er enkelte forslag om skattelettelser m.v. i den samlede pakke, som  

 mindretallet ud fra en isoleret betragtning ville kunne støtte.
 En ansvarlig økonomisk politik kræver imidlertid, at lettelser og  

 finansiering hører sammen.
Mindretallet er derfor nødt til at se forslagene om lettelser og  

 skærpelser under eet.
Da regeringen ikke har taget initiativ til reelle  

 forhandlinger om den samlede økonomiske plan, har mindretallet ikke fået  

 mulighed for at opnå grundlæggende ændringer i regeringens udspil.
I  

 konsekvens heraf vil mindretallet stemme imod alle regeringens lovforslag.
 Et andet mindretal (Socialistisk Folkepartis medlemmer af udvalget)  

 vil redegøre for sin stilling til lovforslaget og de stillede ændringsforslag  

 ved 2. behandling.
 Et tredje mindretal (Fremskridtspartiets medlem af udvalget)  

 indstiller lovforslaget til vedtagelse med det af mindretallet  

 stillede ændringsforslag.
Ændringsforslag Til § 1Af et mindretal (FP):
 1) Efter nr. 7 indsættes som nye numre:
 »01. I § 12 a, stk. 1 , indsættes efter »siden  

 udgangen af 1992,» ordene: »og som ikke er omfattet af § 12  

 b,».
 02. Efter § 12 a indsættes som ny paragraf:
»§ 12 b.
For folkepensionister, der har oppebåret boligydelse  

 siden udgangen af 1992, nedsættes den boligudgift, der er opgjort efter §§ 10  

 og 11 i henhold til reglerne i stk. 2. Bestemmelsen finder ikke anvendelse,  

 hvis boligydelsesmodtageren efter udgangen af 1992 fraflytter den bolig,  

 hvortil der er udbetalt boligydelse ved udgangen af 1992.
Stk. 2. Ved opgørelsen medregnes for een person boligudgiften pr.  

 m2 bruttoetageareal for 65 m2. For hver af de øvrige personer i husstanden  

 medregnes m2-udgiften for 20 m2 bruttoetageareal.
For de følgende 20 m2  

 medregnes 75 pct. af m2-udgiften, og for yderligere 20 m2 medregnes 50 pct.
 Stk. 3. Såfremt nogen af husstandsmedlemmerne er stærkt  

 bevægelseshæmmede og boligen er egnet herfor, medregnes ved opgørelsen for  

 een person boligudgiften pr. m2 bruttoetageareal for 75 m2. Stk. 2, 2. og 3.  

 pkt., finder tilsvarende anvendelse.
Stk. 4. Såfremt et eller flere værelser fremlejes, fremlånes,  

 udlejes eller anvendes til erhvervsformål, fradrages der ved beregningen et  

 beløb i boligudgiften efter stk. 1-3, der mindst skal svare til den  

 forholdsmæssige del af lejen efter antallet af værelser i  

 lejligheden.«» Af boligministeren , tiltrådt af et flertal (S, CD, RV og  

 KRF):
 2) I det under nr. 8 foreslåede § 24 c, stk. 1,  

 indsættes efter nr. 3 som nyt nummer:
»4) Til personer omfattet af § 24 a, stk. 1, nr. 3 og 4, i kollektive  

 bofællesskaber, hvor en eller flere beboere er ejer, medejer eller på anden  

 måde omfattet af personkredsen i § 18, den enkelte beboers faktiske andel af  

 den samlede boligudgift til boligen opgjort efter § 18.« 3) I de under nr. 8 foreslåede § 24 d, stk. 1, 4. pkt.,  

 § 24 d, stk. 2, 4. pkt., og § 24 e, stk. 3, 4. pkt., ændres  

 »hos en af forældrene« til: »hos den af forældrene, hos hvem  

 barnet er medtaget ved opgørelse af husstandsindkomsten, jf. § 8, stk.  

 8«.
 Til § 3 4) I det under nr. 5 foreslåede § 86 f, stk. 2,  

 1. pkt. , indsættes efter »kommunalbestyrelse«: »eller et  

 amtsråd«, og efter »kommunalbestyrelsen«: »eller  

 amtsrådet«.
 5) I det under nr. 5 foreslåede § 86 f, stk. 2, 2.  

 pkt. , ændres »kommunens« til: »kommunalbestyrelsens eller  

 amtsrådets«.
Bemærkninger Til nr. 1 Ændringsforslaget indebærer, at folkepensionister, der har  

 oppebåret boligydelse siden udgangen af 1992, har ret til boligstøtte til et  

 yderligere antal kvadratmeter end dem, der efter stramningen af arealnormen  

 ydes boligstøtte til. Ændringsforslaget er stort set identisk med det  

 ændringsforslag, forslagsstillerne stillede i forbindelse med ændringen af  

 lov om individuel boligstøtte i december 1991 (L 146).
 Til nr. 2 Det kan forekomme, at et 55+bofællesskab etableres i en  

 lejlighed i et to- eller flerfamilieshus, som en eller flere af  

 bofællesskabsdeltagerne ejer, eller i en af de øvrige særlige boligformer,  

 der er nævnt i lovens § 18, og for hvilke boligudgiften ved almindelig  

 boligstøtteberegning opgøres efter § 18 og den i medfør heraf udstedte  

 bekendtgørelse.
 Det foreslås derfor, at boligudgiften for bofællesskabsdeltagere i en  

 sådan bolig på samme måde som boligudgiften i andre boligtyper, jf. den  

 foreslåede § 24 c, stk. 1, nr. 1-3, opgøres som den enkelte  

 bofællesskabsdeltagers faktiske andel af boligudgiften for hele den fælles  

 bolig, dvs. her boligudgiften efter § 18.
 Til nr. 3 Det foreslås præciseret, at i de tilfælde, hvor et barn bor i et  

 bofællesskab med begge forældre eller eventuelle bedsteforældre, jf. § 7,  

 medregnes barnet i alle relationer, dvs. med hensyn til såvel indkomst som  

 boligudgift og maksimal boligstøtte hos den samme af forældrene.
Til nr. 4 og 5 Ændringsforslagene sikrer amtsrådet mulighed for at få  

 indflydelse på anvisningen i de bofællesskaber, hvor amtsrådet deltager i  

 finansieringen.
Yderligere forpligter forslaget amtsrådet til at dække et  

 eventuelt lejetab, hvis der opstår tomme boenheder, som amtsrådet har  

 anvisningsret til.
