 Moderen havde ansøgt rettidigt om børnebidraget, og da det ikke kunne  

 tilregnes hende, at faderskabssagen var trukket ud, blev bidrag i  

 overensstemmelse med hovedreglen herom fastsat med virkning fra barnets  

 fødsel.
 Barnet blev født den 04/10/1988. Den bidragspligtige blev opgivet som  

 mulig fader ved ansøgning modtaget i statsamtet den 30/12/1988, men faderen  

 blev p.g.a. problemer med at identificere ham først gjort bekendt med  

 faderskabssagen den 29/11/1990.
 Statsamtet fastsatte bidrag med virkning fra barnets fødsel.
Civilretsdirektoratet stadfæstede denne afgørelse, idet man lagde vægt på,  

 at moderen havde søgt rettidigt om bidrag, og at det ikke kunne lægges hende  

 til last, at faderen først blev gjort bekendt med faderskabssagen i november  

 1990, da dette ikke skyldtes hendes forhaling af faderskabssagen.
Uanset et  

 eventuelt indrettelseshensyn til faderen blev bidrag derfor fastsat med  

 virkning fra barnets fødsel.
