 Avancen ved en enkeltstående obligationsterminsforretning blev anset  

 for skattepligtig i henhold til statsskattelovens § 4 f.
Revisor A klagede for indkomståret 1985 over, at hans selvangivne indkomst  

 var forhøjet med 5.086 kr.
Dette skyldtes, at amtsligningsrådet havde anset  

 en gevinst ved en enkeltstående obligationsterminsforretning for at være uden  

 sammenhæng med erhvervsmæssige aktiviteter, hvorfor indtægten ved denne  

 forretning var anset for indkomstskattepligtig i medfør af statsskattelovens  

 § 4 f.
 Klageren forklarede, at han i slutningen af februar måned havde truffet  

 aftale med sin bankforbindelse om, at banken pr. 27. marts 1985 til ham  

 skulle købe for nominelt 250.000 kr. obligationer til kurs 80,9632. Klageren  

 havde herefter givet besked om, at obligationerne skulle afhændes samme dag,  

 hvor kursen faktisk havde vist sig at være 83,2550, hvilket havde givet  

 klageren en gevinst på 5.086 kr.
 Klageren bestred at skulle være indkomstskattepligtig af fortjenesten ved  

 en enkeltstående terminsforretning.
Landsskatteretten fandt efter det oplyste, at en  

 obligationsterminsforretning som den omhandlede måtte betragtes som et  

 væddemål, da den var foretaget uden sammenhæng med erhvervsmæssig aktivitet,  

 og da klageren ikke havde været ejer af den fordring, som var genstand for  

 overdragelse på terminen.
Den opnåede gevinst ville derfor være at beskatte i  

 henhold til statsskattelovens § 4 f, og den påklagede ansættelse blev derfor  

 stadfæstet.
 LV 1987, E 4.6.2.
 (* 1) Afgørelsen er offentliggjort i Skat 1989, nr. 4, side 330.
