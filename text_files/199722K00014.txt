Nr LSF 14 Forslag til Lov om ændring af lov om folkeskolen (Specialundervisning i  

 dagbehandlingstilbud og anbringelsessteder) Fremsat af undervisningsministeren (Margrethe Vestager) den 26. marts 1998 Vedtaget ved tredjebehandling den 18. juni 1998 Lov nr. 412 af 26/06/1998 § 1 I lov om folkeskolen, jf. lovbekendtgørelse nr. 561 af 25. juni 1997, som  

 ændret ved lov nr. 980 af 17. december 1997, foretages følgende ændringer:
 1. I § 3, stk. 2, 2. pkt., indsættes efter »16«:  

 », 28, stk. 1, 29«.
 2. § 20, stk. 3, affattes således:
»Stk. 3. Specialundervisning kan indrettes i  

 dagbehandlingstilbud eller i et efter lov om social service oprettet eller  

 godkendt anbringelsessted, jf. § 22. Specialundervisning af den i stk. 2  

 nævnte karakter kan endvidere indrettes i kostskoleform.« 3. § 22 affattes således:
»§ 22. En kommunalbestyrelse kan efter overenskomst med en  

 anden kommune eller den pågældende skole , jf. nr. 2-6, henvise elever  

 til undervisning, jf. § 20, stk. 1, i 1) en anden kommunes skoler, 2) en statsskole, 3) en anmeldt fri grundskole, 4) en godkendt efterskole, 5) en godkendt husholdningsskole eller 6) en godkendt håndarbejdsskole.
Stk. 2. Et amtsråd og kommunalbestyrelserne i Københavns og  

 Frederiksberg Kommuner kan efter overenskomst med en anden amtskommune, en  

 kommune eller den pågældende skole, jf. nr. 3, henvise elever til  

 specialundervisning, jf. § 20, stk. 2, 1. pkt., i 1) en anden amtskommunes skoler, 2) en kommunes skoler eller 3) de i stk. 1, nr. 2-6, nævnte skoler.
 Stk. 3. Henvisning til en anden kommunes skoler kan kun omfatte  

 elever på 7.-10. klassetrin og elever, der skal undervises i specialklasser  

 eller specialskoler, samt elever fra kommunens yderdistrikter, der har  

 nærmere til nabokommunens skole.
 Stk. 4. Henvisning til de i stk. 1, nr. 3-6, nævnte skoler af børn  

 og unge kan kun ske med forældrenes samtykke, jf. § 54, medmindre  

 henvisningen sker i henhold til stk. 5 eller 6.
Stk. 5. En kommunalbestyrelse kan efter overenskomst med et i  

 kommunen beliggende dagbehandlingstilbud henvise elever til  

 specialundervisning, jf. § 20, stk. 1, i dagbehandlingstilbudet.
Tilsvarende  

 kan en kommunalbestyrelse efter overenskomst med et i kommunen beliggende  

 anbringelsessted for børn og unge, der er oprettet eller godkendt efter lov  

 om social service, henvise elever anbragt i anbringelsesstedet til  

 specialundervisning i anbringelsesstedet.
 Stk. 6. Et amtsråd og kommunalbestyrelserne i Københavns og  

 Frederiksberg Kommuner kan på tilsvarende vilkår som anført i stk. 5 henvise  

 elever til specialundervisning, jf. § 20, stk. 2, i et dagbehandlingstilbud  

 eller anbringelsessted for børn og unge.
Stk. 7. Undervisningsministeren kan fastsætte regler om indgåelsen  

 og indholdet af overenskomsten mellem en kommunalbestyrelse eller amtsråd og  

 et dagbehandlingstilbud eller anbringelsessted.
Dette gælder dog ikke for  

 overenskomsten med de i stk. 1, nr. 3-6, nævnte skoler, der efter lov om  

 social service er godkendt som anbringelsessteder.
I særlige tilfælde kan  

 undervisningsministeren fastsætte regler om størrelsen af udgiften til  

 undervisningen i et anbringelsessted.
Stk. 8. Undervisning i henhold til § 8 og § 9 kan være fælles for  

 elever fra flere skoler og kan tilrettelægges i samarbejde med den kommunale  

 ungdomsskole, således at eleverne om nødvendigt henvises hertil.
Eleverne  

 skal dog, hvis de ønsker det, kunne modtage undervisning inden for  

 folkeskolen i hele det ugentlige timetal.« 4. I § 27, stk. 2, ændres »1-3« til: »1, 3  

 og 4«.
 5. I § 33, stk. 2, 1. pkt., udgår »og børn, som  

 modtager undervisning i en amtskommunal døgninstitution efter  

 bistandsloven,».
 6. I § 33, stk. 2, sidste pkt., indsættes efter  

 »husholdningsskole«: », en håndarbejdsskole«.
 7. I § 54, stk. 1, 2. pkt., ændres »§ 22, stk. 2«  

 til: »§ 22, stk. 4«.
§ 2 Loven træder i kraft den 1. august 1998.
Oprindeligt fremsat forslag § 1 I lov om folkeskolen, jf. lovbekendtgørelse nr. 561 af 25. juni 1997, som  

 ændret ved lov nr. 980 af 17. december 1997, foretages følgende ændringer:
 1. I § 3, stk. 2, 2. pkt. , indsættes efter »16«:  

 », 28, stk. 1, 29«.
 2. § 20, stk. 3, affattes således:
 » Stk. 3. Specialundervisning kan indrettes i  

 dagbehandlingstilbud eller i et efter lov om social service oprettet eller  

 godkendt anbringelsessted, jf. § 22. Specialundervisning af den i stk. 2  

 nævnte karakter kan endvidere indrettes i kostskoleform.«.
 3. § 22 affattes således:
»§ 22. En kommunalbestyrelse kan efter overenskomst med en anden  

 kommune eller den pågældende skole , jf. nr. 2-6, henvise elever til  

 undervisning, jf. § 20, stk. 1, i 1) en anden kommunes skoler, 2) en statsskole, 3) en anmeldt fri grundskole, 4) en godkendt efterskole, 5) en godkendt husholdningsskole eller 6) en godkendt håndarbejdsskole.
Stk. 2. Et amtsråd og kommunalbestyrelserne i Københavns og  

 Frederiksberg Kommuner kan efter overenskomst med en anden amtskommune, en  

 kommune eller den pågældende skole, jf. nr. 3, henvise elever til  

 specialundervisning, jf. § 20, stk. 2, 1. pkt., i 1) en anden amtskommunes skoler, 2) en kommunes skoler eller 3) de i stk. 1, nr. 2-6, nævnte skoler.
 Stk. 3. Henvisning til en anden kommunes skoler kan kun omfatte  

 elever på 7.-10. klassetrin og elever, der skal undervises i specialklasser  

 eller specialskoler, samt elever fra kommunens yderdistrikter, der har  

 nærmere til nabokommunens skole.
 Stk. 4. Henvisning til de i stk. 1, nr. 3-6, nævnte skoler af børn  

 og unge, kan kun ske med forældrenes samtykke, jf. § 54, medmindre  

 henvisningen sker i henhold til stk. 5 eller 6.
Stk. 5. En kommunalbestyrelse kan efter overenskomst med et i  

 kommunen beliggende dagbehandlingstilbud henvise elever til  

 specialundervisning, jf. § 20, stk. 1, i dagbehandlingstilbudet.
Tilsvarende  

 kan en kommunalbestyrelse efter overenskomst med et i kommunen beliggende  

 anbringelsessted for børn og unge, der er oprettet eller godkendt efter lov  

 om social service, henvise elever anbragt i anbringelsesstedet til  

 specialundervisning i anbringelsesstedet.
 Stk. 6. Et amtsråd og kommunalbestyrelserne i Københavns og  

 Frederiksberg Kommuner, kan på tilsvarende vilkår som anført i stk. 5,  

 henvise elever til specialundervisning, jf. § 20, stk. 2, i et  

 dagbehandlingstilbud eller anbringelsessted for børn og unge.
Stk. 7. Undervisningsministeren kan fastsætte regler om indholdet  

 af overenskomsten mellem en kommunalbestyrelse eller amtsråd og et  

 dagbehandlingstilbud eller anbringelsessted.
Dette gælder dog ikke for  

 overenskomsten med de i stk. 1, nr. 3-6, nævnte skoler, der efter lov om  

 social service er godkendt som anbringelsessteder.
Stk. 8. Undervisning i henhold til § 8 og § 9 kan være fælles for  

 elever fra flere skoler og kan tilrettelægges i samarbejde med den kommunale  

 ungdomsskole, således at eleverne om nødvendigt henvises hertil.
Eleverne  

 skal dog, hvis de ønsker det, kunne modtage undervisning inden for  

 folkeskolen i hele det ugentlige timetal.«.
 4. I § 33, stk. 2, 1. pkt., udgår: »og børn som modtager  

 undervisning i en amtskommunal døgninstitution efter bistandsloven,».
 5. I § 33, stk. 2, sidste pkt., indsættes efter  

 »husholdningsskole«: », en håndarbejdsskole«.
§ 2 Loven træder i kraft den 1. august 1998.
Bemærkninger til lovforslaget Almindelige bemærkninger Baggrunden for forslaget Forslaget om, at specialundervisning kan indrettes i et  

 dagbehandlingstilbud eller anbringelsessted for børn og unge, skal ses i  

 sammenhæng med de forslag til lov om ændring af lov om friskoler og private  

 grundskoler m.v. og lov om ændring af lov om social service, der samtidigt  

 fremsættes.
Et overordnet formål er at sikre, at børn i den  

 undervisningspligtige alder, herunder børn, der er anbragt uden for hjemmet,  

 modtager en undervisning, der lever op til kravene i lovgivningen om  

 undervisningspligtens opfyldelse.
Specialundervisning i et dagbehandlingstilbud eller anbringelsessted  

 for børn og unge Efter dette forslag til lov om ændring af lov om folkeskolen vil et barn  

 eller en ung, der af de kommunale sociale myndigheder er henvist til et  

 dagbehandlingstilbud eller anbragt uden for hjemmet i et anbringelsessted, af  

 skolemyndighederne kunne visiteres til specialundervisning efter  

 folkeskolelovens bestemmelser i dagbehandlingstilbudet eller det pågældende  

 anbringelsessted og dermed kunne opfylde undervisningspligten i  

 dagbehandlingstilbudet eller anbringelsesstedet.
Af de gældende bestemmelser i folkeskoleloven fremgår, at et  

 undervisningspligtigt barn eller ung, der modtager undervisning i en  

 amtskommunal døgninstitution, ikke skal deltage i folkeskolens undervisning,  

 hvis undervisningen i døgninstitutionen står mål med, hvad der almindeligvis  

 kræves i folkeskolen.
En døgninstitution kan i henhold til bistandslovens §  

 96 (efter 1. juli 1998 § 51 i lov om social service) oprettes og drives af en  

 eller flere amtskommuner, kommuner eller som selvejende institutioner.
Der er  

 derimod i dag ikke hjemmel til, at myndighederne kan henvise børn anbragt i  

 andre anbringelsessteder, fx opholdssteder efter § 66 i bistandsloven (§ 49 i  

 lov om social service) til undervisning i disse anbringelsessteder.
Det samlede antal børn og unge, der ved de kommunale sociale myndigheders  

 mellemkomst er anbragt i anbringelsessteder efter bistandsloven (lov om  

 social service), udgør omkring 12.000. Skønsmæssigt udgør halvdelen heraf  

 undervisningspligtige børn.
Ca. 2.000 af disse undervisningspligtige børn er  

 anbragt i steder, som er karakteriseret ved, at børnene modtager undervisning  

 på stedet.
 På baggrund af en undersøgelse foretaget af Undervisningsministeriet i  

 1995 vurderes det, at ca. 800 af disse undervisningspligtige børn er anbragt  

 i en § 96 (§ 51) døgninstitution, medens ca. 1.200 andre  

 undervisningspligtige børn er anbragt i andre anbringelsessteder godkendt  

 efter bistandslovens § 66 (§ 49 i lov om social service). En del af denne  

 gruppe børn er af myndighederne udskrevet af folkeskolen uden at være henvist  

 til anden undervisning efter folkeskolelovens § 22.
 Af gældende lov, jf. § 22, fremgår, hvordan en kommunalbestyrelse eller et  

 amtsråd kan opfylde sine undervisningsforpligtelser ved henvisning til en  

 anden kommunes/amtskommunes skoler eller til andre skoler.
Med forslaget etableres hjemmel til, at undervisningen af børn og unge,  

 der af de kommunale sociale myndigheder er henvist til et  

 dagbehandlingstilbud, eller som er anbragt uden for hjemmet i et  

 anbringelsessted (opholdssted efter § 49 eller døgninstitution efter § 51 i  

 lov om social service), kan tilrettelægges i dagbehandlingstilbudet eller  

 anbringelsesstedet, således at denne undervisning henføres til  

 folkeskolelovgivningens bestemmelser om specialundervisning.
Dette gælder  

 undervisning fra børnehaveklasseniveau til og med 10. klassetrin.
Forslaget  

 indebærer, at også undervisning i amtskommunale døgninstitutioner henføres  

 til folkeskolelovgivningens bestemmelser om specialundervisning.
 Socialministerens forslag til ændring af lov om social service, der  

 samtidigt fremsættes, og som indebærer, at der skal foreligge en amtskommunal  

 godkendelse også i de tilfælde, hvor der ønskes foretaget en anbringelse på  

 et anbringelsessted godkendt af anden offentlig myndighed, bevirker dog ikke,  

 at undervisningen af anbragte børn og unge i kost- eller efterskoler godkendt  

 af undervisningsministeren, på forhånd skal defineres som  

 specialundervisning.
 Henvisning af et barn til specialundervisning i et dagbehandlingstilbud  

 eller anbringelsessted i øvrigt forudsætter, at der mellem  

 dagbehandlingstilbudet eller anbringelsesstedet og skolemyndighederne i  

 stedets beliggenhedskommune/amt på forhånd er indgået en overenskomst, der  

 indebærer kommunens/amtskommunens godkendelse af stedets generelle egnethed  

 som varetager af specialundervisning af børn, der har så store  

 vanskeligheder, at det for en tid vil være mest hensigtsmæssigt at undervise  

 dem i dagbehandlingstilbudet eller i deres opholdssted.
Indgåelse af en overenskomst med et dagbehandlingstilbud eller et  

 anbringelsessted indebærer ikke, at dagbehandlingstilbudet eller  

 anbringelsesstedet dermed kan tildeles prøveret vedrørende folkeskolens  

 afgangsprøver.
Kommunalbestyrelsen har imidlertid efter gældende lov pligt  

 til at sørge for, at personer, der ikke er fyldt 18 år ved skoleårets  

 begyndelse, har mulighed for at indstille sig til folkeskolens afgangsprøver.  

 Der er dog intet til hinder for, at kommunalbestyrelsen i  

 dagbehandlingstilbudets eller anbringelsesstedets beliggenhedskommune  

 tilrettelægger afgangsprøverne i dagbehandlingstilbudet eller  

 anbringelsesstedet for de pågældende elever.
 Med forslaget træffes den konkrete beslutning om visitering af et barn  

 eller af en ung til specialundervisning i et dagbehandlingstilbud eller et  

 anbringelsessted af skolemyndighederne i stedets beliggenhedskommune/amt som  

 opholdskommune/amt og dermed undervisningskommune/amt også for et barn eller  

 en ung, der af de sociale myndigheder i en anden kommune er anbragt i  

 tilbudet eller anbringelsesstedet, herunder af børn, der er anbragt i en  

 døgninstitution (§ 51 i lov om social service), der ejes af eller drives for  

 andre end beliggenhedsamtet.
 Indgåelse af en overenskomst indebærer, at alle udgifter til  

 undervisningen afholdes som en skoleudgift, og at finansieringen i øvrigt  

 sker efter folkeskolelovens regelsæt om, hvilken kommune henholdsvis  

 amtskommune udgiften til folkeskolen endeligt påhviler.
 Bestemmelser om minimumskrav til indholdet af en overenskomst, der  

 indebærer en myndighedsgodkendelse af dagbehandlingstilbudets og  

 anbringelsesstedets generelle egnethed til varetagelse af  

 specialundervisning, vil blive fastsat i bekendtgørelsen om folkeskolens  

 specialundervisning og anden specialpædagogiske bistand, som vil blive taget  

 op til revision som konsekvens af lovændringen.
I bekendtgørelsen vil det blive fastsat, at overenskomsten skal indeholde  

 læse- og timefordelingsplaner i overensstemmelse med reglerne i øvrigt i  

 bekendtgørelsen, en oversigt over og beskrivelse af kvalifikationerne og  

 erfaringerne hos det personale, som skal udføre undervisningen samt et budget  

 for undervisningstilbudet m.v.
Endvidere vil det blive fastsat, at det af  

 overenskomsten skal fremgå, hvorledes tilsynet med stedets undervisning  

 udøves af skolemyndighederne i stedets beliggenhedskommune/amt.  

 Undervisningsministeriet og Socialministeriet vil udsende en fælles  

 vejledning, der ud over at beskrive, hvorledes tilsynet med børnene i de  

 anbragte steder kan udøves, vil indeholde en beskrivelse af, bl.a. hvorledes  

 samarbejdet om barnets anbringelse og undervisning kan finde sted mellem de  

 sociale anbringende myndigheder og skolemyndighederne i  

 dagbehandlingstilbudets eller anbringelsesstedets beliggenhedskommune/amt,  

 ikke mindst når barnet henvises til et dagbehandlingstilbud uden for egen  

 kommune eller anbringes uden for egen kommune.
 Visitering til specialundervisning i en døgninstitution (anbringelsessted  

 efter § 51 i lov om social service), som ejes af andre end beliggenhedsamtet,  

 eller drives af en eller flere kommuner eller som en selvejende institution,  

 som døgninstitutionens amtskommune har indgået aftale med, forudsætter  

 tilsvarende, at der på forhånd er indgået en overenskomst mellem  

 kommunalbestyrelsen/amtsrådet i beliggenhedskommunen/amtet og institutionen  

 om institutionens generelle egnethed som varetager af specialundervisning.
For så vidt angår specialundervisning i en døgninstitution efter § 51 i  

 lov om social service, der er oprettet og drevet af beliggenhedsamtet eller i  

 samarbejde med en eller flere amtskommuner, vil der i bekendtgørelsen kunne  

 fastsættes bestemmelser om, at visitering til specialundervisning i  

 institutionen forudsætter, at amtsrådet i beliggenhedsamtet på forhånd har  

 godkendt institutionens læse- og timefordelingsplaner, kvalifikationerne og  

 erfaringerne hos det personale, som skal udføre undervisningen samt budgettet  

 for undervisningstilbudet m.v.
Tilsvarende vil der kunne fastsættes  

 bestemmelser om udøvelsen af tilsynet med institutionens undervisning i  

 overensstemmelse med bekendtgørelsens regler.
 Overenskomster mellem en kommune/amtskommune og en fri grundskole, en  

 godkendt efterskole, husholdningsskole og håndarbejdsskole omfattes ikke af  

 forslaget om adgang til at fastsætte minimumskrav til indholdet.
Karakteren af undervisningen i et dagbehandlingstilbud eller  

 anbringelsessted Børn og unge, der er anbragt uden for hjemmet kan efter deres  

 undervisningsbehov inddeles i tre kategorier:
1) Børnene har ikke vanskeligheder, der fordrer specialundervisning.
De er  

 på institutionen på grund af hjemlige sociale forhold.
Disse børn indskrives  

 derfor i en lokal folkeskole, medmindre de modtager undervisning på anden  

 måde, jf. bestemmelserne i folkeskolelovens § 33, stk. 2 - 4.
2) Børnene har vanskeligheder, der fordrer specialundervisning.
Hvis  

 børnene ikke kan få opfyldt deres specialundervisningsbehov i forbindelse med  

 undervisningen i almindelige klasser, kan de få undervisning i en  

 specialklasserække, eller i en kommunal eller amtskommunal specialskole.
3) Børnene har så store vanskeligheder, at det i kortere eller længere tid  

 vil være mest hensigtsmæssigt at undervise dem i deres anbringelsessted på en  

 sådan måde, at undervisningen indgår som en integreret del af det samlede  

 tilbud i anbringelsesstedet/institutionen.
Med forslaget vil der også kunne  

 henvises til specialundervisning i et dagbehandlingstilbud.
Årsagerne til de problemer, som de i gruppe 3 nævnte børn eller unge har,  

 er mange, men de omfatter altid sociale og følelsesmæssige aspekter, der i  

 perioder blokerer for indlæring.
Børnenes eller de unges grundlæggende behov  

 vil derfor også af den grund være trygge og forstående omgivelser.
Undervisningen af disse børn og unge må derfor - i hvert fald periodevis -  

 være indbefattet i den målrettede indsats, som tilsigter at skabe trygge  

 rammer for dem samtidig med, at der arbejdes med udvikling af deres  

 personlighed.
Gennem denne sociale indsats i trygge og forudsigelige  

 omgivelser øges børnenes og de unges selvaccept og dermed forståelse for det  

 sociale samspil.
Denne forståelse er samtidig en vigtig forudsætning for, at  

 børnene og/eller de unge kan indgå i sociale sammenhænge og senere begå sig i  

 et mere traditionelt undervisningsforløb.
Undervisning i folkeskolens almindelige fag er en væsentlig faktor i  

 forfølgelsen af disse mål, bl.a. fordi undervisning og tilegnelse af viden i  

 et samfund som vort er nært forbundet med selvværdsfølelse og udvikling af  

 social kompetence.
Karakteren af den undervisning, der således kan tilgodese  

 disse børns og unges særlige behov, og som ikke kan ydes inden for rammerne  

 af den almindelige undervisning, må betegnes som specialundervisning.
Dette  

 undervisningsbehov er karakteriseret ved helhed, sammenhæng og integration af  

 behandlingsmæssige og undervisningsmæssige indsatsformer.
Folkeskolens regelsæt om specialundervisning og anden specialpædagogiske  

 bistand angiver grundlaget for dette undervisningsområde.
Der er i alle  

 tilfælde behov for en individuelt tilrettelagt undervisning med udgangspunkt  

 i barnets eller den unges samlede situation, herunder ikke mindst den  

 følelsesmæssige.
Ligeledes vil barnets eller den unges positive potentialer  

 være et afgørende udgangspunkt.
Begrebet undervisningsdifferentiering, der tager udgangspunkt i det  

 enkelte barns forudsætninger, er her for alvor i fokus.
Undervisningen skal  

 som udgangspunkt have samme omfang og indhold for alle elever.
Med hjemmel i  

 regelsættet om specialundervisning og afhængig af undervisningens ordning kan  

 der af skolemyndighederne fastsættes særlige timeplaner og eventuelt særlige  

 læseplaner.
Der kan ske fravigelse af lovens krav om, hvilke fag der skal  

 være på de enkelte klassetrin, og undervisningstiden kan overstige lovens  

 fastsatte maksimumtimetal.
En elev kan helt fritages for undervisning i et  

 fag, hvor eleven har usædvanligt store vanskeligheder, og der kan ske  

 fravigelser fra bestemmelserne om karaktergivning og prøvekrav.
Visitering til specialundervisning i et dagbehandlingstilbud eller  

 anbringelsessted Forslaget indebærer, at der af pædagogisk-psykologisk rådgivning (PPR)  

 skal foretages en særskilt pædagogisk-psykologisk vurdering af et anbragt  

 barns behov og muligheder og herefter afgives forslag om den fornødne særlige  

 støtte.
Det samme vil gælde børn, der henvises til et dagbehandlingstilbud.  

 De almindelige regler om samråd med eleven og forældrene ved henvisning til  

 specialundervisning, jf. folkeskolelovens § 12, stk. 2, skal følges.
Indebærer forslaget fra PPR, at undervisningen bedst kan tilrettelægges i  

 et dagbehandlingstilbud eller anbringelsessted, træffer skolemyndighederne i  

 dagbehandlingstilbudets eller anbringelsesstedets beliggenhedskommune i  

 samarbejde med den anbringende kommune beslutning herom.
Der er i så tilfælde  

 tale om specialundervisning efter folkeskolelovens bestemmelser, og hvorefter  

 PPR skal følge udviklingen hos de elever, der er henvist til  

 specialundervisning.
 Vurderes barnets behov at kræve en særlig vidtgående hensyntagen eller  

 støtte, sker visitering efter de gældende regler om folkeskolens vidtgående  

 specialundervisning.
Underviserkvalifikationer til varetagelse af specialundervisning i et  

 dagbehandlingstilbud eller anbringelsessted Med forslaget om mulighed for fravigelse af §§ 28 og 29 tilvejebringes  

 hjemmel til, at også andre end forskriftsmæssigt uddannede lærere og  

 pædagoger kan varetage dele af den specialundervisning, der efter  

 bestemmelserne om folkeskolens specialundervisning med forslaget vil kunne  

 finde sted i et dagbehandlingstilbud eller anbringelsessted.
Det forudsættes,  

 at personalet er i besiddelse af den fornødne faglige og pædagogiske indsigt.
Den helt særlige karakter ved etablering af et specialundervisningstilbud  

 i et dagbehandlingstilbud eller anbringelsessted medfører et behov for at se  

 nuanceret på lærer- og underviserforudsætninger.
Fleksibilitet, hvad angår  

 lærer/underviserkvalifikationer, er en afgørende faktor ved tilrettelæggelse  

 af et sådant undervisningstilbud.
Hovedkravet er først og fremmest evne til  

 indlevelse, entusiasme og vilje til at beskæftige sig med og søge barnets  

 problemer løst.
I takt med barnets socialiseringsproces og dermed  

 modtagelighed for undervisning i den mere snævre betydning vil den gængse  

 undervisning kunne og skulle varetages af et formelt læreruddannet personale.
Administrative og økonomiske konsekvenser Forslaget om, at den undervisning, der gives i en amtskommunal  

 døgninstitution efter § 51 i lov om social service, inddrages under reglerne  

 for specialundervisning efter folkeskolelovens bestemmelser, indebærer, at  

 der for alle elever, som er socialt visiteret til en § 51-institution, og som  

 skal modtage undervisning på døgninstitutionen, skal finde en  

 pædagogisk-psykologisk vurdering sted med henblik på fastlæggelse af deres  

 undervisningsbehov og -muligheder og eventuel visitering til  

 specialundervisning der.
 Forslaget indebærer tillige, at der også i dagbehandlingstilbud, eller i  

 opholdssteder m.v., der er oprettet eller godkendt efter § 49 i lov om social  

 service, kan gives specialundervisning efter folkeskolelovens bestemmelser.
 Der sker ingen ændring af henholdsvis den anbringende kommunes,  

 opholdskommunens og amtskommunens ansvar for undervisningspligtens  

 opfyldelse.
Inden for den samlede økonomi vil der, for så vidt angår den undervisning,  

 der gives i en amtskommunal døgninstitution efter § 51 i lov om social  

 service, blive tale om en overførsel af undervisningsudgifter fra  

 socialområdet til folkeskoleområdet.
Herved sker der en ændring af  

 byrdefordelingen mellem kommuner og amter, som følger af sociallovgivningens  

 og folkeskolelovgivningens forskellige finansieringsregler.
Da der ikke sker ændringer i de i forvejen eksisterende krav til ydelse af  

 relevante undervisningstilbud eller i antallet af børn, der er omfattet af  

 undervisningspligten, skønnes lovforslaget at være udgiftsneutralt for det  

 offentlige under eet.
Lovforslaget medfører en udgiftsforskydning mellem  

 kommuner og amter.
Eventuelle krav om økonomisk kompensation herudover vil  

 blive afholdt inden for Undervisningsministeriets rammer.
 Der er optaget forhandlinger med de (amts)kommunale parter om forslagets  

 økonomiske konsekvenser.
Forholdet til EU-retten og international ret i øvrigt Forslaget indeholder ikke EU-retlige aspekter.
Erhvervsøkonomiske og miljømæssige konsekvenser Forslaget har ikke erhvervsmæssige eller miljømæssige konsekvenser.
Bemærkninger til lovforslagets enkelte bestemmelser Til § 1 Til nr. 1 Det foreslås, at også andre end forskriftsmæssigt uddannede lærere og  

 pædagoger kan forestå dele af specialundervisningen i et dagbehandlingstilbud  

 eller anbringelsessted (opholdssted efter § 49 og døgninstitution efter § 51  

 i lov om social service) for børn og unge.
Den del af specialundervisningen,  

 der forstås som socialiseringsprocessen, er af en karakter, der dels  

 forudsætter kvalifikationer, der er anderledes end dem, der alene opnås ved  

 en formel lærer/pædagoguddannelse, dels at ikke alle forskriftsmæssigt  

 uddannede lærere og pædagoger nødvendigvis behøver besidde sådanne  

 egenskaber.
Udmøntning af bestemmelsen vil blive indarbejdet i bekendtgørelse  

 om folkeskolens specialundervisning og anden specialpædagogiske bistand.  

 Forslaget indebærer, at der i den overenskomst, der i forvejen skal være  

 indgået mellem kommunalbestyrelsen/amtsrådet og et dagbehandlingstilbud eller  

 anbringelsessted om stedets generelle egnethed til varetagelse af  

 specialundervisning, og som er grundlaget for visitering af et barn eller ung  

 til specialundervisning, skal være en oversigt over og en beskrivelse af det  

 undervisende personales kvalifikationer og erfaringer.  

 Kommunalbestyrelsen/amtsrådet vil i den forbindelse kunne godkende, at også  

 andre end forskriftsmæssigt uddannede medarbejdere vil kunne varetage dele af  

 undervisningen i et dagbehandlingstilbud eller anbringelsessted.
Til nr. 2 Med forslaget vil specialundervisning kunne tilrettelægges i  

 dagbehandlingstilbud og anbringelsessteder, herunder døgninstitutioner efter  

 § 51 i lov om social service, for børn og unge, der af de sociale myndigheder  

 er henvist til et dagbehandlingstilbud eller anbragt i et anbringelsessted.
Til nr. 3 Ad stk. 1-3 og 8 Bestemmelserne er en videreførelse af gældende lovs bestemmelser om en  

 kommunalbestyrelses/et amtsråds adgang til at opfylde sine  

 undervisningsforpligtelser ved efter overenskomst at henvise til undervisning  

 i andre skoler end den pågældende kommunes/amtskommunes egne skoler.  

 Herudover er der foretaget en teknisk og sproglig tilretning af hensyn til en  

 mere stringent opbygning af bestemmelsen.
Ad stk. 4 Det foreslås, at der ikke kræves forældresamtykke til henvisning til  

 undervisning i en fri grundskole, en godkendt efterskole, husholdningsskole  

 eller håndarbejdsskole, hvis et barn eller en ung af de sociale myndigheder  

 efter bestemmelserne i lov om social service er anbragt i en af disse skoler.
Ad stk. 5-6 Medens anbringelsessteder enten oprettes eller godkendes efter lov om  

 social service, er dagbehandlingstilbud ikke undergivet regulering.  

 Dagbehandlingstilbud kan være af privat karakter og/eller være oprettet som  

 selvejende institutioner.
I medfør af bistandslovens § 33 (§ 40 i lov om  

 social service) om hjælpeforanstaltninger, kan de sociale myndigheder henvise  

 et barn eller en ung til et dagbehandlingstilbud.
Forslaget om adgang for en kommunalbestyrelse/amtsråd til at henvise til  

 specialundervisning efter folkeskolelovens bestemmelser i et  

 dagbehandlingstilbud eller et anbringelsessted beliggende i kommunen/amtet,  

 indebærer, at der mellem stedet og dets beliggenhedskommune/amt er indgået en  

 overenskomst om stedets generelle egnethed til varetagelse af  

 specialundervisning på skolemyndighedens vegne og under dennes ansvar og  

 tilsyn.
En overenskomst skal indeholde en undervisningsplan, en oversigt over  

 og beskrivelse af kvalifikationerne og erfaringerne hos det personale, som  

 skal udføre undervisningen, samt et budget for udgifterne til undervisningen.  

 Af overenskomsten skal det endvidere fremgå, hvorledes tilsynet med  

 undervisningens varetagelse vil blive udøvet, fx ved at en af  

 skolemyndigheden i stedets beliggenhedskommune/amt udpeget tilsynsførende  

 gives adgang til at overvære undervisningen.
 Der henvises til de almindelige bemærkninger om forholdene ved  

 specialundervisning i de døgninstitutioner efter § 51 i lov om social  

 service, der er oprettet eller drevet af institutionens beliggenhedsamt eller  

 i samarbejde med en eller flere amtskommuner.
 Den konkrete visitering af et barn til specialundervisning i et  

 dagbehandlingstilbud eller anbringelsessted skal ske efter de almindelige  

 bestemmelser om visitering til folkeskolens specialundervisning.
Elever, der ikke har behov for specialundervisning eller anden  

 specialpædagogisk bistand, vil ikke kunne henvises til undervisning i et  

 dagbehandlingstilbud eller anbringelsessted.
Dette gælder dog ikke for  

 henvisning til en fri grundskole, en godkendt efterskole, husholdningsskole  

 eller med forslag til en håndarbejdsskole, se ad Til nr. 5. Efter gældende  

 lov kan skolemyndighederne henvise til undervisning i disse skoler, dog først  

 fra det 8. klassetrin i en godkendt efterskole, eller husholdningsskole.
Ad stk. 7 Det foreslås, at undervisningsministeren kan fastsætte regler om indholdet  

 af en overenskomst med et dagbehandlingstilbud eller et anbringelsessted  

 vedrørende stedets generelle egnethed til varetagelse af specialundervisning  

 efter folkeskolelovens bestemmelser af børn, der af de sociale myndigheder er  

 anbragt i stedet.
Den konkrete udmøntning af minimumskrav til overenskomsten  

 vil blive indarbejdet i bekendtgørelse om folkeskolens specialundervisning og  

 anden specialpædagogiske bistand.
Til nr. 4 Bestemmelsen vedrører forældrenes ret til at vælge undervisning uden for  

 folkeskolen, når børnenes undervisningspligt skal opfyldes, medens  

 kommunalbestyrelsens/amtsrådets undervisningsforpligtelser samt adgangen til  

 at opfylde undervisningsforpligtelserne ved at indgå overenskomst med andre  

 skoler fremgår af § 20, henholdsvis § 22.
 Forslaget skal ses i sammenhæng med forslaget til ændring af § 20, stk. 3,  

 om kommunalbestyrelsens/amtsrådets adgang til at indrette specialundervisning  

 i dagbehandlingstilbud og anbringelsessteder, herunder amtskommunale  

 døgninstitutioner, idet betingelserne for henvisningen fremgår af § 22.
Til nr. 5 Det foreslås, at undervisningspligten fra 8. klassetrin også kan opfyldes  

 på godkendte håndarbejdsskoler.
Husholdningsskoler og håndarbejdsskoler  

 reguleres efter ensartede bestemmelser, herunder om tilsyn.
Skriftlig fremsættelse (26. marts 1998) Undervisningsministeren (Margrethe Vestager):
 Hermed tillader jeg mig for det høje Ting at fremsætte:
 Forslag til lov om ændring af lov om folkeskolen. (Specialundervisning  

 i dagbehandlingstilbud og anbringelsessteder).
(Lovforslag nr.
L 14).
 Dette forslag, der skal ses i sammenhæng med forslag til lov om ændring af  

 lov om friskoler og private grundskoler m.v. (Tilsynsbestemmelser m.v.) samt  

 med socialministerens forslag til lov om ændring af lov om social service og  

 social bistand (Kompetencen til at godkende plejefamilier og opholdssteder),  

 har som overordnet formål at sikre, at børn i den undervisningspligtige  

 alder, der er anbragt uden for hjemmet, får en undervisning, der lever op til  

 kravene i lovgivningen om undervisningspligtens opfyldelse.
Med forslaget vil skolemyndighederne kunne indrette specialundervisning  

 efter folkeskolelovens bestemmelser i et dagbehandlingstilbud og i  

 anbringelsessteder, der er oprettet eller godkendt efter lov om social  

 service.
Anbringelsessteder omfatter opholdssteder og døgninstitutioner.  

 Forudsætningen for, at skolemyndighederne kan henvise en elev til  

 specialundervisning i et dagbehandlingstilbud eller et anbringelsessted er,  

 at kommunalbestyrelsen eller amtsrådet i tilbudets eller stedets  

 beliggenhedskommune eller -amt på forhånd har godkendt det pågældende sted  

 som værende generelt egnet til at varetage specialundervisning af børn og  

 unge, der har så store vanskeligheder, at det i en periode vil være mest  

 hensigtsmæssigt at undervise dem i dagbehandlingstilbudet eller i deres  

 anbringelsessted.
Godkendelsen, der normalt vil blive udmøntet i en  

 overenskomst, vil skulle omfatte læse- og timefordelingsplaner, en oversigt  

 over og beskrivelse af kvalifikationerne og erfaringerne hos det undervisende  

 personale samt budgettet for undervisningstilbudet.
Endvidere skal det af  

 overenskomsten fremgå, hvorledes tilsynet med stedets undervisning udøves af  

 de stedlige skolemyndigheder.
 Forslaget indebærer, at også den undervisning, der i medfør af gældende  

 lov kan finde sted for undervisningspligtige børn, der er anbragt i amtslige  

 døgninstitutioner, inddrages under folkeskolelovens bestemmelser om  

 specialundervisning.
 Med forslaget vil der blive tilvejebragt hjemmel til, at  

 kommunalbestyrelsen eller amtsrådet kan godkende, at også andre end  

 forskriftsmæssigt uddannede lærere og pædagoger kan varetage dele af  

 specialundervisningen i et dagbehandlingstilbud eller anbringelsessted.
Børn, der ikke har behov for specialundervisning, vil ikke kunne henvises  

 til undervisning i et dagbehandlingstilbud eller i et anbringelsessted.
Ej  

 heller vil hjemmeboende børn kunne henvises til specialundervisning i et  

 anbringelsessted.
 Idet jeg i øvrigt henviser til lovforslaget med bemærkninger, tillader jeg  

 mig at anbefale lovforslaget til hurtig og velvillig behandling i det høje  

 Ting.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget 1. I § 3, stk. 2, 2. pkt. , indsættes efter »16«:  

 », 28, stk. 1, 29«.
 § 3. Folkeskolen omfatter en 1-årig børnehaveklasse, en 9-årig  

 grundskole og en 1-årig 10. klasse.
Stk. 2. Til børn, hvis udvikling kræver en særlig hensyntagen  

 eller støtte, gives der specialundervisning og anden specialpædagogisk  

 bistand.
Undervisningsministeren fastsætter regler herom og kan i denne  

 forbindelse fravige §§ 5, 7, 8, 13, 14, 16 og § 36, stk. 2 og 5.
 Stk. 3. Folkeskolen kan tilbyde eleverne undervisning i deres  

 fritid.
 Stk. 4. Folkeskolen kan tilbyde børn optagelse i en  

 skolefritidsordning, hvis børnene er optaget i skolen eller har nået den  

 alder, hvor de tidligst ville kunne optages i børnehaveklasse.
 Stk. 5. Folkeskolen kan tilbyde voksne at deltage i folkeskolens  

 undervisning på 8.-10. klassetrin.
 Stk. 6. Folkeskolen kan i samarbejde med lokalsamfundets  

 folkeoplysnings- og foreningsliv, det frivillige børne- og ungdomsarbejde  

 samt andre kredse af interesserede borgere medvirke til eller forestå og  

 koordinere kulturcenteraktiviteter.
 2. § 20, stk. 3, affattes således:
 » Stk. 3. Specialundervisning kan indrettes i  

 dagbehandlingstilbud eller i et efter lov om social service oprettet eller  

 godkendt anbringelsessted, jf. § 22. Specialundervisning af den i stk. 2  

 nævnte karakter kan endvidere indrettes i kostskoleform.«.
 § 20. Det påhviler kommunalbestyrelsen at oprette børnehaveklasser  

 og at sørge for undervisning i grundskolen og 10. klasse, herunder  

 specialundervisning og anden specialpædagogisk bistand, af børn og unge under  

 18 år, der bor eller opholder sig i kommunen, og hvis forældre ønsker dem  

 optaget i folkeskolen, jf. § 54. Endvidere påhviler det kommunalbestyrelsen  

 at sørge for specialpædagogisk bistand til børn, der endnu ikke har påbegyndt  

 skolegangen.
Stk. 2. Uden for Københavns og Frederiksberg Kommuner påhviler det  

 dog amtsrådet at sørge for specialundervisning af børn og unge under 18 år,  

 der bor eller opholder sig i amtskommunen, og hvis udvikling kræver en særlig  

 vidtgående hensyntagen eller støtte.
Tilsvarende påhviler det amtsrådet at  

 sørge for specialpædagogisk bistand til børn, der endnu ikke har påbegyndt  

 skolegangen.
 Stk. 3. Specialundervisning af den i stk. 2 nævnte karakter kan  

 indrettes i kostskoleform.
 Stk. 4. Elever, som i løbet af skoleåret fylder 18 år, har ret til  

 at fortsætte skolegangen i resten af skoleåret.
 3. § 22 affattes således:
»§ 22. En kommunalbestyrelse kan efter overenskomst med en anden  

 kommune eller den pågældende skole , jf. nr. 2-6, henvise elever til  

 undervisning, jf. § 20, stk. 1, i 1) en anden kommunes skoler, 2) en statsskole, 3) en anmeldt fri grundskole, 4) en godkendt efterskole, 5) en godkendt husholdningsskole eller 6) en godkendt håndarbejdsskole.
Stk. 2. Et amtsråd og kommunalbestyrelserne i Københavns og  

 Frederiksberg Kommuner kan efter overenskomst med en anden amtskommune, en  

 kommune eller den pågældende skole, jf. nr. 3, henvise elever til  

 specialundervisning, jf. § 20, stk. 2, 1. pkt., i 1) en anden amtskommunes skoler, 2) en kommunes skoler eller 3) de i stk. 1, nr. 2-6, nævnte skoler.
 Stk. 3. Henvisning til en anden kommunes skoler kan kun omfatte  

 elever på 7.-10. klassetrin og elever, der skal undervises i specialklasser  

 eller specialskoler, samt elever fra kommunens yderdistrikter, der har  

 nærmere til nabokommunens skole.
 Stk. 4. Henvisning til de i stk. 1, nr. 3-6, nævnte skoler af børn  

 og unge, kan kun ske med forældrenes samtykke, jf. § 54, medmindre  

 henvisningen sker i henhold til stk. 5 eller 6.
Stk. 5. En kommunalbestyrelse kan efter overenskomst med et i  

 kommunen beliggende dagbehandlingstilbud henvise elever til  

 specialundervisning, jf. § 20, stk. 1, i dagbehandlingstilbudet.
Tilsvarende  

 kan en kommunalbestyrelse efter overenskomst med et i kommunen beliggende  

 anbringelsessted for børn og unge, der er oprettet eller godkendt efter lov  

 om social service, henvise elever anbragt i anbringelsesstedet til  

 specialundervisning i anbringelsesstedet.
 Stk. 6. Et amtsråd og kommunalbestyrelserne i Københavns og  

 Frederiksberg Kommuner, kan på tilsvarende vilkår, som anført i stk. 5,  

 henvise elever til specialundervisning, jf. § 20, stk. 2, i et  

 dagbehandlingstilbud eller anbringelsessted for børn og unge.
Stk. 7. Undervisningsministeren kan fastsætte regler om indholdet  

 af overenskomsten mellem en kommunalbestyrelse eller amtsråd og et  

 dagbehandlingstilbud eller anbringelsessted.
Dette gælder dog ikke for  

 overenskomsten med de i stk. 1, nr. 3-6, nævnte skoler, der efter lov om  

 social service er godkendt som anbringelsessteder.
Stk. 8. Undervisning i henhold til § 8 og § 9 kan være fælles for  

 elever fra flere skoler og kan tilrettelægges i samarbejde med den kommunale  

 ungdomsskole, således at eleverne om nødvendigt henvises hertil.
Eleverne  

 skal dog, hvis de ønsker det, kunne modtage undervisning inden for  

 folkeskolen i hele det ugentlige timetal.«.
§ 22. Kommunalbestyrelsen kan efter overenskomst med staten, andre  

 kommuner eller private skoler henvise elever til undervisning i statsskoler,  

 en anden kommunes skoler eller private skoler.
Amtsrådene og Københavns og  

 Frederiksberg Kommuner kan på tilsvarende måde efter overenskomst med staten,  

 en anden amtskommune, en kommune eller private skoler henvise elever til  

 specialundervisning af den i § 20, stk. 2, nævnte karakter i statsskoler, i  

 en anden amtskommunes skoler, i kommunale skoler eller i private skoler m.v.
 Stk. 2. Henvisning til private skoler m.v. kan kun ske med  

 forældrenes samtykke, jf. § 54.
 Stk. 3. Henvisning til en anden kommunes skoler kan kun omfatte  

 elever på 7.-10. klassetrin og elever, der skal undervises i specialklasser  

 eller specialskoler, samt elever fra kommunens yderdistrikter, der har  

 nærmere til nabokommunens skole.
 Stk. 4. Undervisning i henhold til § 8 og § 9 kan være fælles for  

 elever fra flere skoler.
Stk. 5. Undervisning i henhold til § 8 og § 9 kan tilrettelægges i  

 samarbejde med den kommunale ungdomsskole, således at eleverne om nødvendigt  

 henvises hertil.
Eleverne skal dog, hvis de ønsker det, kunne modtage  

 undervisning inden for folkeskolen i hele det ugentlige timetal.
 4. I § 33, stk. 2, 1. pkt., udgår: »og børn som modtager  

 undervisning i en amtskommunal døgninstitution efter bistandsloven,».
 5. I § 33, stk. 2, sidste pkt., indsættes efter  

 »husholdningsskole«: », en håndarbejdsskole«.
 § 33. Undervisningspligten medfører pligt til at deltage i  

 folkeskolens undervisning eller i en undervisning, der står mål med, hvad der  

 almindeligvis kræves i folkeskolen.
Stk. 2. Børn, der følger undervisningen i en anmeldt fri  

 grundskole, i en statsskole eller i en gymnasieskole, og børn som modtager  

 undervisning i en amtskommunal døgninstitution efter bistandsloven, eller som  

 modtager hjemmeundervisning efter reglerne i lov om friskoler og private  

 grundskoler m.v., skal ikke deltage i folkeskolens undervisning.
Det samme  

 gælder elever, som efter 7. klassetrin deltager i undervisning, der svarer  

 til folkeskolens, på en godkendt efterskole, en husholdningsskole eller en  

 ungdomskostskole.
 Stk. 3. Undervisningspligten kan endvidere efter det 7. klassetrin  

 opfyldes ved deltagelse i heltidsundervisning i den kommunale ungdomsskole i  

 henhold til lov om ungdomsskoler samt ved deltagelse i undervisningsforløb i  

 henhold til § 9, stk. 5.
Stk. 4. Skolens leder kan efter forældrenes anmodning, jf. § 54,  

 tillade, at en elev efter 7 års undervisning helt eller delvis opfylder  

 undervisningspligten ved at deltage i erhvervsmæssig uddannelse eller  

 beskæftigelse, når særlige grunde taler for, at det er til elevens bedste.  

 For elever, der er omfattet af stk. 2, træffes afgørelsen af  

 kommunalbestyrelsen.
Tilladelsen kan betinges af, at eleven deltager i  

 supplerende undervisning i ungdomsskolen.
Efter 2. behandling den 9. juni 1998 § 1 I lov om folkeskolen, jf. lovbekendtgørelse nr. 561 af 25. juni 1997, som  

 ændret ved lov nr. 980 af 17. december 1997, foretages følgende ændringer:
 1. I § 3, stk. 2, 2. pkt., indsættes efter »16«:  

 », 28, stk. 1, 29«.
 2. § 20, stk. 3, affattes således:
»Stk. 3. Specialundervisning kan indrettes i  

 dagbehandlingstilbud eller i et efter lov om social service oprettet eller  

 godkendt anbringelsessted, jf. § 22. Specialundervisning af den i stk. 2  

 nævnte karakter kan endvidere indrettes i kostskoleform.« 3. § 22 affattes således:
»§ 22. En kommunalbestyrelse kan efter overenskomst med en  

 anden kommune eller den pågældende skole , jf. nr. 2-6, henvise elever  

 til undervisning, jf. § 20, stk. 1, i 1) en anden kommunes skoler, 2) en statsskole, 3) en anmeldt fri grundskole, 4) en godkendt efterskole, 5) en godkendt husholdningsskole eller 6) en godkendt håndarbejdsskole.
Stk. 2. Et amtsråd og kommunalbestyrelserne i Københavns og  

 Frederiksberg Kommuner kan efter overenskomst med en anden amtskommune, en  

 kommune eller den pågældende skole, jf. nr. 3, henvise elever til  

 specialundervisning, jf. § 20, stk. 2, 1. pkt., i 1) en anden amtskommunes skoler, 2) en kommunes skoler eller 3) de i stk. 1, nr. 2-6, nævnte skoler.
 Stk. 3. Henvisning til en anden kommunes skoler kan kun omfatte  

 elever på 7.-10. klassetrin og elever, der skal undervises i specialklasser  

 eller specialskoler, samt elever fra kommunens yderdistrikter, der har  

 nærmere til nabokommunens skole.
 Stk. 4. Henvisning til de i stk. 1, nr. 3-6, nævnte skoler af børn  

 og unge kan kun ske med forældrenes samtykke, jf. § 54, medmindre  

 henvisningen sker i henhold til stk. 5 eller 6.
Stk. 5. En kommunalbestyrelse kan efter overenskomst med et i  

 kommunen beliggende dagbehandlingstilbud henvise elever til  

 specialundervisning, jf. § 20, stk. 1, i dagbehandlingstilbudet.
Tilsvarende  

 kan en kommunalbestyrelse efter overenskomst med et i kommunen beliggende  

 anbringelsessted for børn og unge, der er oprettet eller godkendt efter lov  

 om social service, henvise elever anbragt i anbringelsesstedet til  

 specialundervisning i anbringelsesstedet.
 Stk. 6. Et amtsråd og kommunalbestyrelserne i Københavns og  

 Frederiksberg Kommuner kan på tilsvarende vilkår som anført i stk. 5 henvise  

 elever til specialundervisning, jf. § 20, stk. 2, i et dagbehandlingstilbud  

 eller anbringelsessted for børn og unge.
Stk. 7. Undervisningsministeren kan fastsætte regler om indgåelsen  

 og indholdet af overenskomsten mellem en kommunalbestyrelse eller amtsråd og  

 et dagbehandlingstilbud eller anbringelsessted.
Dette gælder dog ikke for  

 overenskomsten med de i stk. 1, nr. 3-6, nævnte skoler, der efter lov om  

 social service er godkendt som anbringelsessteder.
I særlige tilfælde kan  

 undervisningsministeren fastsætte regler om størrelsen af udgiften til  

 undervisningen i et anbringelsessted.
Stk. 8. Undervisning i henhold til § 8 og § 9 kan være fælles for  

 elever fra flere skoler og kan tilrettelægges i samarbejde med den kommunale  

 ungdomsskole, således at eleverne om nødvendigt henvises hertil.
Eleverne  

 skal dog, hvis de ønsker det, kunne modtage undervisning inden for  

 folkeskolen i hele det ugentlige timetal.« 4. I § 27, stk. 2, ændres »1-3« til: »1, 3  

 og 4«.
 5. I § 33, stk. 2, 1. pkt., udgår »og børn, som  

 modtager undervisning i en amtskommunal døgninstitution efter  

 bistandsloven,».
 6. I § 33, stk. 2, sidste pkt., indsættes efter  

 »husholdningsskole«: », en håndarbejdsskole«.
 7. I § 54, stk. 1, 2. pkt., ændres »§ 22, stk. 2«  

 til: »§ 22, stk. 4«.
§ 2 Loven træder i kraft den 1. august 1998.
