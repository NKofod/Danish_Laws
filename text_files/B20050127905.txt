Bekendtgørelse  

 om kommunalbestyrelsers og regionsråds  

  

 pligt til at være i besiddelse af miljøoplysninger ved udlægning  

  

 af kommunal og regional virksomhed til private I medfør af § 83, stk. 2, og § 92 i lov om  

 miljøbeskyttelse, jf. lovbekendtgørelse nr. 753 af 25. august 2001 som ændret  

 ved lov nr. 569 af 24. juni 2005, fastsættes:
Kapitel 1 Område § 1.  

  

 Bekendtgørelsen finder anvendelse ved kommunalbestyrelsers og regionsråds  

 udlægning af kommunal, henholdsvis regional virksomhed til private.
 Stk. 2.  

  

 Ved private  

 forstås virksomheder m.v., der ikke er omfattet af § 1 i lov nr. 292 af  

 27. april 1994 om aktindsigt i miljøoplysninger, som ændret ved § 1 i  

 lov  

 nr. 447 af 31. maj 2000 om ændring af visse miljølove.
 Stk. 3.  

  

 Ved  

 kommunal og regional virksomhed forstås opgaver, som i henhold til gældende  

 regler varetages af kommuner og regioner.
 Stk. 4.  

  

 Ved  

 udlægning af kommunal og regional virksomhed til private forstås  

 kommunalbestyrelsers og regionsråds indgåelse af aftaler med private om den  

 privates varetagelse af drifts- eller vedligeholdelsesopgaver for henholdsvis  

 kommunen og regionsrådet.
 Stk. 5.  

  

 Ved den  

 privates varetagelse af drifts- og vedligeholdelsesopgaver forstås  

 tjenesteydelser enten i form af drift, eller som led i driften eller  

 vedligeholdelsen af kommunal eller regional virksomhed.
Kapitel 2 Pligt til at være i besiddelse af  

 miljøoplysninger § 2.  

  

 Kommunalbestyrelsen  

 og regionsrådet har ved udlægning af kommunal, henholdsvis regional  

 virksomhed  

 til en privat pligt til at sikre, at kommunen henholdsvis regionen efter  

 reglerne i denne bekendtgørelse er i besiddelse af følgende miljøoplysninger  

 om  

 den udlagte kommunale eller regionale virksomhed:
 1)  

 	  

 Vandforbrug.
 2)  

 	  

 Anvendelse af kemiske  

 stoffer og produkter, herunder bekæmpelsesmidler, gødning, rengøringsmidler  

 o.lign.
 3)  

 	  

 Energiforbrug.
 4)  

 	  

 Støj.
 5)  

 	  

 Udledning af  

 forurenende stoffer.
 6)  

 	  

 Affald.
 Stk. 2.  

  

 Oplysninger  

 som nævnt i stk. 1, nr. 2, 3, 5 og 6, skal indeholde såvel oplysninger  

 om  

 art som mængde.
 § 3.  

  

 Pligten efter § 2 gælder ikke for  

 oplysninger, der efter kommunalbestyrelsens, henholdsvis regionsrådets  

 vurdering vedrører ubetydelige arter eller mængder set i forhold til  

 karakteren  

 af den udlagte opgave.
 § 4.  

  

 Kommunalbestyrelsen,  

 henholdsvis regionsrådet skal anmode den private om oplysningerne mindst en  

 gang årligt.
 Stk. 2.  

  

 Udøver den  

 private fra samme ejendom andre aktiviteter end den udlagte opgave, kan der i  

 anmodningen alene stilles krav om skønsmæssigt opgjorte oplysninger.  

 Oplysningerne skal være ledsaget af en begrundelse for det udøvede skøn.
Stk. 3.  

  

 Udføres den  

 udlagte opgave som en delaktivitet på en kommunal eller regional virksomhed,  

 kan anmodningen alene angå miljøoplysninger vedrørende delaktiviteten, som  

 kommunalbestyrelsen eller regionsrådet selv var i besiddelse af inden  

 udlægningen.
Bestemmelsen i stk. 2 finder i så fald tilsvarende  

 anvendelse.
 Stk. 4.  

  

 Anmodningen  

 må ikke pålægge den private pligt til at foretage målinger, som denne ikke  

 efter andre regler er forpligtet til at foretage.
 Stk. 5.  

  

 Regionsrådet eller kommunalbestyrelsen kan anmode om en uddybning af  

 begrundelsen, jf. stk. 2, samt forlange dokumentation for oplysningerne.
 § 5.  

  

 Afgørelser truffet i medfør af denne bekendtgørelse kan ikke påklages til  

 anden  

 administrativ myndighed.
 § 6.  

  

 Bekendtgørelsen medfører ingen ændringer i de forpligtelser, den private i  

 øvrigt måtte være underlagt i henhold til andre regler eller konkrete  

 afgørelser.
Kapitel 3 Ikrafttræden § 7.  

  

 Bekendtgørelsen træder i kraft den 1. januar 2007 og finder anvendelse ved  

 aftaler, herunder fornyelser af aftaler, om udlægning af kommunale opgaver,  

 der  

 er indgået efter den 9. juli 2001.
