På grundlag af en konsulentrapport om samarbejdsforhold og  

 ledelsesfunktioner på en amtskommunal arbejdsplads traf et økonomiudvalg  

 beslutning om med øjeblikkelig virkning at fritage en amtskommunal  

 tjenestemand for tjeneste.
Konsulenternes kritiske vurderinger var til dels  

 baseret på en anonym spørgeskemaundersøgelse.
Amtskommunen skulle herefter i  

 løbet af få dage undersøge, om det var muligt at forflytte tjenestemanden til  

 en tilsvarende arbejdsplads i amtskommunen.
Hvis forflyttelse ikke ansås for  

 mulig, skulle der tages skridt til afskedigelse af tjenestemanden i  

 overensstemmelse med tjenestemandsregulativet.
Først efter økonomiudvalgets møde blev rapporten udleveret til  

 tjenestemanden.
Samme dag udsendtes en pressemeddelelse, der nævner  

 rapportens kritik af arbejdsstedets ledelse.
I forbindelse med den senere  

 afskedigelse af tjenestemanden havde hans organisation adgang til at udtale  

 sig.
 Indenrigsministeriet fandt, at tjenestemanden ikke kunne forudsættes  

 at være bekendt med samtlige faktiske forhold, rapporten beskriver, og som  

 var til ugunst for ham, samt at han ikke havde nogen sikker viden om, hvilke  

 faktiske forhold rapportens faktiske vurderinger ville blive baseret på.
 Uanset at økonomiudvalget havde måttet lægge vægt på at træffe hurtige  

 beslutninger for at imødegå yderligere uro på arbejdspladsen, var det  

 Indenrigsminsiteriets opfattelse, at der var så tungtvejende hensyn over for  

 tjenestemanden, der var genstand for alvorlig kritik i rapporten, og for hvem  

 konsekvenserne af økonomiudvalgets beslutninger var vidtrækkende, at  

 økonomiudvalget burde have givet tjenestemanden lejlighed til at udtale sig,  

 inden økonomiudvalget traf sin beslutning, jf.
forvaltningslvoens § 19 og almindelige forvaltningsretlige  

 grundsætninger vedrørende partsmedvirken.
Det bemærkes specielt, at det  

 angivne tidsforløb ikke udelukkede amtskommunen fra at forelægge rapporten  

 for tjenestemanden, inden økonomiudvalget traf sin beslutning vedrørende  

 denne.
 1. I skrivelse af 26. december 1988 har De for Danmarks Kommunistiske  

 Parti, Fyns Distrikt, anmodet Indenrigsministeriet om at tage stilling til en  

 række forhold i forbindelse med den undersøgelse af organisation, ledelse og  

 samarbejde på Fåborg Sygehus, der blev udført af firmaet Mercuri Urval efter  

 aftale med sygehusfovaltningen, samt den efterfølgende afskedigelse af  

 overlæge Peter Jessing.
Som meddelt Dem i skrivelse af 6. februar 1989 udbad Indenrigsministeriet  

 sig i anledning af Deres skrivelse en udtalelse fra Fyns Amtsråd.
Fra  

 amtsrådet har Indenrigsministeriet herefter modtaget den fotokopi vedlagte  

 udtalelse af 28. juni 1989.
 I denne anledning skal Indenrigsministeriet udtale følgende:
Som anført i ministeriets skrivelse af 6. februar 1989 til Dem er det  

 tilsyn, Indenrigsministeriet fører med Fyns Amtskommune, et retligt tilsyn.  

 Dvs. det omfatter kun spørgsmål, om der er sket en tilsidesættelse af  

 lovgivningen, jf. § 61 i lov om kommunernes styrelse, lovbekendtgørelse nr.  

 539 af 3. august 1989, mens spørgsmål, om amtskommunen har handlet  

 uhensigtsmæssigt, falder uden for ministeriets tilsyn.
Visse retlige  

 spørgsmål antages desuden at falde uden for tilsynet, nemlig krav, der  

 grunder sig på privatretlige forpligtelser, og uoverensstemmelse mellem en  

 kommunalbestyrelse og dennes ansatte om fortolkning af  

 tjenestemandsvedtægter, overenskomster o.lign.
 Til de enkelte punkter i Deres klage af 26. december 1989 har  

 Indenrigsministeriet følgende kommentarer:
1. Burde sygehusets medarbejdere ikke have været bedre informeret om  

 undersøgelsens formål og metoder? Dette spørgsmål falder uden for Indenrigsministeriets retlige tilsyn med  

 amtskommunen.
2: Burde sygehusets medarbejdere ikke have givet tilsagn om at  

 medvirke i undersøgelsen? Det fremgår af amtskommunens svar, at det har været fuldstændig frivilligt  

 for samtlige medarbejdere, om de ønskede at medvirke i udregningsarbejdet, og  

 at dette har været gjort ganske klart for samtlige adspurgte.
3: Er det fagligt og etisk forsvarligt at anvende de beskrevne  

 psykologiske personlighedsundersøgelser? Amtskommunen anfører i sit svar, at der ikke har været benyttet  

 psykologiske tests i arbejdet.
 Spørgsmålet falder i øvrigt uden for Indenrigsministeriets retlige tilsyn  

 med amtskommunen.
4: Har den enkelte medarbejder pligt til at medvirke til  

 undersøgelsen? Der henvises til besvarelsen af spørgsmål 2.
5: Har den enkelte medarbejder modtaget information om pligten til at  

 medvirke/retten til at nægte at medvirke i undersøgelsen? Der henvises til besvarelsen af spørgsmål 2.
6: Hvilke garantier om fortrolighed er der blevet givet til  

 medarbejderne? Det fremgår af amtsrådets svar, at det under hele forløbet har været  

 klart, at rapporten ville blive uddelt på sygehuset, og at offentligheden  

 ville få adgang til den.
 Det falder uden for Indenrigsministeriets tilsyn at udtale sig om det  

 forhold, at firmaet har trykt ordet »fortroligt« på rapportens  

 sider.
7. Hvilke regler gælder for opbevaring og tilintetgørelse af de  

 følsomme personoplysninger, der er indhentet af Mercuri Urval - og er disse  

 overholdt? Det fremgår af amtsrådets svar, at deltagerne i spørgeskemaundersøgelsen  

 af firmaet har fået garanteret, at besvarelsen/referater ikke villle blive  

 videregivet til amtskommunen, men alene ville indgå i generel form i firmaets  

 analysegrundlag og rapportering.
Konsulentfirmaet har endvidere for Fyns  

 Amtskommune bekræftet, at materialet nu er destrueret.
Spørgsmålet om regler om registrering, herunder opbevaring og  

 tilintetgørelse af de pågældende personoplysninger, henhører under  

 Registertilsynet.
Da det som anført ovenfor er oplyst, at materialet er  

 destrueret, foretager Indenrigsministeriet sig ikke mere i anledning af dette  

 spørgsmål.
 Hvis De på det foreliggende grundlag ønsker at gå videre med spørgsmålet,  

 skal Indenrigsministeriet henvise Dem til at rette henvendelse til  

 Registertilsynet, Christians Brygge 24, 4. sal, 1559 København, (tlf.  

 31143844).
8: Er det rimeligt/lovligt, at ingen andre end Mercuri Urval er i  

 stand til at kontrollere, hvorvidt de enkelte medarbejderes oplysninger  

 svarer til rapportens sammenfattende vurderinger og konklusioner? Fyns Amtsråd har i sit svar bemærket, at man har været fuldt ud opmærksom  

 på de generelle forhold vedrørende dokumentation af konsulentrapporter.  

 Økonomiudvalget har via en drøftelse med konsulentfirmaet sikret sig grundlag  

 for en selvstændig vurdering af holdbarheden af rapporten og dens  

 konklusioner.
Indenrigsministeriet skal til dette punkt bemærke, at det falder udenfor  

 Indenrigsministeriets tilsyn med amtskommunen, medmindre der i spørsmålet  

 ligger en påstand om, at amtsrådet ikke har haft et forsvarligt  

 beslutningsgrundlag i sagen.
Til dette kan Indenrigsministeriet bemærke, at  

 vurderingen af, om der foreligger et sådant grundlag, indenfor vide grænser  

 afgøres af amtsrådet selv.
Indenrigsministeriet mener ikke i den konkrete sag  

 at kunne fastslå, at disse er overskredet, jf. dog ministeriets bemærkninger  

 til spørgsmål 11.
9: Hvorledes har økonomiudvalget sikret sig, at det kunne stole på  

 rapporten i den grad, som det er tilfældet? Der henvises ttil besvarelserne af spørgsmål 8 og 11.
10: Er det rimeligt/lovligt, at Mercuri Urvals rapport ikke forelægges  

 for de medvirkende medarbejdere, førend den forelægges for  

 økonomiudvalget? Der er intet ulovligt i, at rapporten forelægges for økonomiudvalget uden  

 at have været forelagt for de medvirkende medarbejdere.
 Som tidligere udtalt falder spørgsmålet om rimelighed uden for  

 Indenrigsministeriets tilsyn med amtskommunen.
 Der henvises i øvirgt til besvarelsen af spørsmål 11.
11: Er det specielt i overlæge Peter Jessings tilfælde  

 rimeligt/lovligt, at han ikke før økonomiudvalgets drastiske beslutningger  

 vedrøende hans person får mulighed for at udtale sig om rapporten? Ifølge § 19, stk. 1, i forvaltningsloven skal en offentlig myndighed,  

 inden der træffes afgørelse i en sag, gøre prten i sagen bekendt med  

 plysninger om sådanne faktiske omstændigheder, som parten ikke antages at  

 være bekendt med, at myndigheden er i besiddelse af, og parten skal desuden  

 have lejlighed til at fremkomme med en udtalelse.
 Pligten til at indhente en udtalelse gælder kun, hvis oplysingerne er til  

 ugunst for den pågældende og af væsentlig betydning for sagens afgørelse.
 Pligten til at forelægge oplysninger for parten gælder ifølgee stk. 2 i §  

 19 ikke i nærmere angivne tilfælde, herunder hvis partens interesse i, at  

 sagens afgørelse udsættes, findes at burde vige for væsentlige hensyn til  

 offentlige eller private interesser, der taler imod en sådan udsættelse.
 Fyns Amtsråd har i sit svar anført:
 »Økonomiudvalget har via en drøftelse med konsulentfirmaet sikret sig  

 grundlag for en selvstændig vurdering af holdbarheden af rapporten og dens  

 konklusioner, og udvalget har herefter fundet, at rapporten udgjorde et  

 tilstrækkeligt beslutningsgrundlag.
 I forbindelse med de rejste spørgsmål vedrørende økonomiudvalgets  

 beslutninger i forhold til overlæge Peter Jessing skal det præciseres, at  

 opgaveformuleringen over for konsulentfirmaet ikke fokuserede på  

 enkeltpersoner, men bredt på samarbejds- og ledelsesforhold på syehuset.
Økonomiudvalgets stillingtagen til de umiddelbarre konsekvenser i forhold  

 til overlæge Peter Jessing skete alene ud fra konsulentrapporten og  

 ovennævnte drøftelse af denne.
Materiale fra sygehusforvaltningens tidligere  

 sonderinger på sygehuset indgik ikke i beslutningsgrundlaget. Økonomiudvalget  

 fandt det på grund af risikoen for uro på sygehuset i forbindelse med  

 offentliggørelsen af rapporten påkrævet at træffe beslutning om de umidelbare  

 konsekvenser af en alvorlig kritik mod sygehuschef, forstander og  

 overlæge Peter Jessing.« Det fremgår af sagen, at konsulentfirmaet på to møder den 2. september  

 1988 mundtligt rapporterede sine konklusioner til repræsentanter fra Fyns  

 amtskommune.
Den skriftlige rapport blev afgivet til amtskommunen den 22.  

 september 1988. På et møde i amtskommunens økonomiudvalg den 3. oktober 1988  

 traf man beslutning om, at overlæge Peter Jessing med øjeblikkelig virkning  

 skulle fritages for tjeneste på Faaborg Sygehus.
Sygehusforvaltningen skulle  

 i løbet af få dage undersøge muligheden for forflyttelse af  

 overlæge Peter Jessing til et andet af amtskommunens sygehuse.
Såfremt  

 forflyttelsen ikke ansås for mulig, skulle der tages skridt til afskedigelsen  

 af overlæge Peter Jessing i overensstemmelse med tjenestemandsregulativets §  

 29.
Først efter mødet blev rapporten udleveret til overlæge Peter Jessing.
Det  

 fremgår endelig, at amtsrådet samme dag udsendte en pressemeddelelse, der  

 nævner rapportens kritik af sygehusledelsen.
Fyns amtsråd hr endelig anført: »Det lykkedes ikke at finde en  

 relevant omplaceringsmulighed, og afskedigelsessag blev herefter gennemført i  

 henhold til tjenestemandsregulativets kapitel 5. Overlæge Peter Jessing og  

 hans organisation havde i overensstemmelse med tjenestemandsregulativet  

 adgang til at udtale sig, forinden endelig beslutning blev truffet.« Som nævnt af amtsrådet fik rapporten afgørende betydning for de  

 beslutninger, som økonomiudvalget traf i relation til overlæge Peter Jessing  

 den 3. oktober 1988. Indenrigsministeriet finder endvidere, at overlægen ikke  

 kan forudsættes at være bekendt med samtlige faktiske forhold, rapporten  

 beskriver, og som er til ugunst for ham.
Overlægen har heller ikke haft nogen  

 sikker viden om, hvilke faktiske forhold rapportens vurderinger ville blive  

 baseret på.
Overlæge Peter Jessing må derfor efter Indenrigsministeriets  

 opfattelse være omfattet af reglen i forvaltningslovens § 19.
Uanset at økonomiudvalget har måttet lægge vægt på at træffe hurtige  

 beslutninger for at imødegå yderligere uro, er det Indenrigsministeriets  

 opfattelse, at der er så tungtvejende hensyn over for de personer, der var  

 genstand for alvorlig kritik i rapporten, og for hvem konsekvenserne af  

 økonomiudvalgets beslutninger var vidtrækkende, at økonomiudvalget burde have  

 givet overlæge Peter Jessing lejlighed til at udtale sig, inden  

 økonomiudvalget traf sin beslutning på mødet den 3. oktober 1988. Dette  

 følger også af almindelige forvaltningsretlige grundsætninger vedrørende  

 partsmedvirken.
Det bemærkes specielt, at det angivne tidsforløb for  

 rapportens afgivelse til amtskommunen efter Indenrigsministeriets opfattelse  

 ikke udelukkede amtskommunen fra at forelægge rapporten for overlægen, inden  

 økonomiudvalget traf sin beslutning vedrørende denne.
 Indenrigsministeriet har derfor i sagens anledning henledt amtsrådets  

 opmærksomhed på de almindelige forvaltningsretlige grundsætninger om  

 partsmedvirken, herunder forvaltningslovens § 19.
12: ER der tale om magtmisbrug over for den enkelte medarbejder - i  

 dette tilfælde overlæge Peter Jessing? Amtsrådet har i sit svar afvist at have forfulgt ulovlige formål ved sin  

 behandling af sagen.
Forholdene vedrørende indførelse af ny ledelsesstruktur  

 på sygehuset har efter konsulentfirmaets vurdering haft medindflydelse på  

 udviklingen af samarbejdsproblemer, men amtsrådet mener ikke, at det har  

 mening at sammenknytte iværksættelsen af rapporten med dette.
 Efter Indenrigsministeriets opfattelse er der ikke dokumenteret  

 magtmisbrug i sagen, forstået som forfølgelse af usagligt formål.
13: Går amtet og Mercuri Urval ikke for vidt, når  

 overlæge Peter Jessings personlighed beskrives? Dette spørgsmål falder uden for Indenrigsministeriets retlige tilsyn med  

 amtskommunen.
14: Lægger valget af Mercuri Urvall i sig selv ikke op til den  

 efterfølgende konklusion i økonomudvalget? Dette spørgsmål falder uden for Indenrigsministeriets retlige tilsyn med  

 amtskommunen at vurdere, om valget af konsulentfirma har været  

 hensigtsmæssigt.
15: Kan det udelukkes, at der er en sammenhæng mellem angrebet på  

 overlæge Peter Jessing og amtsrådets ønske om en ny ledelsesmodel i det  

 fynske sygehusvæsen? Der henvises til det anførte i svaret på spørgsmål 12.
16: Foreligger der i øvrigt nogle klager over overlæge Peter Jessings  

 faglige virke? Det fremgår af amtsrådets svar, at der på intet tidspunkt er rejst tvivl  

 om overlæge Peter Jessings faglige kunnen.
17: Er det overlæge Peter Jessings ansvar/komptence at indberette om  

 eventuelle samarbejdsproblemer til sygehusforvaltningen? Dette spørgsmål falder uden for Indenrigsministeriets retlige tilsyn med  

 amtskommunen.
18: Har amtet på noget tidspunkt foreslået konfliktløsning, der tog  

 udgangspunkt i at skabe forståelse for forskelligheder og modsætninger i  

 medarbejdergruppen på sygehuset uden det mere eller mindre skjulte formål at  

 udstøde enkeltmedarbejdere? Spørgsmålet falder uden for Indenrigsministeriets tilsyn med amtskommunen.
