 Som det fremgår af § 1, stk. 1, i bekendtgørelse nr. 80 af 25. februar  

 1983 om administrationen af visse bestemmelser i lov om statens fremskaffelse  

 af jord og udlån til jordbrugsmæssige formål m.v. har landbrugsministeriet  

 hidtil truffet afgørelse i sager om arealerhvervelser, hvor  

 jordbrugsdirektoratet har indstillet, at arealerne erhverves af  

 staten/jordfonden i medfør af udlånslovens § 18, stk. 1 eller 2.
 Under henvisning til tidligere drøftelse, skal man meddele, at  

 jordbrugsdirektoratet uden at indhente landbrugsministeriets approbation  

 herefter vil kunne erhverve arealer i henhold til udlånslovens § 18, stk. 1  

 eller 2, såfremt prisen ikke overstiger 300.000 kr. kontant, og på betingelse  

 af, at arealerne efter direktoratets skøn vil kunne genafhændes inden 5 år  

 fra erhvervelsen til supplering af landbrugsejendomme i overensstemmelse med  

 landbrugslovens regler.
 Endvidere vil direktoratet inden for samme beløbsgrænse kunne indgå aftale  

 om køb af forlandsarealer til digesikring (varig besiddelse).
 Forlandsarealerne forudsættes udnyttet som græsningsjord, idet dog driften  

 af arealer med væsentlig naturfredningsmæssig værdi forudsættes aftalt med  

 fredningsmyndighederne, jfr. bemærkningerne til forslag til lov nr. 699 om  

 ændring af lov om statens fremskaffelse af jord og udlån til jordbrugsmæssige  

 formål.
 Sager om erhvervelse af arealer der falder uden for ovennævnte kategorier,  

 eller som skønnes at være af principiel karakter, skal som hidtil forelægges  

 landbrugsministeriet til approbation, inden afgørelse om erhvervelse træffes.
 Man henviser til skrivelse af 15. maj 1979 (sekr. j.nr. 46) fra Statens  

 jordlovsudvalg.
P.
M.
V.
