Gasreglementet afsnit B-1 Installationsforskrifter for F-gasanlæg i køretøjer 1965 For F-gasanlæg med direkte fordampning, installeret i køretøjer  

 (pølsevogne, værkstedsvogne, kølevogne o.a.) og beregnet for belysning,  

 kogning, opvarmning eller lignende, gælder følgende bestemmelser.
§ 1.  Almindeligt Der forudsættes anvendt den almindelige i handelen forekommende F-gas.
§ 2.  Beholdere (flasker) Flasker, herunder reserveflasker, skal anbringes uden for vognen eller i  

 et skab, som er en del af denne, men hvortil der kun er adgang fra det fri.
 Et eventuelt skab skal være ventileret foroven og forneden direkte til det  

 fri, hvert sted mindst 15 cm2.
 Flasker skal stå op og være fast anbragt, og der skal træffes  

 foranstaltning til, at uvedkommende ikke har direkte adgang til flasker og  

 regulatorer.
 Flasker må ikke anbringes således, at deres afstand til vejbanen bliver  

 mindre end vognkassens mindste afstand til vejbane.
 Der skal være god mulighed for at kunne udskifte flasker og betjene  

 eventuelle ventiler og reguleringsorganer.
§ 3.  Trykregulatorer Trykregulatorer skal som type være godkendt af Danmarks Gasmateriel  

 Prøvning (DGP).
 Hvis de ikke monteres direkte på flasken, må højtryksledningen fra flasken  

 højst være 90 cm.
 Høj- og mellemtryksledninger må ikke føres ind i selve vognen.
 Hvis begge flasker forsyner gennem samme trykregulator, skal denne være  

 anbragt fast, og de enkelte flasker skal have fleksible højtryksforbindelser  

 til regulatoraggregatet af hensyn til udskiftning og for at undgå spændinger.
§ 4.  Installationer: Materialer og forbrugsapparater - Svære kobberrør med fittings af kobber eller messing.
 - Stålrør med skæreringssamlinger.
 Rør og fittings af bly eller tin er ikke tilladte.
 Kobberrør samles ved kravesamlinger, ved skæreringssamlinger eller ved  

 kapillarlodning.
 Skæreringssamlinger er kun tilladt i forbindelse med hårde eller halvhårde  

 kobberrør.
 Visse kogeapparater tillades forbundet med slanger, der ligeledes skal  

 være godkendt af DGP.
 Der skal anvendes slangebindinger eller fabriksmonterede slangestudse.
 Slanger skal være således anbragt eller beskyttet, at de ikke er udsat for  

 farlig varmepåvirkning.
§ 5.  Udførelse af installationer Installationer skal udføres og vedligeholdes i henhold til det af  

 Ministeriet for offentlige arbejder udstedte Gasreglement, for så vidt dette  

 kan finde anvendelse.
 Det bør tilstræbes, at rørlængden til de enkelte forbrugsapparater bliver  

 så kort som muligt.
 Der skal være udvidelsesmuligheder, så der ikke opstår spændinger.
 Alle rør skal fastgøres således, at de er vibrationsfri, og være således  

 anbragt, at de ikke er udsat for ydre overlast.
 Alle rørsamlinger skal være synlige og let tilgængelige.
 Slanger og andre fleksible forbindelser må ikke føres fra et rum til et  

 andet gennem vægge, lofter eller andet.
 Ingen del af installationen må kunne komme nærmere vejbanen end  

 vognkassens mindste afstand til vejbanen.
 Dimensionering af ledningerne udføres efter nedenstående skema.
 Tryktab i fittings og ventiler er medregnet.
 Ved længere rør eller større gasforbrug henvises til forannævnte  

 reglement.
 Dog kan apparatledninger, hvis længde højst er 3 m, til køleskabe udføres  

 af 1/8'» rør og til almindelig belysning af 3/16«» rør.
 Alle installationer skal udføres med tilstrækkelig hensyntagen til  

 eftersyn og reparation.
 Efter udførelsen skal der foretages en tæthedsprøve af hele installationen  

 med luft.
 Efter 1 minuts forløb skal trykket kunne holdes konstant i de følgende 5  

 minutter.
 Ved lavtryksinstallationer er prøvetrykket 1200 mm VS.
 Ved høj- og mellemtryksinstallationer er prøvetrykket 3 x arbejdstrykket,  

 mindst 2,5 ato og højst 21 ato.
 I tilfælde af utætheder eftergås installationen med sæbevand, og prøven  

 gentages efter afhjælpning af fejl.
§ 6.  Anbringelse af forbrugsapparater Forbrugsapparater skal anbringes således, at de ikke kan blive udsat for  

 mekanisk overlast (f.eks. ved rystelser) eller påvirkes af snavs, lufttræk  

 m.v.
 Forbrugsapparater skal placeres således, at de i tilfælde af brand ikke  

 forhindrer personer i at komme ud af vognen.
 I øvrigt skal installationsforskrifter nøje følges (se § 8), ligesom  

 brugsanvisninger nøje skal iagttages.
 Slangeforbundne ovne for rumopvarmning må ikke anvendes.
 Gasapparater skal stå på en bordplade af ubrændbart materiale.
 Vægge eller andet, der afgrænser kogepladsen, skal i en højde af mindst 30  

 cm over bordet være af ubrændbart materiale eller være beklædt med et  

 materiale, der er modstandsdygtigt over for ild og stød.
 Hvis kogebordspladen ikke støder tæt til vægbeklædningen, skal denne  

 yderligere føres 10 cm ned under bordpladens overside.
 Såfremt gasapparater er fastgjort til gasbordet, og brænderkanten er  

 fjernet mindst 20 cm fra væggen, kan sidstnævnte forholdsregel udelades.
 Såfremt kogestedet forsænkes under køkkenbordspladen, skal kogestedets  

 bund og sider være udført af ikke brændbart materiale eller være helt dækket  

 med ikke brændbart materiale.
 Der skal sørges for rigelig tilgang af forbrændingsluft og afgang af  

 forbrændingsprodukter.
 Gasapparater skal enten være fastgjort til bundpladen eller være anbragt  

 således, at de kun kan forskydes lidt i vandret plan.
 Såfremt der anvendes klapper, skal disse være udført af brændbart  

 materiale eller være helt dækket med ikke brændbart materiale, og såfremt de  

 er forsynet med hængsler, skal de kunne fastgøres sikkert i oplukket  

 tilstand.
 For evt. gaskomfurer, der indbygges i forbindelse med inventar af træ  

 eller lignende, kræves:
 1. Inventarer skal holdes i en afstand fra komfursiden  

 svarende til komfurpladens eventuelle fremspring.
 2. Inventaret skal ud for og over komfurpladens  

 overside holdes i mindst 20 cm afstand i alle retninger fra nærmeste  

 gasbrænderkant, idet dette afstandskrav dog kan frafaldes, når der vedrørende  

 vægbeklædning forholdes som forannævnt under gasapparater.
 I øvrigt er øvrige gasildsteder end forannævnte, og som er godkendt af  

 DGP, afprøvet således, at de kan anbringes direkte mod træk og andet  

 brændbart materiale, såfremt andet ikke udtrykkeligt er angivet i  

 godkendelsesbeskrivelsen.
§ 7.  Ventilation og aftræk Der skal forefindes et oplukkeligt vindue, mindst 0,2 m2 stort.
 Ved anvendelse af gasforbrugende apparater uden indtagning af luft til  

 forbrændingen direkte fra det fri og/eller afledning af  

 forbrændingsprodukterne direkte til det fri skal køretøjet være forsynet med  

 ikke afspærrelige ventilationsåbninger til det fri og af en størrelse på  

 mindst 25 cm2 pr. 1000 kcal/h maksimalt gasforbrug.
 Åbningerne skal være ligeligt fordelt ved gulv og loft.
 Hvis vognen er delt i flere rum, gælder kravet for hvert enkelt rum.
 Varmeovne skal have lufttilførsel og afgang af forbrændingsprodukter  

 direkte til det fri (lukket system).
 Vandvarmere må kun installeres med aftræk til det fri.
 Køleskabe skal installeres, så de får en ikke afspærrelig  

 frisklufttilførsel umiddelbart ved brænderen og en afledning af  

 forbrændingsprodukterne til det fri.
 Hvis køleaggregatet anbringes i et skab, skal der i døren til det fri være  

 ikke afspærrelige ventilationsåbninger foroven og forneden hver på mindst 15  

 cm2.
 Ovnaftræk kan føres op indvendigt i vognen og afsluttes over tag med  

 hætte.
 Hvor brændbare genstande kan komme i nærheden af ovntræk, skal der  

 anbringes beskyttelsesplade om dette.
Temperaturen af beskyttelsespladen må ved maksimalt gasforbrug højst blive  

 7O graderC Ovnaftræksrør, der føres langs træværk og lignende, skal holdes i en  

 afstand af mindst 10 cm fra dette.
 Såfremt træværket beklædes med mindst 6 mm asbest dækket med jernplade,  

 kan afstanden nedsættes til 3 cm.
 Føres ovnaftræksrøret gennem træværk, kan afstanden nedsættes til 5 cm,  

 såfremt rummet mellem træværket og røret udfyldes med brandfrit materiale.
 Ventilationsrør for gasforbrugende apparater med direkte aftræk gennem  

 ydervæg skal holdes i en afstand af mindst 10 cm fra alt træværk.
 Afstanden skal ved dobbelte rør regnes fra det yderste af rørene.
§ 8.  Ibrugtagning af gasanlæg Anlæg må ikke afleveres, før de er afprøvet.
 Ved anlægget skal forefindes en brugsanvisning for hele anlægget, herunder  

 hvad der skal foretages i tilfælde af brand.
 Det skal stå i brugsanvisningen, at apparaterne ikke må benyttes under  

 kørsel.
 Brugsanvisningen skal være vedlagt en attest underskrevet af vedkommende  

 fabrikant eller importør om, at gasinstallationen som helhed opfylder  

 ovenstående forskrifter ved afleveringen.
