Bilag 1 Tillægsbetænkning afgivet af Erhvervsudvalget den 30. maj 2011 Tillægsbetænkning over Forslag til lov om ændring af lov om håndhævelse af udbudsreglerne m.v. og lov om indhentning af tilbud på visse offentlige og offentligt støttede kontrakter (Effektivisering af sagsbehandlingen i Klagenævnet for Udbud m.v.) [af økonomi- og erhvervsministeren (Brian Mikkelsen)] 1. Udvalgsarbejdet Lovforslaget blev fremsat den 29. april 2011 og var til 1. behandling den 5. maj 2011. Lovforslaget blev efter 1. behandling henvist til behandling i Erhvervsudvalget.
Udvalget afgav betænkning den 26. maj 2011. Lovforslaget var til 2. behandling den 27. maj 2011, hvorefter det blev henvist til fornyet behandling i Erhvervsudvalget.
Møder Udvalget har, efter at lovforslaget blev henvist til fornyet udvalgsbehandling, behandlet lovforslaget i 2 møder.
Skriftlige henvendelser Udvalget har i forbindelse med det fornyede udvalgsarbejde modtaget 2 skriftlige henvendelser fra Niels Henriksen og Kirsten Thorup, landsdommer, formand for Klagenævnet for Udbud.
 Økonomi- og erhvervsministeren har over for udvalget kommenteret de skriftlige henvendelser til udvalget.
Spørgsmål Udvalget har under den fornyede behandling af lovforslaget stillet 2 spørgsmål til økonomi- og erhvervsministeren til skriftlig besvarelse, som denne har besvaret.
2. Indstillinger og politiske bemærkninger Indstillinger Et flertal i udvalget (V, DF og KF) indstiller lovforslaget til vedtagelse i den affattelse, hvori det foreligger efter 2. behandling.
 Et mindretal i udvalget (S, SF, RV og EL) indstiller lovforslaget til forkastelse.
Politiske bemærkninger Udvalget er optaget af, at sagsbehandlingstiderne mindskes.
Den ændrede sammensætning ved afgørelse af sagerne skal medvirke hertil.
Da der under udvalgsarbejdet er blevet udtrykt bekymring for konsekvensen af den ændrede sammensætning med en dommer og en sagkyndig, vil udvalget bede ministeren foretage en evaluering af de ændrede regler 2 år efter lovens ikrafttræden.
Socialdemokratiets, Socialistisk Folkepartis, Radikale Venstres og Enhedslistens medlemmer af udvalget har konstateret, at lovforslaget er en del af forligspakken mellem V, DF og KF.
S, SF, RV og EL har ikke det indtryk, at klagenævnets virksomhed bliver mere effektiv ved dette lovforslag.
S, SF, RV og EL finder, at lovforslaget fokuserer meget på det juridiske med det resultat, at virksomhederne bliver tvunget til at benytte advokater for at få sager behandlet i klagenævnet.
S, SF, RV og EL er meget betænkelige ved den mindre fokus på de sagkyndige, som lovforslaget lægger op til.
S, SF, RV og EL har bemærket sig høringssvarene og her ikke mindst formand for Klagenævnet for Udbud, landsdommer Kirsten Thorups, udtalelser om klagenævnets sammensætning og beføjelser, jf. bilag 10.
 S, SF, RV og EL gennemførte forhandlinger med V, DF og KF om at ændre lovforslaget, så de synspunkter, formanden for Klagenævnet for Udbud og mange andre  inklusive S, SF, RV og EL  havde, ville blive tilgodeset.
I en længere periode var der et bredt flertal for lovændringerne, indtil støtterne især fra DF blev forhindret i at følge ånden i høringssvarene under henvisning til det indgåede forlig.
S, SF, RV og EL beklager, at flertallet forsvandt på denne måde.
 Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
Helge Sander (V) fmd.
Torsten Schack Pedersen (V) Marion Pedersen (V) Lars Christian Lilleholt (V) Erling Bonnesen (V) Colette L.
Brix (DF) nfmd.
Pia Adelsteen (DF) Carina Christensen (KF) Rasmus Jarlov (KF) Orla Hav (S) Benny Engelbrecht (S) Henrik Dam Kristensen (S) Niels Sindal (S) Karsten Hønge (SF) Steen Gade (SF) Morten Østergaard (RV) Frank Aaen (EL) Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
