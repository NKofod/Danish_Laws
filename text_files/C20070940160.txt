Vejledning  

 til bekendtgørelse nr. 226 af 15. marts 2007 om udstederes  

 oplysningsforpligtelser 1. Indledning Finanstilsynet har med hjemmel i § 27, stk. 7, § 30 og § 93,  

 stk. 3 og 5, i lov om værdipapirhandel m.v. udstedt bekendtgørelse nr. 226 af  

 15. marts 2007 om udstederes oplysningsforpligtelser (i det følgende  

 "bekendtgørelsen").
 Denne vejledning knytter sig til følgende bestemmelser i  

 bekendtgørelsen:
 § 1: Anvendelsesområde m.v.
§ 2: Krav til offentliggørelse § 4: Periodemeddelelser § 5: Supplerende oplysninger § 8: Registrering og opbevaring af oplysninger § 17: Overgangsbestemmelser Bekendtgørelsen gennemfører dele af direktiv 2004/109/EF om harmonisering  

 af gennemsigtighedskrav i forbindelse med oplysninger om udstedere, hvis  

 værdipapirer er optaget til handel på et reguleret marked, og om ændring af  

 direktiv af 2001/34/EF (gennemsigtighedsdirektivet).
 Andre dele af direktivet er bl.a. gennemført ved lov nr. 108 af  

 7. februar 2007 om ændring af lov om værdipapirhandel m.v. samt i  

 bekendtgørelsen  

 om storaktionærer.
Det fremgår af gennemsigtighedsdirektivet, at Kommissionen på  

 visse områder kan fastsætte tekniske og detaljerede regler om visse  

 bestemmelser i direktivet.
Kommissionen har på den baggrund udstedt direktiv  

 2007/14/EF.
Dele af Kommissionens direktiv er gennemført i bekendtgørelsen.
 2. Anvendelsesområde m.v.
2.1. Overordnet afgrænsning - § 1, stk. 1 og 5 Bestemmelserne angiver, hvilke udstedere der er omfattet af  

 bekendtgørelsen og de bestemmelser i lov om værdipapirhandel m.v., der  

 gennemfører gennemsigtighedsdirektivet.
Afgræsningen vedrører i loven § 27,  

 stk. 7 og 8, § 27 a, § 28 og § 29, stk. 1, 3. pkt.
Overordnet finder  

 bekendtgørelsen både anvendelse på udstedere, hvis værdipapirer er optaget  

 til  

 notering eller handel på regulerede markeder (fondsbørser og autoriserede  

 markedspladser) her i landet, og på udstedere, der er optaget til notering  

 eller handel på regulerede markeder i andre lande inden for EU/EØS.
I  

 sidstnævnte tilfælde forudsætter anvendelsen af reglerne, at udstederen har  

 Danmark  

 som hjemland, jf. herved bekendtgørelsens § 1, stk. 3.
For udstedere, der ikke har Danmark som hjemland, men som har  

 værdipapirer optaget til notering eller handel i Danmark, er der visse  

 modifikationer af, hvilke krav der stilles til udstederne, ligesom der er  

 krav,  

 som ikke finder anvendelse på sådanne udstedere.
Fravigelserne fremgår af de  

 enkelte bestemmelser i bekendtgørelsen.
 Bekendtgørelsen finder ikke anvendelse på udstedere, der har  

 værdipapirer optaget til handel på en alternativ markedsplads.
2.2. Hjemland - § 1, stk. 3 og 4 § 1, stk. 3, fastlægger, hvornår Danmark anses for udstederens  

 hjemland.
Begrebet "hjemland" relaterer sig alene til reglerne i  

 bekendtgørelsen og stammer fra gennemsigtighedsdirektivet.
Begrebet skal  

 således ikke forveksles med det selskabsretlige begreb "vedtægtsmæssigt  

 hjemsted". Om Danmark er hjemland afhænger ikke nødvendigvis af, hvor  

 udstederen er registreret eller har sit vedtægtsmæssige hjemsted.
Overordnet  

 er  

 der tre situationer, hvor Danmark altid anses som udstederens hjemland:
 Udstedere  

 af aktier, der har vedtægtsmæssigt hjemsted i Danmark.
 Udstedere  

 af gældsbeviser med pålydende værdi pr. enhed på under 1000 euro (eller  

 tilsvarende  

 værdi på udstedelsestidspunktet), der har vedtægtsmæssigt hjemsted i Danmark.
 Udstedere  

 registreret i lande uden for EU/EØS, som efter prospektdirektivet skal have  

 godkendt  

 deres prospekter i Danmark.
 Vurderingen af, hvorvidt et gældsbevis' pålydende værdi er  

 næsten lig med 1000 euro, skal ske i forhold til valutakursværdien af den  

 pålydende  

 værdi på datoen for udstedelsen af gældsbeviset.
Udstedere, der ikke er omfattet af én af de tre ovennævnte situationer,  

 kan vælge Danmark som hjemland, hvis udstederen har sit vedtægtsmæssige  

 hjemsted her i landet eller har værdipapirer optaget til notering eller  

 handel  

 på et reguleret marked (en fondsbørs eller en autoriseret markedsplads) her i  

 landet.
Det kan eksempelvis være:
 Udstedere  

 af gældsbeviser, hvis pålydende værdi pr. enhed er lig med eller over 1000  

 euro  

 (eller tilsvarende værdi på udstedelsestidspunktet), som er optaget til  

 handel  

 på et reguleret marked i Danmark eller har deres vedtægtsmæssige hjemsted i  

 Danmark.
 Udstedere  

 af andre værdipapirer end aktier eller gældsbeviser, som har deres  

 vedtægtsmæssige  

 hjemsted i Danmark eller har værdipapirer optaget til handel på et reguleret  

 marked i Danmark.
 § 1, stk. 4, pålægger udstedere, der ikke har Danmark som  

 hjemland, og som har deres vedtægtsmæssige hjemsted her i landet, at vælge et  

 hjemland inden for EU/EØS.
Udstederen skal offentliggøre sit valg af hjemland i  

 overensstemmelse med kravene til offentliggørelse i § 2 i bekendtgørelsen.  

 Udstederens valg er bindende i 3 år, selv om udstederen ikke længere har sit  

 vedtægtsmæssige hjemsted i Danmark.
Formålet med at gøre valget bindende i 3  

 år  

 er at undgå "forum shopping". Hvis værdipapirerne ikke længere er  

 optaget til handel på et reguleret marked inden for EU/EØS, er valget dog  

 ikke  

 bindende.
2.3. Optagelse uden udsteders samtykke - § 1, stk. 8 Det følger af § 1, stk. 8, at en udsteder ikke har  

 oplysningsforpligtelser over for de markeder, hvor udstederen ikke selv har  

 stået for optagelsen af værdipapirer til notering eller handel eller ikke har  

 givet sit samtykke hertil.
Dette betyder, at en udsteder eksempelvis ikke er  

 forpligtet til at offentliggøre en meddelelse på andre sprog til de markeder,  

 hvor udstederen ikke har givet sit samtykke til optagelse til notering eller  

 handel.
3. Krav til  

 offentliggørelse - § 2 § 2 fastsætter de nærmere regler om, hvorledes udstedere skal  

 offentliggøre oplysninger.
3.1. Udbredelse af oplysninger - § 2, stk. 2 Af § 2, stk. 2, fremgår, at oplysningerne skal udbredes på en  

 måde, som sikrer, at de i videst muligt omfang når ud til offentligheden i  

 hele  

 EU/EØS.
Endvidere fremgår det, at udbredelsen så vidt muligt skal ske  

 samtidig  

 her i landet og andre lande inden for EU/EØS.
Udbredelsen skal ske hurtigt og  

 på et ikke-diskriminerende grundlag.
At oplysningerne skal udbredes på en måde, som sikrer, at de i  

 videst muligt omfang når ud til offentligheden i hele EU/EØS, betyder, at  

 udsteder som udgangspunkt skal sikre, at oplysningerne når offentligheden i  

 hele EU/EØS.
Dette udgangspunkt kan fraviges i de tilfælde, hvor der ikke er  

 efterspørgsel efter de pågældende oplysninger i hele EU/EØS.
I sådanne  

 tilfælde  

 skal udstederen alene sikre, at oplysningerne udbredes i de lande inden for  

 EU/EØS, hvor der er efterspørgsel efter oplysningerne.
 Som minimum skal oplysningerne udbredes til de lande, hvor  

 udstederens værdipapirer er optaget til notering eller handel på et reguleret  

 marked.
Det eller de sprog, som udsteder offentliggør oplysninger på,  

 kan indgå i vurderingen af, hvorvidt der vil være efterspørgsel efter  

 oplysningerne.
Hvis en udsteder af værdipapirer eksempelvis alene  

 offentliggør  

 oplysninger på dansk, er det sandsynligt, at der ikke er efterspørgsel efter  

 oplysningerne i Grækenland, hvorfor oplysningerne ikke skal udbredes i  

 Grækenland.
En udsteder kan således have opfyldt sin oplysningsforpligtelse,  

 uanset at oplysningerne ikke faktisk bliver udbredt i hele EU/EØS.
Såfremt en  

 udsteder af værdipapirer i stedet eksempelvis offentliggør oplysninger på  

 dansk  

 og engelsk, er det sandsynligt, at der er efterspørgsel efter oplysningerne i  

 hele EU/EØS, hvorfor oplysningerne som udgangspunkt skal udbredes til hele  

 EU/EØS.
For at offentliggørelse kan ske hurtigt, skal udstederen sikre,  

 at udbredelsen sker til et eller flere elektroniske medier.
At udbredelsen af  

 oplysningerne skal ske på et ikke-diskriminerende grundlag betyder, at  

 udsteder  

 må sikre, at den valgte offentliggørelsesmetode betyder, at alle typer af  

 investorer får lige adgang til oplysningerne.
Eksempelvis skal private  

 investorer have adgang til oplysningerne på samme vilkår som professionelle  

 investorer.
 Derimod må de medier, der formidler oplysningerne, gerne opkræve  

 betaling for oplysningerne.
 Det forhold, at oplysningernes tilgængelighed hos mediet  

 forudsætter betaling til mediet, betragtes ikke i sig selv som  

 diskrimination.
3.2. Medier, der skal benyttes ved offentliggørelse - § 2, stk.  

 3 Af § 2, stk. 3, fremgår, at oplysningerne skal distribueres via  

 medier, som med rimelighed kan forventes at sørge for, at oplysningerne rent  

 faktisk når ud til offentligheden i overensstemmelse med stk. 2.
Udsteder skal ved udvælgelsen af de medier, der skal distribuere  

 oplysningerne for udsteder, sikre sig, at disse er i stand til at distribuere  

 oplysningerne elektronisk.
Dernæst skal udstederen med rimelighed kunne  

 forvente, at de valgte medier rent faktisk videredistribuerer disse til de  

 lande inden for EU/EØS, hvor der er efterspørgsel efter oplysningerne.
For at  

 udsteder med rimelighed kan forvente, at oplysningerne rent faktisk  

 videredistribueres, skal udsteder indgå aftaler med medierne herom.
Mediets  

 faktiske videredistribution af udstederens oplysninger skal indgå i udsteders  

 vurdering af, om udstederen fremover med rimelighed kan forvente, at mediet  

 videredistribuerer oplysningerne.
 De medier, som en udsteder skal anvende til distributionen af  

 oplysningerne, er eksempelvis virksomheder som nyhedsformidlere og  

 nyhedsbureauer.
 En udsteder kan vælge at benytte en fuldmægtig til at sikre  

 distribution til medierne.
En udsteders hjemmeside anses ikke for et medie, som kan  

 anvendes til distribution af oplysninger, idet den ikke aktivt sender  

 oplysningerne ud til offentligheden.
En udsteder har dog mulighed for i  

 forbindelse med offentliggørelse af årsrapporter, halvårsrapporter,  

 periodemeddelelser og kvartalsrapporter, jf. § 2, stk. 4, at angive sin  

 hjemmeside som den internetside, hvor de relevante dokumenter er  

 tilgængelige,  

 jf. punkt 3.3.
 Finanstilsynets hjemmeside, hvor en udsteders registrerede  

 oplysninger bliver gjort tilgængelige for offentligheden, anses heller ikke  

 for  

 et medie, som kan anvendes til distribution af oplysninger.
En udsteder, der har sendt en meddelelse til medierne i  

 overensstemmelse med bekendtgørelsens regler, har opfyldt sin forpligtelse  

 til  

 offentliggørelse, uanset om meddelelsen rent faktisk bliver  

 videredistribueret.  

 At en udsteder har opfyldt sin oplysningsforpligtelse medfører ikke  

 nødvendigvis,  

 at intern viden anses for offentliggjort.
Vurderingen af, hvorvidt intern  

 viden  

 er offentliggjort, skal ske ved en konkret vurdering af, hvorvidt der er sket  

 en for markedet generel og relevant videreformidling.
3.3. Meddelelse til medierne - § 2, stk. 4-7 Af § 2, stk. 4, fremgår, at oplysningerne skal meddeles medierne  

 i en "uredigeret fuldstændig tekst". Herved forstås, at en  

 udsteder,  

 der skal offentliggøre en meddelelse, skal sende hele den meddelelse, der  

 skal  

 offentliggøres, til mediet.
Udsteder kan eksempelvis ikke sende en del af en  

 meddelelse eller blot angive, på hvilket internetsted meddelelsen kan findes.  

 Bestemmelsen giver dog mulighed for, at offentliggørelse af årsrapporter,  

 halvårsrapporter, periodemeddelelser og kvartalsrapporter kan ske uden  

 meddelelse af den fuldstændige tekst, men med angivelse af, på hvilken  

 internetside de relevante dokumenter er tilgængelige.
Hvis der gøres brug af  

 denne mulighed, skal udsteder sikre sig, at linket ikke er tilgængeligt, før  

 der sker offentliggørelse.
Ved "uredigeret fuldstændig tekst" skal ikke forstås  

 et krav om, at meddelelser sendes i tekstformat.
Det vil derfor være muligt  

 at  

 sende meddelelser, der indeholder grafer eksempelvis i PDF-format.
For at  

 sikre, at et medie har modtaget den fuldstændige tekst, skal det af  

 meddelelsen  

 tydeligt fremgå, hvad der er start og slutning på teksten.
Af bestemmelsen fremgår, at meddelelsen til medierne skal ske på  

 en måde, som sørger for meddelelsens sikkerhed, mindsker risikoen for  

 dataforvanskning og uautoriseret adgang og giver vished med hensyn til kilden  

 til oplysningerne.
Dette betyder, at udsteder ved valg af medie skal sikre,  

 at  

 kommunikationen med mediet kan ske på betryggende vis.
 Ved elektronisk fremsendelse må det lægges til grund, at det er  

 nødvendigt med kryptering, medmindre fremsendelsen sker i et lukket miljø,  

 hvortil der er knyttet adgangskoder.
 For at give vished med hensyn til kilden til oplysningerne ved  

 elektronisk fremsendelse til medierne skal fremsendelsen ske ved brug af  

 digital signatur, alternativt ved brug af adgangskoder eller lignende.
 Udsteder skal sikre sig, at meddelelsen er modtaget af medierne.  

 Hvis et medie meddeler, at transmissionen af meddelelsen er mislykket, er  

 udsteder forpligtet til hurtigst muligt at sende meddelelsen igen.
4.  

 Periodemeddelelser  

 - § 4 Ifølge § 27, stk. 8, i lov om værdipapirhandel m.v. skal  

 udstedere af aktier offentliggøre periodemeddelelser, medmindre de i stedet  

 offentliggør kvartalsrapporter. § 4 i bekendtgørelsen fastlægger de  

 indholdsmæssige krav til periodemeddelelsen.
Det fremgår af bestemmelsen, at en periodemeddelelse skal give  

 en redegørelse for væsentlige begivenheder og transaktioner, der har fundet  

 sted i den pågældende periode, og deres indvirkning på udstederens og de af  

 denne kontrollerede virksomheders finansielle stilling.
Endvidere skal  

 udsteder  

 give en generel beskrivelse af udstederens og de af denne kontrollerede  

 virksomheders finansielle stilling og resultater i den pågældende periode.
 Uanset, at der ikke er krav om offentliggørelse af et regnskab,  

 kan det i den enkelte periodemeddelelse være nødvendigt, at udsteder  

 kvantificerer sin beskrivelse for at give tilstrækkelige oplysninger.
 Såfremt en udsteder i stedet for periodemeddelelser offentliggør  

 kvartalsrapporter, skal kvartalsrapporterne udarbejdes efter reglerne om  

 udarbejdelse af halvårsrapporter med de tilpasninger, der er nødvendige som  

 følge af, at der er tale om kvartalsrapporter og ikke halvårsrapporter, jf.  

 bekendtgørelse  

 om udarbejdelse af delårsrapporter for børsnoterede virksomheder omfattet af  

 årsregnskabsloven (for ikke-finansielle børsnoterede virksomheder), § 2, stk.  

 4, i bekendtgørelse om anvendelse af internationale regnskabsstandarder for  

 virksomheder omfattet af lov om finansiel virksomhed (for finansielle  

 virksomheder,  

 der anvender IFRS), og Finanstilsynets regnskabsbekendtgørelser (for  

 finansielle virksomheder, der ikke anvender IFRS).
5. Supplerende  

 oplysninger - § 5 § 5, stk. 2, omfatter udstedere af andre værdipapirer end  

 aktier, der er optaget til handel på et reguleret marked.
Disse udstedere  

 skal  

 straks offentliggøre alle ændringer af rettigheder, som indehavere af  

 værdipapirerne har, herunder ændringer i disse værdipapirers vilkår og  

 betingelser, som indirekte kan berøre disse rettigheder, navnlig som følge af  

 en ændring af lånevilkår eller rentesatser.
 Bestemmelsen omfatter således eksempelvis ændringer i  

 rettigheder for indehavere af obligationer og særligt dækkede obligationer  

 udstedt af realkreditinstitutter og pengeinstitutter.
6. Registrering og  

 opbevaring af oplysninger - § 8 § 27 a, stk. 2 og 3, i lov om værdipapirhandel m.v. fastslår en  

 pligt for udstedere med hjemland i Danmark til samtidig med offentliggørelsen  

 af oplysninger i overensstemmelse med § 27 a, stk. 1, at indsende  

 oplysningerne  

 til Finanstilsynet.
Samme forpligtelse har udstedere i forbindelse med  

 offentliggørelse af oplysninger efter bekendtgørelsens § 1, stk. 4, § 5 og §  

 6.  

 De indsendte oplysninger anvendes dels ved Finanstilsynets tilsyn med  

 udstedernes opfyldelse af deres forpligtelser, dels til en database, hvortil  

 offentligheden har adgang til at hente informationer om alle udstedere med  

 hjemland i Danmark.
 De oplysninger, der skal offentliggøres i overensstemmelse med §  

 27 a, stk. 1, i lov om værdipapirhandel m.v. og bekendtgørelsen og derved  

 også  

 indsendes til Finanstilsynet, er følgende:
  

 	  

 Intern viden (§ 27,  

 stk. 1, i lov om værdipapirhandel m.v.)   

 	  

 Årsrapport (§ 27, stk.  

 7, 1. pkt., i lov om værdipapirhandel m.v.)   

 	  

 Halvårsrapport (§ 27,  

 stk. 7, 2. pkt., i lov om værdipapirhandel m.v.)   

 	  

 Periodemeddelelser (§  

 27, stk. 8, 1. pkt., i lov om værdipapirhandel m.v.)   

 	  

 Kvartalsrapporter (§  

 27, stk. 8, 3. pkt., i lov om værdipapirhandel m.v.)   

 	  

 Besiddelse af egne  

 aktier (§ 28 i lov om værdipapirhandel m.v.)   

 	  

 Offentliggørelse af  

 oplysninger om aktionærer m.v. (§ 29, stk. 1, 3. pkt., i lov om  

 værdipapirhandel m.v., samt bekendtgørelsen om storaktionærer)   

 	  

 Valg af hjemland (§ 1,  

 stk. 4, i bekendtgørelsen)   

 	  

 Supplerende  

 oplysninger (§ 5 i bekendtgørelsen)   

 	  

 Det samlede antal  

 stemmerettigheder (§ 6 i bekendtgørelsen) Det årlige dokument, som en udsteder skal offentliggøre efter §  

 27 b i lov om værdipapirhandel m.v., skal ikke indsendes til Finanstilsynets  

 database.
 En udsteder, der har indsendt oplysninger til Finanstilsynets  

 database, vil have opfyldt sine forpligtelser efter både § 27 a, stk. 2 og 3.
Af § 8, stk. 3, fremgår, at indsendelsen til Finanstilsynet skal  

 ske elektronisk og ved brug af digital signatur.
Indsendelsen af  

 oplysningerne  

 sker via Finanstilsynets hjemmeside  

  

 www.finanstilsynet.dk.
 Udstederen skal i forbindelse med indsendelsen af oplysningerne  

 til Finanstilsynet afgive informationer om meddelelsens karakter m.v.  

 Finanstilsynets system giver mulighed for, at registreringen af oplysningerne  

 kan synkroniseres med offentliggørelsen, så udsteder kan sikre, at  

 offentliggørelse og registrering af oplysningerne sker samtidig.
Systemet giver endvidere mulighed for, at en fuldmægtig på vegne  

 af udsteder kan indsende oplysninger til Finanstilsynet.
Fuldmægtigen skal  

 benytte egen digital signatur ved indberetningen.
 Systemet vil afsende en kvittering til udsteder eller den  

 befuldmægtigede, når systemet endeligt har modtaget oplysninger fra udsteder.
 Når systemet har modtaget oplysningerne, vil disse blive gjort  

 tilgængelige for offentligheden i Finanstilsynets database på Finanstilsynets  

 hjemmeside  

  

 www.finanstilsynet.dk.
7. Overgangsbestemmelser  

 - § 17 For så vidt angår periodemeddelelser betyder  

 overgangsbestemmelsen til ikrafttrædelsesdatoen den 1. juni 2007, at et  

 selskab, hvis regnskabsår eksempelvis løber fra den 1. januar til den 31.  

 december 2007, vil skulle offentliggøre sin første periodemeddelelse i  

 perioden  

 fra midten af marts til midten af maj 2008.
For at gøre det muligt for storaktionærer m.v., jf. § 29 i lov  

 om værdipapirhandel m.v., at beregne deres besiddelser af aktier, skal en  

 udsteder af aktier den 1. juni 2007 offentliggøre det samlede antal  

 stemmerettigheder og den samlede kapital i selskabet.
Derudover skal  

 udstederen  

 offentliggøre det samlede antal stemmerettigheder og den samlede kapital i  

 selskabet ved udgangen af juni måned 2007, hvis der er sket en stigning eller  

 fald heri.
Offentliggørelsen skal ske i overensstemmelse med § 2 i  

 bekendtgørelsen og på et eller flere sprog i overensstemmelse med § 7 i  

 bekendtgørelsen.
Derudover skal udsteder indsende oplysningerne til  

 Finanstilsynets database i overensstemmelse med § 8 i bekendtgørelsen.
