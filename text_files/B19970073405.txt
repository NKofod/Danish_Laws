I medfør af § 14, § 16, § 17, § 23, § 36 og § 42, stk. 2-3, i lov nr. 394 af 10. juni 1997 om radiokommunikation og tildeling af radiofrekvenser fastsættes:
Anvendelsesområde § 1.  Bekendtgørelsen gælder for oprettelse,  

 ibrugtagning og anvendelse af radioanlæg i amatør-radio- og  

 amatør-radiosatellittjenesten, hvortil der efter lovens § 14 kræves  

 individuel tilladelse til frekvensanvendelse.
 Stk. 2.  Ved radioanlæg forstås anlæg, der er indrettet  

 til at sende eller sende/modtage radiokommunikation.
 Stk. 3.  Ved amatør-radio- og  

 amatør-radiosatellittjeneste forstås, jf. det internationale radioreglement  

 (Geneve 1994), artikel 1, en radiokommunikationstjeneste til brug for  

 selvoplæring, indbyrdes kommunikation og tekniske undersøgelser, som udføres  

 af amatører, det vil sige behørigt autoriserede personer, som er interesseret  

 i radioteknik udelukkende med personligt sigte og uden økonomisk interesse.
 § 2.  Anlæg, der alene er indrettet til modtagning, og  

 som indgår i amatør-radio- og amatør-radiosatellittjenesten, er omfattet af  

 bestemmelserne i bekendtgørelse om oprettelse, ibrugtagning og anvendelse af  

 radioanlæg uden individuel tilladelse til frekvensanvendelse.
Tilladelsesforhold Oprettelse, ibrugtagning og anvendelse af radioanlæg § 3.  Oprettelse, ibrugtagning og anvendelse af  

 radioanlæg må kun ske, hvis Telestyrelsen har meddelt individuel tilladelse  

 til frekvensanvendelse, jf. lovens § 14.
 § 4.  Tilladelse kan kun udstedes til personer, som  

 har bestået prøver i overensstemmelse med bekendtgørelse om prøver i  

 amatør-radio- og amatør-radiosatellittjenesten, og de udstedes i en af  

 følgende kategorier afhængig af beståede prøver:
 Stk. 2.  Udstedelse af en tilladelse er betinget af, at  

 tilladelsen er knyttet til en dansk adresse (stationsadresse), hvor  

 radioanlæggene oprettes, ibrugtages og anvendes.
 Stk. 3.  Indehaveren af tilladelsen tildeles et  

 kaldesignal til personlig brug i forbindelse med tilladelsen.
 Stk. 4.  Uanset bestemmelsen i stk. 1 kan Telestyrelsen  

 til brug under kortvarige eller permanente ophold i Danmark udstede  

 tilladelser til indehavere af udenlandske tilladelser, hvis det over for  

 Telestyrelsen dokumenteres, at prøvekravene er opfyldt ved beståelse af  

 tilsvarende prøver i andre lande.
 Stk. 5.  For permanente tilladelser efter stk. 4 gælder  

 bestemmelserne i stk. 2.
 Stk. 6.  Tilladelse kan endvidere udstedes til en  

 forening, et firma eller lignende, hvis en person, der har bestået prøver i  

 overensstemmelse med bekendtgørelse om prøver i amatør-radio- og  

 amatør-radiosatellittjenesten, er juridisk ansvarlig for tilladelsen.
 § 5.  Tilladelser, som er udstedt af udenlandske  

 myndigheder, er gyldige under kortvarige ophold i Danmark, hvis en sådan  

 gyldighed er indeholdt i internationale aftaler, der er tiltrådt af Danmark.
Tilladelsens varighed og fornyelse § 6.  Tilladelser udstedes med varighed frem til  

 førstkommende 31. december og derefter for perioder af et år.
 Stk. 2.  Tilladelser, der udløber den 31. december,  

 fornyes af Telestyrelsen uden yderligere ansøgning fra  

 tilladelsesindehaveren, medmindre denne senest den 1. november meddeler  

 Telestyrelsen ønske om ophør af tilladelsen.
 Stk. 3.  Fornyelse sker ved indbetaling af det årlige  

 gebyr.
 Stk. 4.  Uanset stk. 1-2 kan Telestyrelsen efter  

 ansøgning udstede tilladelser, der har kortere varighed (tidsbegrænsede  

 tilladelser).
Generelle vilkår for tilladelser Oprettelse og ibrugtagning af radioanlæg § 7.  Radioanlæg, der benyttes i forbindelse med  

 tilladelser af kategori A, B, eller C, må være indrettet frekvensmæssigt til:
 Stk. 2.  Radioanlæg, der benyttes i forbindelse med  

 tilladelser af kategori B, må ikke være indrettet til benyttelse af højere  

 sendeeffekter end anført i bilag 1. Tilsvarende begrænsning gælder for  

 eventuelt tilsluttede forstærkertrin.
Anvendelse af radioanlæg § 8.  Der må kun oprettes forbindelse med andre  

 radioanlæg i amatør-radio- og amatør-radiosatellittjenesten.
 Stk. 2.  Uanset stk. 1 gælder der de i bilag 2 nævnte  

 begrænsninger.
 § 9.  Der må kun anvendes de frekvensbånd, sendetyper  

 og sendeeffekter, som er anført i bilag 1 for den enkelte kategori af  

 tilladelse, medmindre andet er fastsat i individuelle vilkår for tilladelsen.
 § 10.  Ved anvendelse af radioanlæg skal det sikres,  

 at der ikke skabes uacceptable forstyrrelser, herunder for modtagning af  

 radiofoni eller fjernsyn, eller for andre elektriske anlæg.
§ 11.  Anvendelsen af radioanlæg skal ved  

 internationale forbindelser (inkl.
Grønland og Færøerne) begrænses til  

 udveksling af meddelelser af teknisk art, der vedrører forsøgene, og til  

 bemærkninger af så ringe betydning, at det ikke vil være naturligt i stedet  

 at benytte offentlige teletjenester.
§ 12.  Udsendelser skal ved internationale  

 forbindelser (inkl.
Grønland og Færøerne) foretages i klart sprog i form af  

 tale, morse eller ved anvendelse af digital kommunikation, hvor der benyttes  

 alment tilgængelige protokoller og programmer.
 § 13.  Det er ikke tilladt at foretage udsendelser med  

 forretningsmæssigt eller kommercielt indhold, udsendelse af musik,  

 underholdning, reklame, propaganda eller lignende.
 § 14.  Der må ikke anvendes ubemandede radioanlæg,  

 medmindre andet er fastsat i individuelle vilkår for tilladelsen.
 § 15.  Der må ikke foretages blindsending eller  

 udsendelse af oplysningsstof, medmindre andet er fastsat i individuelle  

 vilkår for tilladelsen.
 § 16.  Radioanlæg må ikke anvendes til befordring af  

 meddelelser til eller fra trediemand.
 § 17.  Radioanlæg må ikke tilsluttes offentlige  

 telenet for at give mulighed for kommunikation mellem eller via radioanlæg og  

 brugere af offentlige telenet (gennemstilling).
 § 18.  Der må ikke benyttes andre kaldesignaler end  

 det, som er blevet tildelt i forbindelse med udstedelse af tilladelsen.
 Stk. 2.  Kaldesignaler, der må benyttes i  

 overensstemmelse med § 5, skal indledes med »OZ/».
 Stk. 3.  Uanset stk. 1 kan der ved benyttelse af  

 radioanlæg, som er knyttet til en forening, et firma eller lignende, benyttes  

 det kaldesignal, der er tildelt denne/dette.
 Stk. 4.  Det tildelte kaldesignal skal udsendes ved  

 opkald og ved afslutning af hver forbindelse, dog mindst hvert tiende minut  

 så længe forbindelsen er etableret.
 Stk. 5.  Hvis radioanlæg benyttes fra en anden position  

 end den adresse, hvortil tilladelsen er knyttet, jf. § 4, stk. 2, skal der  

 føjes følgende til kaldesignalet:
Betjening af radioanlæg § 19.  Radioanlæg må kun betjenes af personer, der har  

 bestået de fornødne prøver.
Tavshedspligt § 20.  Hvis der modtages andre radiosignaler end må deres indhold ikke gengives, meddeles til trediemand eller benyttes til  

 noget som helst formål.
End ikke deres eksistens må røbes til uvedkommende.
Straffebestemmelser § 21.  Med bøde straffes den, der overtræder §§ 7-9  

 eller §§ 11-20.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Ikrafttræden m.m.
 § 22.  Bekendtgørelsen træder i kraft den 1. oktober  

 1997.
 Stk. 2.  Tilladelser udstedt i medfør af lov om  

 radiokommunikation, jf. lovbekendtgørelse nr. 297 af 22. april 1992 med  

 senere ændringer, forbliver i kraft, indtil andet bestemmes, jf. § 43, stk.  

 2, i lov om radiokommunikation og tildeling af radiofrekvenser.
Telestyrelsen, den 18. september 1997 Jørgen Abild Andersen / Leif Christensen Bilag 1 Benyttelse af frekvensbånd, sendetyper og sendeeffekter (Til § 7, stk. 2, og § 9) 1. Tilladelser af kategori A Der må, jf. § 9, ikke benyttes andre frekvensbånd, sendetyper og  

 sendeeffekter end følgende:
2. Tilladelser af kategori B Radioanlæg, inkl. eventuelle forstærkertrin, må ikke være indrettet til  

 højere effekter eller til andre frekvensbånd eller dele heraf end de nedenfor  

 anførte, jf. § 7, stk. 1, nr. 2, og stk. 2.
 Der må, jf. § 9, ikke benyttes andre frekvensbånd, sendetyper og  

 sendeeffekter end følgende:
3. Tilladelser af kategori C Radioanlæg må kun være indrettet til frekvenser over 50 MHz, jf. § 7, stk.  

 1, nr. 3.
 Der må, jf. § 9, ikke benyttes andre frekvensbånd, sendetyper og  

 sendeeffekter end følgende:
4. Sendetyper AM (amplitudemodulation):
 Ved modulerede udsendelser skal de af de ved modulationen frembragte  

 sidebånd med en amplitude større end -60 dB i forhold til senderens maksimale  

 sendeeffekt ligge inden for det tilladte amatørradiobånd.
5. Sendeeffekter Ved sendeeffekt forstås den maksimale middeleffekt, som senderen i løbet  

 af en periode af HF-signalet afgiver til en reflektionsfri belastning på 50  

 ohm ved sendere med ubalanceret udgang eller 300 ohm eller 600 ohm ved  

 sendere med ubalanceret udgang.
Effekten måles med et spidsvisende wattmeter  

 på det sted, hvor antennen eller en antennetuner tilsluttes senderens sidste  

 trin.
 Det anvendte wattmeter skal have så stor båndbredde, at det kan måle alle  

 sendesignalets væsentlige komposanter.
Ved amplitudemodulerede udsendelser måles sendeeffekten under fuld  

 modulation af senderen med en enkelt lavfrekvens tone.
Senderens spidseffekt  

 (PEP) må ikke overskride de maksimalt tilladte effekter.
 Amplitudemodulerede sendere skal være således indrettede, at den tilladte  

 effekt ikke kan overskrides ved en vilkårlig kraftig modulation med en  

 vilkårlig tone inden for frekvensbåndet 300 Hz til 6000 Hz.
 Ovennævnte finder ikke anvendelse på det i punkt 1 nævnte frekvensbånd  

 135,7-137,8 kHz.
Bilag 2 Kommunikation med radioanlæg i andre lande i amatør-radio- og  

 amatør-radiosatellittjenesten (Til § 8, stk. 2) 1. I overensstemmelse med bestemmelser i det  

 internationale radioreglement, som er vedføjet den af Danmark tiltrådte  

 ITU-konvention, skal kommunikation mellem radioanlæg i amatør-radio- og  

 amatør-radiosatellittjenesten i to lande ikke være tilladt, hvis et af  

 landene har tilkendegivet at være imod en sådan kommunikation.
 2. Følgende lande har tilkendegivet forbud mod  

 kommunikation, hvorfor det ikke er tilladt at oprette forbindelse mellem  

 danske radioanlæg i amatør-radio- og amatør-radiosatellittjenesten og  

 radioanlæg i disse lande:
 3. Følgende restriktioner skal iagttages ved  

 kommunikation med radioanlæg i følgende lande:
