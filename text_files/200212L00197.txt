Fremsat den 26. marts 2003 af  

 trafikministeren (Flemming Hansen) Forslag til Lov om udbygning af Sydmotorvejen  

  

 mellem Ønslev og Sakskøbing § 1.  

  

 Trafikministeren bemyndiges til at udbygge hovedlandevej 30, Sydmotorvejen  

 mellem Ønslev og Sakskøbing, fra 2-sporet motortrafikvej til 4-sporet  

 motorvej.
 § 2.  

  

 Loven  

 træder i kraft den 1. juli 2003.
Bemærkninger til lovforslaget Almindelige bemærkninger 1. Lovforslagets baggrund og hovedindhold Lovforslaget indeholder en bemyndigelse til  

 trafikministeren til at udbygge den 2-sporede motortrafikvej  

 Ønslev-Sakskøbing  

 til 4-sporet motorvej.
Forslaget udmønter den politiske aftale af 24. januar  

 2001 om investeringer på trafikområdet mellem den daværende regering samt V,  

 KF  

 og CD.
 Motortrafikvejsstrækningen mellem Ønslev og Sakskøbing  

 udgør en del af Sydmotorvejen mellem Køge og Rødbyhavn.
Strækningen er anlagt i henhold til lov nr. 321 af 10. juni  

 1976 om visse hovedlandevejsstrækninger, der gav trafikministeren  

 bemyndigelse  

 til at lade anlægge en hovedlandevej syd om Nørre Alslev og på en højbro over  

 Guldborgsund ved Hjelms Nakke til Lolland, hvor vejen skulle tilsluttes  

 motorvejen ved Sakskøbing.
Af bemærkningerne til loven fremgår det, at vejen  

 skulle anlægges som en midlertidig 2-sporet motortrafikvej.
I juni 1977 ændrede Folketinget denne beslutning, således  

 at vejen skulle udføres som en smal 4-sporet motorvej.
På grund af  

 fordyrelser  

 på Farøbroerne ændredes beslutningen om vejens udformning igen i 1980, idet  

 der  

 skulle findes kompenserende besparelser.
Det blev derfor besluttet, at  

 strækningen syd for Ønslev, ved Nykøbing F afkørslen, midlertidigt skulle  

 være  

 2-sporet motortrafikvej.
Strækningen Ønslev-Sakskøbing blev åbnet i 1988.  

 Forbindelsen under Guldborgsund blev udformet som en 2-rørs tunnel med 4  

 spor.  

 I dag er tunnelen udformet med et kørespor og et nødspor i hver retning.
Strækningen indgår  

 i den  

 internationale forbindelse mellem Skandinavien og Tyskland (rute E 47). Der  

 er  

 på strækningen et stort antal lastbiler og en sommertrafik, der er 50-80 %  

 højere end årsdøgnstrafikken.
Sikkerheden på strækningen har gennem årene  

 været  

 udsat for kritik.
I januar 2001 indgik den daværende regering  

 (Socialdemokratiet og Det Radikale Venstre) en aftale med Venstre, Det  

 Konservative  

 Folkeparti og CD om at gennemføre en række vej- og jernbaneprojekter.
Blandt  

 disse projekter var udvidelsen af Sydmotorvejen fra 2-sporet motortrafikvej  

 til  

 4-sporet motorvej på de ca. 14 km mellem Ønslev og Sakskøbing.
I aftalen har  

 parterne givet tilsagn om at støtte projekterne med den nødvendige  

 følgelovgivning.
 Med henblik på opfyldelse af Rådets direktiv 85/337/EØF  

 (VVM-direktivet), som ændret ved Rådets direktiv 97/11/EF, har  

 Vejdirektoratet  

 i 2001-2002 gennemført miljøundersøgelser m.v. for udvidelsen.
VVM-processen blev indledt med en offentlighedsfase (1),  

 hvor der blev afholdt et borgermøde (med ca. 65 fremmødte). Borgerne blev  

 opfordret til at indsende idéer og forslag til undersøgelsen.
Vejdirektoratet  

 modtog en del bemærkninger på borgermødet samt 5 skriftlige henvendelser, som  

 er indgået i undersøgelsen.
Undersøgelsen har resulteret i et hovedforslag (se bilaget  

 til lovforslaget) og to alternative forslag til tværprofil.
Undersøgelserne  

 er  

 beskrevet i Vejdirektoratets rapport nr. 247: »Udbygning af Sydmotorvejen  

 mellem Ønslev og Sakskøbing, VVM-redegørelse, Sammenfattende rapport«, 2002,  

 der er sendt til Trafikudvalget med brev af den 24. oktober 2002, samt i en  

 række baggrundsrapporter.
Rapporten kan findes på www.trafikken.dk.
VVM-redegørelsen blev fremlagt for offentligheden i  

 efteråret 2002, og i tilknytning hertil blev der afholdt et nyt borgermøde i  

 Majbølle, hvor ca. 50 borgere deltog.
VVM-redegørelsen er endvidere fremsendt  

 til en række myndigheder til udtalelse.
 Høringen er beskrevet i Vejdirektoratets notat: »Udbygning  

 af Sydmotorvejen Ønslev   Sakskøbing, VVM-undersøgelse, Redegørelse  

 vedrørende  

 den offentlige høring (2), 24. oktober - 19. december 2002«.
 Vejdirektoratet har i denne fase modtaget 12 høringssvar  

 fra myndigheder og borgere.
Storstrøms Amt anbefaler, at anlægsloven omfatter  

 VVM-redegørelsens hovedforslag, samt trafiksikkerhedsmæssige foranstaltninger  

 ved tilslutningsanlæg 44, Eskilstrup, og i alt tre pladser for Parkér &  

 Samkør (P&S) ved henholdsvis Ønslev/Højmølle, Majbølle og Sakskøbing.  

 Nørre  

 Alslev Kommune tilslutter sig amtets holdning til tilslutningsanlæg 44 og en  

 P&S plads ved Ønslev.
Tilsvarende ønsker Sakskøbing Kommune anlagt en  

 plads  

 for Parkér & Samkør ved Sakskøbing.
Alle høringssvarene fra borgere er  

 fra  

 lodsejere, som berøres af hovedforslaget.
Flere af disse mener, at P&S  

 pladsen ved Majbølle bør anlægges nordøst for tilslutningsanlægget.
Andre  

 foreslår foranstaltninger mod øgede oversvømmelser i Majbølle Nor i form af  

 revurdering af regnvandsbassiner og pumpekanalens dybde og bredde.
 Vejdirektoratet har efter høringen af borgere og  

 myndigheder anbefalet, at VVM-redegørelsens hovedforslag med nogle mindre  

 ændringer, som tager sigte på at imødekomme beboerønsker og beskytte særligt  

 sårbare naturområder, lægges til grund for udbygning af strækningen  

 Ønslev-Sakskøbing til 4-sporet motorvej.
Forslaget omfatter en Parker & Samkør plads ved  

 Majbølle, men ikke de ønskede forbedringer af tilslutningsanlæg 44,  

 Eskilstrup,  

 og Parkér & Samkør pladsen sammesteds.
Endvidere er det valgt ikke at  

 medtage forslaget om Parker & Samkør pladsen ved Sakskøbing  

 (tilslutningsanlæg 46, nord). Begge forslag ligger udenfor  

 projektstrækningen.
 På baggrund af de således gennemførte undersøgelser og  

 høring af borgere og myndigheder samt i overensstemmelse med Vejdirektoratets  

 anbefaling foreslås med lovforslaget en bemyndigelse til trafikministeren til  

 at udbygge Sydmotorvejen mellem Ønslev og Sakskøbing til en 4-sporet  

 motorvej.
2. Beskrivelse af vejanlægget 2.1 Funktion og kvalitet Vejen udbygges som motorvej og er som den nuværende  

 motortrafikvej forbeholdt motorkørende.
Den indpasses i det omgivende miljø  

 og  

 landskab på en æstetisk og miljømæssigt optimal måde og med en høj  

 trafiksikkerhedsmæssig standard.
 Vejprojektet gennemføres, så det færdige anlæg er  

 tidssvarende og har den beskrevne funktion.
 Processen, der omfatter projektering, arealerhvervelse,  

 udbud i licitation, og det egentlige anlægsarbejde, gennemføres på en måde,  

 der  

 er veltilrettelagt, og hvor projektets forløb er styret og dokumenteret.
2.2 Tværprofil Vejen udbygges som en 26 m bred facadeløs 4-sporet motorvej  

 med 3,0 m bred midterrabat.
På hver side af midterrabatten anlægges 8,0 m  

 brede  

 kørebaner, 2,5 m brede nødspor og 1,0 m brede yderrabatter.
I midterrabatten  

 anlægges to nødrabatter á 1,0 m.
I forbindelse med udbygningen ændres  

 afstribningen i Guldborgsundtunnelen, så der i tunnelen bliver 2 kørespor i  

 hver retning, men ingen nødspor.
2.3 Linieføring Udvidelsen følger den nuværende vejs linieføring, således  

 som det var forudsat ved dennes anlæg.
 Længdeprofilet justeres på en enkelt konveks kurve, således  

 at der bliver mulighed for at tillade en hastighed på 120 km/t på strækningen  

 undtagen i Guldborgsundtunnelen, hvor den tilladte hastighed reduceres.
2.4 Tilslutninger Den nuværende tilslutning til Majbøllevej, benævnt nr. 45,  

 Guldborg, opretholdes.
 Tilslutningsanlæg nr. 46 ved Sakskøbing berøres kun i  

 forbindelse med etablering af et regnvandsbassin.
 Der etableres ikke nye tilslutninger.
2.5 Sideanlæg Rastepladserne på strækningen, dvs.
Dronningehave på sydsiden  

 og Studehave på nordsiden, opretholdes.
Forberedelserne til en rasteplads på  

 nordsiden ved Dronningehave opretholdes ligeledes.
Der etableres en plads for Parkér & Samkør ved  

 tilslutningsanlæg nr. 45, Guldborg.
Den nærmere placering fastlægges i  

 forbindelse  

 med detailprojekteringen.
2.6 Lokalvejnet og stier De eksisterende skærende veje og stier påregnes opretholdt,  

 idet det dog senere vil blive vurderet, om den tidligere roebanetunnel ved  

 Radsted skal nedlægges.
2.7 Faunapassager Der påregnes etableret to faunapassager, ved henholdsvis  

 Majbølle Pumpekanal og Studehave Skov, som faunarør for mindre pattedyr.
Et  

 eventuelt tredje faunarør nord for Sakskøbing vurderes senere.
Der opsættes  

 vildthegn langs vejen efter behov.
2.8 Støjafskærmning Der etableres ikke støjafskærmning i forbindelse med  

 udvidelsen.
Det vil dog i forbindelse med detailprojekteringen blive  

 vurderet,  

 om der skal udføres støjdæmpende tiltag ved enkelte ejendomme.
2.9 Vejudstyr og beplantning Vejen udstyres med vejtavler, autoværn, kantpæle,  

 nødtelefoner, trafikregistrerings- og trafikledelsessystem i og ved  

 Guldborgsundtunnelen,  

 vintervarslingsudstyr og hegn m.v.
Der etableres desuden beplantning langs  

 vejen.
2.10 Vejafvanding Vejvandet vil blive opsamlet i grøfter og trug og ledt til  

 regnvandsbassiner, hvor urenheder bundfældes og afstrømningen reguleres,  

 inden  

 vandet føres videre ud i de lokale vandløb.
Regnvandsbassinerne er desuden  

 med  

 til at sikre de lokale vandløb mod forurening i forbindelse med uheld på  

 vejen.
 Placering og udformning af bassinerne fastlægges i  

 forbindelse med detailprojekteringen.
2.11 Naboarealer Langs særligt sårbare naturområder, skove, private veje og  

 visse landbrugsarealer undlades flade påfyldningsskråninger for at begrænse  

 arealindgrebet.
3. Trafikale konsekvenser Vejudvidelsen bevirker, at en mindre del af den  

 gennemkørende trafik flyttes bort fra de parallelle landeveje.
Det drejer sig  

 især om strækningen gennem Guldborg, hvor der forventes 800 færre biler pr.  

 døgn end ellers.
 Sydmotorvejen mellem Ønslev og Sakskøbing forventes at få  

 en årsdøgntrafik på 11.800 - 13.500 biler pr. døgn (i 2010-trafikniveau).  

 Dette  

 omfatter ikke den forøgede trafik fra en evt. fast forbindelse over Femer  

 Bælt.
4. Trafiksikkerhed I 5-årsperioden 1997-2001 er der på den nuværende  

 motortrafikvejsstrækning mellem Ønslev og Sakskøbing sket 7 personskadeuheld  

 med 7 dræbte.
På grundlag af Vejdirektoratets koordinerede  

 uheldsstatistik for hovedlandevejsnettet i hele landet er det beregnet, at  

 der  

 over en 5-årsperiode kan forventes en reduktion på 3 uheld med personskade  

 ved  

 at ombygge vejen fra 2-sporet motortrafikvej til en motorvej med 4 spor.
Der  

 vil løbende blive foretaget trafiksikkerhedsrevision af projektet for at  

 sikre,  

 at vejanlægget bliver projekteret og anlagt så trafiksikkert som muligt.
5. Plan- og beskyttelsesforhold Vejanlægget berører arealer i Majbølle Nor, der er udpeget  

 som internationalt naturbeskyttelsesområde.
Anlægget vil desuden berøre nogle  

 beskyttede vandhuller og vandløb samt et jorddige ved Dronninghave, der er  

 beskyttet  

 i henhold til naturbeskyttelsesloven.
Herudover berøres strand-, skov- og  

 åbeskyttelseslinier, lavbundsarealer, et drikkevandsområde, økologiske  

 forbindelser,  

 kystnærhedszonen og udpegede ~skovrejsningsområder.
Vejanlægget berører ikke  

 kendte fortidsminder eller kirkeomgivelser.
 Storstrøms Amt har meddelt, at man forventer at kunne give  

 de nødvendige tilladelser i medfør af naturbeskyttelsesloven, således at  

 projektet kan gennemføres.
Skov- og Naturstyrelsen har i henhold til  

 naturbeskyttelseslovens § 20 og Miljøministeriets bekendtgørelse nr. 571  

 af 25. juni 1992 om godkendelse af offentlige vejanlæg og af ledningsanlæg  

 m.v.  

 i det åbne land meddelt principgodkendelse af hovedforslaget.
Skov- og  

 Naturstyrelsen har i sin godkendelse stillet vilkår om, at der på nordsiden  

 gennem Majbølle Nor ikke foretages vandstandsændringer i fuglenes ynglesæson  

 1.  

 april til 15. juni.
6. Miljømæssige konsekvenser I VVM-redegørelsen har Vejdirektoratet redegjort for de  

 forventede miljømæssige konsekvenser af vejanlægget.
Konsekvenserne er  

 resumeret nedenfor.
Vejdirektoratet vil gennemføre en evaluering af de  

 forventede miljømæssige konsekvenser 3-5 år efter åbningen af motorvejen.
6.1 Arealindgreb og barrierevirkning Vejudvidelsen vil ikke påvirke den nuværende  

 arealanvendelse langs vejen, men en del ejendomme vil skulle afgive areal til  

 vejudvidelsen enten permanent eller til midlertidige arbejdsarealer.
6.2 Støj, luftforurening og klima Vejudvidelsen vil medføre, at støjbelastningstallet, der er  

 udtryk for den samlede støjgene fra trafikken, vil stige fra 3,8 til 4,8. På  

 de  

 aflastede strækninger, fx gennem Guldborg, bliver generne dog formindskede.  

 Med  

 anlægget vil antallet af boliger belastet med støj på mere end 55 dB(A) stige  

 fra 21 til 29. Der er tale om enkeltliggende ejendomme tæt ved motorvejen.
 Den samlede luftforurening vil på tilsvarende måde øges  

 langs motorvejen og mindskes på bygennemfarterne.
6.3 Natur, landskab og fortidsminder Vejen forløber gennem et område, der er domineret af åbent  

 agerland og skove, hvor skov- og kystpassager samt naturområdet Majbølle Nor,  

 der er udlagt til internationalt naturbeskyttelsesområde, jf.  

 EF-fuglebeskyttelsesdirektivet og EF-habitatdirektivet, bliver berørt.  

 Motorvejen vil i forhold til den nuværende motortrafikvej udgøre en øget  

 barriere for spredning af dyr og planter i landskabet.
Den øgede  

 barrierevirkning vil dog blive mindsket af, at der anlægges faunapassager  

 under  

 vejen, jf. punkt 2.7. Det vurderes, at projektet ikke påvirker  

 udpegningsgrundlaget for EF-fuglebeskyttelsesområdet eller EF-habitatområdet.
6.4 Friluftsliv Den øgede trafik vil opleves som en gene for de besøgende  

 ved fugletårnet i Majbølle Nor og på den nyetablerede sti herfra og hen over  

 Guldborgsundtunnelens portalbygning.
6.5 Overfladevand og grundvand Vejvandet ledes gennem bassiner, som udjævner afstrømningen  

 og nedbringer mængden af skadelige stoffer, inden det ledes til recipient  

 (vandløb og Guldborgsund). Afvandingssystemet sikrer, at der under normale  

 omstændigheder ikke vil være nogen risiko for belastning af  

 grundvandskvaliteten.
Vejen forløber gennem områder med særlige  

 drikkevandsinteresser, men er placeret uden for drikkevandsboringers  

 generelle  

 300 m beskyttelseszone.
6.6 Ressourceforbrug Det samlede forbrug af grus- og sandmaterialer til vejens  

 opbygning er ca. 140.000 m  

  

 3  

  

 . Det svarer til ca. 27 % af den samlede  

 årlige indvinding af sand, grus og stenmaterialer på land i Storstrøms Amt.  

 Forbruget af asfalt er ca. 50.000 m  

  

 3  

  

 . Dette skønnes ikke at have  

 væsentlig betydning for materialernes tilgængelighed eller for miljøet.
6.7 Forurenet jord Vejudvidelsen berører ingen kendte lokaliteter med  

 forurenet jord, men vejens anlæg medfører, at der skal arbejdes i potentielt  

 forurenet rabatjord fra den eksisterende vej.
Denne jord forventes genanvendt  

 som terrænregulering i tilslutningsanlæg og på rastepladser.
7. Alternativer Som led i VVM-undersøgelsen er der vurderet to alternative  

 tværprofiler med mindre arealforbrug.
I den høringsfase, som Vejdirektoratet  

 har gennemført, har dog ingen skriftligt peget på en generel anvendelse af  

 disse tværprofiler.
8. Økonomiske og administrative konsekvenser for  

 det offentlige De samlede udgifter til projektering, administration,  

 arealerhvervelse og anlæg er anslået til 234 mio. kr. i prisniveau 2003,  

 eksklusive moms.
 Anlægsoverslaget er behæftet med usikkerhed, da udgifterne  

 til bl.a. ekspropriationer, jord-, afvandings- og asfaltarbejder ikke kan  

 beregnes præcist på forhånd, ligesom konjunktur- og konkurrencesituationen på  

 licitationstidspunkterne er af væsentlig betydning for anlægsomkostningernes  

 endelige størrelse.
På baggrund af Vejdirektoratets vurdering er der ved  

 anvendelse af successiv princippet gennemført en usikkerhedsanalyse.  

 Resultatet  

 af denne er et anlægsoverslag med  

 et middeltal  

 på 252 mio. kr. med en tilknyttet usikkerhed, der indebærer, at der er 50 %  

 sandsynlighed for, at udgiften bliver mindre end det anførte og tilsvarende  

 50  

 % sandsynlighed for, at udgiften bliver større.
Endvidere viser  

 usikkerhedsanalysen, at udgiften med mellem 10 og 90 % sandsynlighed vil  

 ligge  

 i intervallet 231 - 272 mio. kr.
 Der er beregnet en intern rente på ca. 8 %. I beregningen  

 indgår trafikanternes tidsbesparelser og kørselsomkostninger,  

 uheldsomkostninger, trafikstøj, barrierevirkning og oplevet risiko, lokal og  

 regional luftforurening samt vejvedligeholdelse.
 I den politiske aftale fra januar 2001 om gennemførelse af  

 en række vej- og jernbaneprojekter er forudsat, at udvidelsen skal være  

 gennemført i 2007. For at følge tidsplanen skal der foretages  

 jordbundsundersøgelser, arkæologiske undersøgelser og detailprojektering m.v.  

 i  

 2003.
 Udgifterne forventes at fordele sig som følger (i  

 2003-priser) :
 2003:  

 ..........................................  

    

 6 mio. kr.
 2004:  

 ........................................  

    

 16 mio. kr.
 2005:  

 ........................................  

    

 56 mio. kr.
 2006:  

 ........................................  

    

 92 mio. kr.
 2007:  

 ........................................  

    

 77 mio. kr.
 2008:  

 ..........................................  

    

 5 mio. kr.
Anlægsarbejdet forestås af Vejdirektoratet og har således  

 primært administrative konsekvenser for Vejdirektoratet.
Ca. 5 % af  

 anlægsudgiften skønnes at gå til administration, projektering og tilsyn, der  

 udføres af Vejdirektoratets eget personale.
9. Økonomiske og administrative konsekvenser for  

 erhvervslivet Vejudvidelsen forbedrer vejforholdene og reducerer derved  

 transportudgifterne for erhvervslivet.
 I anlægsfasen skønnes der at være en direkte og indirekte  

 beskæftigelse på ca. 600 mandår.
Lovforslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, som har  

 vurderet,  

 at forslaget ikke indeholder væsentlige administrative konsekvenser for  

 erhvervslivet.
Det er derfor ikke forelagt et virksomhedspanel eller  

 lignende.
10. Forholdet til borgerne Det færdige anlæg vil samlet set forbedre trafik- og  

 miljøforholdene for områdets borgere, men berører samtidig direkte og  

 indirekte  

 en del naboer bl.a. i form af ekspropriationer.
 I det videre forløb i anlægsprocessen vil borgerne i  

 området bl.a. på www.trafikken.dk blive løbende informeret om vejarbejdernes  

 karakter og tidsplan, og ejerne af de berørte ejendomme vil blive inddraget  

 direkte ved breve fra Vejdirektoratet og ekspropriationsmyndighederne.
11. Forholdet til EU-retten De miljøundersøgelser og høringer, der er gennemført,  

 opfylder kravene i Rådets direktiv 85/337/EØF af 27. juni 1985 om vurdering  

 af  

 visse offentlige og private projekters indvirkning på miljøet (EF-Tidende  

 1985  

 L 175, side 40), som ændret ved Rådets direktiv 97/11/EF af 3. marts 1997  

 (EF-Tidende 1997 L 73, side 5).
12. Høring over lovforslaget Lovforslaget har været i høring hos  


  

 Storstrøms Amt, Sakskøbing Kommune og Nørre Alslev Kommune.  

 Høringssvarene vil blive sendt til Folketingets Trafikudvalg ledsaget af de  

 kommentarer, som høringssvarene måtte give anledning til.
Samlet  

 vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Mindre udgifter for stat, kommuner og amtskommuner som  

 følge af færre trafikuheld Udgift for staten på 252 mio. kr. (2003-priser) Begrænsede merudgifter til drift og vedligeholdelse Administrative konsekvenser for stat, kommuner og  

 amtskommuner Ingen Begrænset meradministration for Vejdirektoratet i  

 anlægsfasen Økonomiske konsekvenser for erhvervslivet Reducerer transportomkostningerne.
Øger beskæftigelsen i bygge- og anlægssektoren i  

 anlægsperioden Reducerer landbrugsarealer Administrative konsekvenser for erhvervslivet Ingen Ingen Miljømæssige konsekvenser Forbedrer miljøet langs parallelle landeveje, fx gennem  

 Guldborg, som følge af mindre trafik Påvirker arealanvendelsen og giver en barriere og en  

 øget støjkilde i landskabet.
Den samlede luftforurening og CO  

  

 2  

  

 -emission  

 bliver lidt forøget Administrative konsekvenser for borgerne Ingen Ingen Forholdet til EU-retten De miljøundersøgelser og høringer, der er gennemført,  

 opfylder kravene i VVM-direktivet (Rådets direktiv 85/337/EØF af 27. juni  

 1985 om vurdering af visse offentlige og private projekters indvirkning på  

 miljøet, som ændret ved Rådets direktiv 97/11/EF af 3. marts 1997) Bemærkninger til lovforslagets enkelte bestemmelser Til § 1 Bestemmelsen indeholder bemyndigelse til at udbygge  

 hovedlandevej 30, Sydmotorvejen mellem Ønslev og Sakskøbing fra en 2-sporet  

 motortrafikvej til en 4-sporet motorvej.
Strækningen, der udbygges, har en  

 længde på ca. 14 km.
 Der henvises til de almindelige bemærkninger og bilaget til  

 lovforslaget.
Til § 2 Det foreslås, at loven træder i kraft den 1. juli 2003.
