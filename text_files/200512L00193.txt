Fremsat den 29. marts 2006 af  

 indenrigs- og sundhedsministeren (Lars Løkke Rasmussen) Forslag til Lov  

 om fordeling af skattenedslaget mellem staten og  

  

 kommunerne som følge af personskattelovens skatteloft § 1.  

  

 Kommuner afregner til staten et  

 beløb, der opgøres som en del af den samlede nedsættelse af indkomstskatten  

 til  

 staten for et indkomstår som følge af skatteloftet efter personskattelovens  

 § 19.
 § 2.  

  

 Der opgøres et beløb for  

 kommuner, for hvilke følgende betingelser er opfyldt for det enkelte  

 indkomstskatteår:
1)  

 	  

 Den kommunale  

 udskrivningsprocent overstiger den efter § 2, stk. 2 opgjorte  

 procent,  

 og 2)  

 	  

 den kommunale  

 udskrivningsprocent for indkomståret er højere end den kommunale  

 udskrivningsprocent  

 for 2007.
 Stk. 2  

.  

 Den i stk. 1, nr. 1, anførte  

 procent opgøres som den størrelse, den kommunale udskrivningsprocent højst  

 kan  

 have for det pågældende indkomstår, uden at skatteloftet, jf.  

 personskattelovens  

 § 19, finder anvendelse.
 § 3.  

  

 For de kommuner, der er omfattet  

 af § 2, opgøres beløbet ved at gange kommunens skønnede indkomstgrundlag  

 for skatten efter personskattelovens § 5, nr. 3, med den mindste af  

 følgende  

 to størrelser:
 1)  

 	  

 Det antal  

 procentpoint, hvormed den kommunale udskrivningsprocent for det pågældende år  

 overstiger den kommunale udskrivningsprocent for 2007.
 2)  

 	  

 Det antal  

 procentpoint, hvormed den kommunale udskrivningsprocent for det pågældende år  

 overstiger den efter § 2, stk. 2, opgjorte procent.
 § 4.  

  

 Indenrigs- og sundhedsministeren  

 fastsætter regler om beregning og afregning af beløb efter denne lov og  

 regler  

 om opgørelsen af kommunens skønnede indkomstgrundlag for skatten efter  

 personskattelovens § 5, nr. 3, som er anført i § 3.
 Stk. 2.  

  

 Kommunens  

 skønnede indkomstgrundlag for skatten efter  

 personskattelovens § 5, nr. 3, som anført i § 3, indgår i  

 opgørelsen  

 endeligt som opgjort pr. 1. juli i indkomståret.
 § 5.  

  

 Loven træder i kraft dagen efter  

 bekendtgørelsen i Lovtidende og har virkning fra og med indkomståret 2007.
 Stk. 2.  

  

 Lov om  

 fordeling mellem staten, kommunerne og amtskommunerne af skattenedslaget som  

 følge af personskattelovens skatteloft, jf. lov nr. 468 af 30. juni 1993, som  

 ændret ved § 2 i lov nr. 826 af 27. oktober 1995 og ved § 1 i lov  

 nr.  

 477 af 1. juli 1998, ophæves.
Bemærkninger til lovforslaget Almindelige bemærkninger 1. Lovforslagets formål og indhold 1.1. Kommunernes medfinansiering af det skrå  

 skatteloft Lovforslaget indgår i udmøntningen af aftalen af 27.  

 februar 2006 mellem regeringen (Venstre og Det Konservative Folkeparti),  

 Dansk  

 Folkeparti og Det Radikale Venstre om en kommunal finansieringsreform.
 Med aftalen foreslås indført et nyt finansieringssystem for  

 kommunerne, som er tilpasset kommunernes situation efter kommunalreformen.  

 Det  

 nye finansieringssystem har til hensigt at give de nye kommuner i alle dele  

 af  

 landet mere lige muligheder for ved rimelig beskatning at tilvejebringe et  

 serviceniveau, der imødekommer borgernes behov.
 Aftalen om en kommunal finansieringsreform omfatter  

 følgende hovedpunkter:
·  


  

 En reform af tilskuds- og  

 udligningssystemet ·  


  

 Omlægning af skatter ·  


  

 Forskellige forenklinger og  

 tilpasninger i skatte- og tilskudslovgivningen ·  


  

 Overgangsordninger Med dette lovforslag udmøntes den del af aftalen, der  

 vedrører en tilpasning og en nulstilling af systemet med kommunal  

 medfinansiering af det skrå skatteloft.
 I skattesystemet i dag er indlagt en øvre grænse på 59  

 procent for skatten af den sidst tjente krone (det skrå skatteloft).  

 Skatteloftet betyder, at der i kommuner, hvor den samlede kommunale og  

 amtskommunale indkomstskat overstiger 32,5 procent, ydes borgere, der betaler  

 topskat, et nedslag i skatten.
Som udgangspunkt betales dette nedslag af staten.
Siden  

 1994 har der dog været indført en ordning, hvorefter kommuner og amtskommuner  

 i  

 tilfælde af kommunale skattestigninger finansierer de stigninger i statens  

 udgifter til nedslag, der udløses af kommunale skattestigninger.
Der er mellem regeringen, Det Radikale Venstre og Dansk  

 Folkeparti enighed om, at dette medfinansieringssystem bør fortsætte, således  

 at kommunerne ikke får mere ud af en skattestigning, end hvad borgerne rent  

 faktisk betaler i skat.
Som følge af omlægningen af de hidtidige  

 amtskommunale skatter,  

 herunder med indførelsen af sundhedsbidraget på 8 procent, vil kommunal  

 medfinansiering  

 fremover blive udløst ved skattestigninger, der ligger ud over en kommunal  

 skat  

 på 24,5 procent.
 Efter den nuværende ordning medfinansierer kommunerne i  

 forhold til eventuelle skattestigninger siden 1998. Som konsekvens af  

 kommunalreformen »nulstilles« systemet om medfinansiering med virkning for  

 2007, således at det fremover vil være eventuelle kommunale skattestigninger  

 i  

 forhold til dette år, der udløser kommunal medfinansiering.
2. Økonomiske konsekvenser for det offentlige Statens provenutab ved afvikling af medfinansieringen af  

 det skrå skatteloft for perioden 1999-2006 vil indgå i de kommunaløkonomiske  

 forhandlinger som kompensation for den hidtidige statslige indtægt ved  

 ordningen.
Som udgangspunkt vil bloktilskuddet til kommunerne fra og med 2007  

 kunne  

 nedsættes med 118 mio. kr.
 For så vidt angår engangsudgifter forbundet med  

 gennemførelse af nærværende lovforslag henvises til bemærkningerne i det  

 samtidig hermed fremsatte forslag til lov om ændring af lov om kommunal  

 indkomstskat.
3. Administrative konsekvenser for det offentlige Lovforslaget har ingen administrative konsekvenser for det  

 offentlige.
4. Økonomiske og administrative konsekvenser for  

 erhvervslivet Lovforslaget har ingen erhvervsmæssige konsekvenser 5. Miljømæssige konsekvenser Lovforslaget har ingen miljømæssige konsekvenser.
6. Forholdet til EU-retten Lovforslaget indeholder ikke EU-retlige aspekter.
7. Høring Lovforslaget har været sendt til høring hos KL og  

 Amtsrådsforeningen i Danmark.
 Vurdering af konsekvenser af lovforslag.
Positive Konsekvenser/mindreudgifter Negative Konsekvenser/merudgifter Økonomiske konsekvenser for stat, kommuner og amtskommuner Statens provenutab ved afvikling af medfinansieringen af  

 det skrå skatteloft for perioden 1999-2006 vil indgå i de kommunaløkonomiske  

 forhandlinger.
 For så vidt angår engangsudgifter forbundet med  

 gennemførelse af nærværende lovforslag henvises til bemærkningerne i det  

 samtidig hermed fremsatte forslag til lov om ændring af lov om kommunal  

 indkomstskat.
 Statens provenutab ved afvikling af medfinansieringen af  

 det skrå skatteloft for perioden 1999-2006 vil indgå i de kommunaløkonomiske  

 forhandlinger.
 For så vidt angår engangsudgifter forbundet med  

 gennemførelse af nærværende lovforslag henvises til bemærkningerne i det  

 samtidig  

 hermed fremsatte forslag til lov om ændring af lov om kommunal indkomstskat.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvener Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Bestemmelsen angiver formålet med lovforslaget.
I forhold  

 til den nuværende bestemmelse i lov om fordeling mellem staten, kommunerne og  

 amtskommunerne af skattenedslaget som følge af personskattelovens skatteloft  

 er  

 formålet tydeliggjort, nemlig at kommunerne bidrager til finansieringen af  

 provenutabet som følge af det skrå skatteloft.
Til § 2 Bestemmelsen i § 2 indebærer, at den kommunale  

 betaling til staten for 2007 og de følgende år skal beregnes i forhold til  

 den  

 skatteprocent, som efter personskatteloven vil medføre, at det skrå  

 skatteloft  

 har virkning i en kommune.
Med et sundhedsbidrag på 8,0 procent, en bundskat  

 på  

 5,48 procent, en mellemskat på 6,0 procent og en topskat på 15,0 procent vil  

 grænsen for det skrå skatteloft indtræde ved kommunale skatteprocenter på  

 24,52  

 procenter.
Som følge af den særlige overgangsordning ved indførelse af et nyt  

 finansieringssystem for kommunerne, jf. det samtidig fremsatte lovforslag om  

 begrænsninger i den kommunale skatteudskrivning for 2007 og regulering af de  

 kommunale bidrag til regionerne i 2007, vil kommuneskatten i 2007 kunne  

 fastsættes  

 med to decimaler.
Fra og med 2008 vil en tilbagevenden til de normale regler  

 med fastsættelse alene med én decimal betyde, at medfinansiering udløses ved  

 skattestigninger ud over 24,5. Bestemmelsen er udformet, så medfinansieringen  

 tilpasses de til enhver tid gældende satser.
Medfinansieringen gælder  

 endvidere  

 alene for kommuner, hvor skatten er øget i forhold til 2007.
I aftalen om sammenlægning af Farum og Værløse Kommuner af 20. maj 2005  

 er forudsat, at  

 lovgivningen vedrørende det skrå skatteloft udformes  

 således, at den nye kommune ikke skal betale den afgift, som er udløst af  

 Farum  

 Kommunes skatteforhøjelse i 2003. I modsat fald kompenseres afgiften ved en  

 regulering af det årlige tilskud.
Med lovforslaget anses denne forudsætning i  

 aftalen om sammenlægning af Farum og Værløse Kommuner for opfyldt.
 Bestemmelsen vil endvidere i relation til Furesø og  

 Ringkøbing-Skjern Kommuner, hvor der er fastsat særlige vilkår i forbindelse  

 med sammenlægningen, herunder differentierede skatteprocenter i en  

 overgangsperiode,  

 blive administreret på den måde, at udskrivningsprocenten for de to nye  

 kommuner vil blive fastsat som det vægtede gennemsnit af de hidtidige  

 kommuners  

 udskrivningsprocenter.
Til § 3 Bestemmelsen i § 3 indebærer i lighed med gældende  

 bestemmelse, at grundlaget for beregningen af den enkelte kommunes eventuelle  

 indbetaling til staten anvendes det skattegrundlag for kommunen, hvoraf  

 nedslaget  

 som følge af det skrå skatteloft beregnes, jf. § 5, stk. 3, i  

 personskatteloven.
Ved beregningen ganges dette grundlag enten med det antal  

 procentpoint, hvormed den kommunale udskrivningsprocent for 2008 overstiger  

 procenten for 2007 eller med det antal procentpoints, hvormed den overstiger  

 24,5 procent.
Det er den mindste af disse top overskridelser, der anvendes i  

 beregningen.
Da de kommunale skatteprocenter fra og med 2008 igen fastsættes  

 med 1 decimal indebærer dette, at der kan fremkomme en mindre forskel i  

 størrelsen  

 af den kommunale medfinansiering og den statslige merudgift til nedslag efter  

 det skrå skatteloft.
Til § 4 Bestemmelsen i § 4 indebærer, at indenrigs- og  

 sundhedsministeren i lighed med de gældende bestemmelser fastsætter regler om  

 afregning af beløb til staten og om opgørelse af det skønnede  

 indkomstgrundlag  

 for topskatten, som indgår i beregningen af kommunernes medfinansiering.
I  

 lighed med de nugældende regler er det hensigten at foretage afregningen ved  

 at  

 fratrække beløbet i de månedlige beløb som udbetales af SKAT til kommunerne i  

 henhold til lov om kommunal indkomstskat i månederne oktober, november og  

 december i det år, beløbet vedrører.
 Endvidere er det i lighed med nugældende regler hensigten  

 at basere opgørelsen af grundlaget for beregningen på oplysninger fra  

 forskudsregistreringen, der er opgjort af SKAT pr. 31. december i året forud  

 for indkomståret.
Til § 5 Det foreslås, at lovforslaget har virkning fra og med  

 indkomståret 2007. Samtidig foreslås den gældende lov om finansiering af det  

 skrå skatteloft, som omfatter amtskommuner og som vedrører eventuelle  

 skattestigninger  

 siden 1998, ophæves.
