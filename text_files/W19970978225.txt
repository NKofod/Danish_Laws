I juni 1997 blev patienten indlagt.
Få dage efter indlæggelsen  

 fremtrådte patienten psykotisk.
Patienten påbegyndte frivilligt  

 behandling med antipsykotisk medicin, og tilstanden blev bedre.
En uge senere forværredes tilstanden, og man besluttede at  

 tvangstilbageholde patienten.
Patienten virkede klart paranoid og havde  

 oplyst, at medicinen ikke blev indtaget.
De følgende dage blev  

 patienten beskrevet som paranoidt tolkende, præget af vag tankegang og  

 psykotisk.
Afdelingen besluttede at tvangsbehandle patienten med antipsykotisk  

 medicin 2 gange dagligt, og efter et par dage overgå til depotmedicin  

 hver 2. uge.
Patienten havde i forbindelse med beslutningen om  

 tvangsbehandling klart givet udtryk for, at såfremt denne blev  

 godkendt, ville patienten foretrække behandling med depotmedicin.
 Det lokale psykiatriske patientklagenævn godkendte beslutningen om  

 tvangsmedicinering.
Grundlaget for tvangsmedicinering med  

 depotmedicin tilstede blandt andet på baggrund af patientens eget  

 ønske Sundhedsvæsenets Patientklagenævn fandt efter  

 en samlet vurdering, at patienten var sindssyg, og at betingelserne for  

 tvangsbehandling var opfyldt.
 Sundhedsvæsenets Patientklagenævn fandt, at  

 behandlingen opfyldte kravet om mindst indgribende foranstaltninger.  

 Nævnet lagde vægt på, at patienten tidligere var  

 søgt motiveret for frivillig antipsykotisk medicinsk behandling,  

 før beslutningen om tvangsbehandling blev truffet, og at medicinen  

 tidligere havde virket med god effekt på den psykotiske tilstand.
 Vedrørende anvendelse af  medicin i depotform  

 udtalte nævnet, at da patienten selv havde givet udtryk for, at  

 behandlingen skulle foregå med depotmedicin, var beslutningen i  

 overensstemmelse med kravet om mindst indgribende foranstaltning.
 Sundhedsvæsenets Patientklagenævnet fandt  

 herefter, at der var tilstrækkeligt grundlag for at tvangsmedicinere  

 patienten med depotmedicin.
