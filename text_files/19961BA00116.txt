Nr BSF 116 Forslag til folketingsbeslutning om at pålægge DONG at meddele, om Dansk  

 Naturgas A/S fortsat ønsker at etablere et naturgaslager under eller ved  

 Tønder by i Sønderjylland Fremsat af Jan Køpke Christensen (FP) Kim Behnke (FP) den 8. april 1997 Folketinget opfordrer regeringen til at foretage de nødvendige tiltag til at pålægge DONG hurtigst muligt og senest inden udgangen af folketingsåret 1996-97 at meddele, om Dansk Naturgas A/S fortsat ønsker at etablere et naturgaslager under eller ved Tønder by i Sønderjylland.
 Bemærkninger til forslaget  Dansk Naturgas A/S har siden 1981  

 interesseret sig for strukturen i Tønder til naturgaslagring, men det er  

 først inden for de seneste 2-3 år, at Dansk Naturgas A/S målrettet har  

 arbejdet på at etablere et naturgaslager ved Tønder by.
Lige siden det tidspunkt, hvor Dansk Naturgas A/S første gang fremsatte et  

 konkret forslag om etablering af et naturgaslager i Tønder, har Tønder  

 Kommune stillet sig kritisk over for lageret, idet placering af et  

 naturgaslager i Tønder hverken synes velbegrundet eller hensigtsmæssig.
Der  

 har efterfølgende været en massiv protest fra befolkningen i Tønder og omegn.  

 Siden har såvel GEUS (Danmarks og Grønlands Geologiske Undersøgelse) som Risø  

 fremsat kritik af Dansk Naturgas A/S' planer ud fra såvel sikkerhedsmæssige  

 som geologiske betænkeligheder.
Endvidere har beboerne i Stenlille på  

 Sjælland ønsket en yderligere udbygning af naturgaslageret der.
Forslaget om  

 et naturgaslager i Tønder må derfor i dag anses for at være fremsat på et  

 endnu mere uoplyst, usikkert og uforståeligt grundlag end hidtil antaget.
Miljø- og energiministeren har over for Det Energipolitiske Udvalg oplyst,  

 at behovet for et eventuelt gaslager ved Tønder bl.a. afhænger af  

 forhandlingerne med de norske gasleverandører (GFU) og med ejerne af mindre  

 danske gasfelter om yderligere gasleverancer samt etablering af yderligere en  

 gasledning fra felterne i Nordsøen.
DONG forhandler endvidere med de tyske  

 gasselskaber om køb/leje af lagerkapacitet i Nordtyskland.
Endvidere har  

 ministeren oplyst, at DONG vurderer mulighederne for udvidelse af de  

 eksisterende gaslagre i Stenlille og Lille Torup.
Resultaterne af disse  

 forhandlinger og undersøgelser forventes afsluttet i efteråret 1997, jf.  

 besvarelsen af spørgsmål nr. 109, alm. del - bilag 173, folketingsåret  

 1996-97.
DONG forventes først at ansøge miljø- og energiministeren om en eventuel  

 lagerudbygning i Danmark, efter at forhandlingerne og undersøgelserne er  

 afsluttet.
Miljø- og energiministeren og Det Energipolitiske Udvalg skal  

 herefter tage stilling til et eventuelt lager ved Tønder by med  

 idriftsættelse tidligst i år 2001.
Forslagsstillerne så helst, at alle overvejelser og undersøgelser i  

 forbindelse med etablering af naturgaslageret ved Tønder blev stoppet.
Det  

 har imidlertid vist sig, at det desværre ikke på nuværende tidspunkt er  

 realistisk at få gennemført.
Forslagsstillerne vil derfor med dette forslag fremtvinge en afgørelse af  

 sagen, således at befolkningen i Tønder og omegn ikke forsat skal leve i  

 uvished om, hvorvidt Dansk Naturgas A/S agter at etablere et naturgaslager  

 eller ej.
Der er behov for en afklaring, således at alle parter kan få  

 klarhed over det videre forløb.
Derfor ser forslagsstillerne det foreliggende  

 beslutningsforslag som et skridt i den rigtige retning.
Skriftlig fremsættelse Jan Køpke Christensen (FP):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om at pålægge DONG at meddele, om  

 Dansk Naturgas A/S fortsat ønsker at etablere et naturgaslager under eller  

 ved Tønder by i Sønderjylland.
(Beslutningsforslag nr.
B 116).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
