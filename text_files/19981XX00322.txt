Skriftlig fremsættelse (4. marts 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 totalisatorspil. (Ændret afgiftsafregning m.v.).
(Lovforslag nr.
L 193).
Efter de gældende regler skal afgiften af  

 totalisatorspil beregnes af den samlede indskudssum i totalisatoren for hver  

 dag.
I denne afgift kan fradrages et beløb, der er forskellig  

 afhængig af, hvilket væddeløb spillet afvikles i  

 forbindelse med.
Nogle bevillingshavere til totalisatorspil har en  

 bevilling, der kun omfatter én bane, medens andre har en bevilling,  

 der omfatter flere baner.
Hver bane afregner afgiften for sig.
Som  

 følge af, at omsætningen på de forskellige baner har  

 udviklet sig forskelligt, har fradragene i afgiften fået større  

 betydning for nogle baner end for andre.
For at udligne denne forskel foreslår regeringen, at  

 afregningsreglerne for totalisatorafgiften ændres således, at en  

 bevillingshaver afregner totalisatorafgiften for alle baner under ét  

 og for en uge ad gangen.
Dansk Travsports Centralforbund og Klampenborg  

 Galopbane vil i forbindelse med lovforslagets vedtagelse kunne få  

 én samlet bevilling til totalisatorspil i forbindelse med  

 hestevæddeløb.
Lovforslaget medfører et provenutab på ca. 2  

 mill. kr. årligt, der vil komme hestesporten til gode.
Hestesporten har  

 oplyst, at beløbet primært vil blive anvendt af  

 galopsporten.
 Regeringen finder endvidere, at det bør være  

 strafbart at medvirke til at udbyde udenlandske  væddemål i  

 forbindelse med væddeløb og anden væddekamp, som er  

 omfattet af totalisatorloven.
 Idet jeg i øvrigt henviser til bemærkningerne  

 i lovforslaget, skal jeg anbefale lovforslaget til Tingets velvillige  

 behandling.
