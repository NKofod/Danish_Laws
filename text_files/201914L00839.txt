Betænkning afgivet af Miljø- og Fødevareudvalget den 27. maj 2020 Betænkning over Forslag til lov om ændring af lov om miljøbeskyttelse (Implementering af affaldsdirektivets minimumskrav til eksisterende udvidede producentansvarsordninger, indførelse af udvidet producentansvar for emballage og modernisering af indsamling og behandling af elektronikaffald) [af miljøministeren (Lea Wermelin)]:
1. Ændringsforslag Miljøministeren har stillet 5 ændringsforslag til lovforslaget.
2. Udtalelse fra miljøministeren Miljøministeren har anmodet om, at følgende udtalelse fra ministeren optages i betænkningen:
»Miljøministeren har i forbindelse med teknisk gennemgang af lovforslaget og ved besvarelse af udvalgets spørgsmål A på lovforslaget den 13. maj 2020 tilkendegivet, at ministeren vil invitere de politiske partier til forhandlinger om udmøntning af lovforslagets hjemler.
Dette for at sikre, at Folketingets partier inddrages i udmøntningen af ordninger for udvidet producentansvar.« 3. Indstillinger Udvalget indstiller lovforslaget til vedtagelse med de stillede ændringsforslag.
 Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
4. Politiske bemærkninger Venstre, Dansk Folkeparti og Det Konservative Folkeparti Venstres, Danske Folkepartis og Det Konservative Folkepartis medlemmer af udvalget bemærker, at det er afgørende for partiernes støtte til lovforslaget, at miljøministeren med sin udtalelse til betænkningen har tilkendegivet, at ministeren vil invitere de politiske partier til forhandlinger om udmøntning af lovforslagets hjemler for at sikre, at Folketingets partier inddrages i udmøntningen af ordninger for udvidet producentansvar.
Enhedslisten Enhedslistens medlemmer af udvalget finder det vigtigt, at udmøntningen af lovens bemyndigelser sker på en måde, så de kommunale affaldsselskaber varetager indsamlingsopgaverne for at sikre den bedste model, og noterer sig svar fra ministeren på spørgsmål 34 og 35.
5. Ændringsforslag med bemærkninger Ændringsforslag Til § 1 Af miljøministeren, tiltrådt af udvalget:
 1) Efter nr. 16 indsættes som nyt nummer:
»01. I § 9 s, stk. 2, ændres »§ 9 q, stk. 3 og 5« til: »§ 9 q, stk. 4 og 6«.« [Lovteknisk konsekvensrettelse i overensstemmelse med det foreslåede under lovforslagets § 1, nr. 14] 2) Efter nr. 19 indsættes som nye numre:
 »02. I § 9 u, stk. 3, der bliver stk. 4, ændres »efter stk. 2« til: »efter stk. 3«.
 03. I § 9 u, stk. 9, der bliver stk. 10, ændres »jf. stk. 2« til: »jf. stk. 3«.
04. I § 9 v, stk. 1, ændres »jf. dog stk. 3« til: »jf. dog stk. 4«.« [Lovtekniske konsekvensrettelser i overensstemmelse med det foreslåede under lovforslagets § 1, nr. 19 og 20] 3) Nr. 34 affattes således:
 »34. § 9 ø, stk. 1, nr. 1, affattes således:
»1) administrere tildelingsordninger efter § 9 j, stk. 5, § 9 p, stk. 5, § 9 r, stk. 1, § 9 u, stk. 7,  og § 9 w, stk. 4,«.« [Hjemmel til at henlægge kompetencen til at administrere tildelingsordninger for den nye udvidede producentansvarsordning for emballage til en privat organisation og lovtekniske konsekvensrettelser] 4) Nr. 35 affattes således:
»35. I § 9 ø, stk. 1, nr. 2, indsættes efter »§ 9 l, stk. 1,«: »§ 9 p, stk. 1,«, efter »herunder give en producent eller importør af elektrisk og elektronisk udstyr,« indsættes: »af emballerede produkter,«, og efter »i form af elektrisk eller elektronisk udstyr,« indsættes: »emballageaffald,«.« [Udvidelse af anvendelsesområdet til at omfatte producentansvar for emballage] 5) Efter nr. 46 indsættes som nyt nummer:
»05. I § 48, stk. 2, ændres »§ 9 u, stk. 1 og 2« til: »§ 9 u, stk. 1 og 3«.« [Lovteknisk konsekvensrettelse i overensstemmelse med det foreslåede under lovforslagets § 1, nr. 19] Bemærkninger Til nr. 1 Det foreslås, at der foretages en lovteknisk konsekvensrettelse af den gældende miljøbeskyttelseslovs § 9 s, stk. 2, hvorefter henvisningen til lovens § 9 q, stk. 3 og 5, ændres til stk. 4 og 6 i overensstemmelse med det foreslåede under lovforslagets § 1, nr. 14.
Til nr. 2 Det foreslås, at der foretages lovtekniske konsekvensrettelser af den gældende miljøbeskyttelseslovs § 9 u, stk. 3 og 9, hvorefter henvisningen til lovens § 9 u, stk. 2, ændres til stk. 3 i overensstemmelse med det foreslåede under lovforslagets § 1, nr. 19.
 Det foreslås endvidere, at der foretages en lovteknisk konsekvensrettelse af miljøbeskyttelseslovens § 9 v, stk. 1, hvorefter henvisningen til bestemmelsens stk. 3 ændres til stk. 4 i overensstemmelse med det foreslåede under lovforslagets § 1, nr. 20.
Til nr. 3 Efter den gældende bestemmelse i § 9 ø, stk. 1, nr. 1, kan miljøministeren henlægge kompetencen til en privat organisation, jf. stk. 2, til at administrere tildelingsordninger efter § 9 j, stk. 4, § 9 r, stk. 1, § 9 u, stk. 6, og § 9 w, stk. 3. Miljøministeren kan således henlægge en række administrative opgaver i forbindelse med de udvidede producentansvarsordninger for elektrisk og elektronisk udstyr, batterier og akkumulatorer samt person- og varebiler til en privat organisation.
 Ved ændringsforslaget foreslås, at lovforslagets nr. 34 nyaffattes. Ændringsforslaget indebærer, at § 9 ø, stk. 1, nr. 1, affattes således: 1) administrere tildelingsordninger efter § 9 j, stk. 5, § 9 p, stk. 5, § 9 r, stk. 1, § 9 u, stk. 7, og § 9 w, stk. 4.
 Den foreslåede nyaffattelse af nr. 1 medfører en udvidelse af anvendelsesområdet for § 9 ø, stk. 1, nr. 1, som indebærer, at ministeren kan henlægge kompetencen til at administrere tildelingsordninger for den nye udvidede producentansvarsordning for emballage til en privat organisation, jf. den under lovforslagets § 1, nr. 12 foreslåede § 9 p, stk. 5.
 Endvidere indebærer ændringsforslaget lovteknisk konsekvensrettelse af miljøbeskyttelseslovens § 9 ø, stk. 1, nr. 1, således at henvisningen i nr. 1 til lovens § 9 j, stk. 4, ændres til stk. 5 i overensstemmelse med det foreslåede under lovforslagets § 1, nr. 4, henvisningen til lovens § 9 u, stk. 6, ændres til stk. 7 i overensstemmelse med det foreslåede under lovforslagets § 1, nr. 19, og henvisningen til § 9 w, stk. 3, ændres til stk. 4 i overensstemmelse med det foreslåede under lovforslagets § 1, nr. 22.
 I øvrigt henvises til de specielle bemærkninger til § 1, nr. 34, i lovforslaget som fremsat den 20. februar 2020.
Til nr. 4 Efter den gældende bestemmelse i miljøbeskyttelseslovens § 9 ø, stk. 1, nr. 2, kan miljøministeren henlægge en række administrative opgaver i forbindelse med de udvidede producentansvarsordninger for elektrisk og elektronisk udstyr, batterier og akkumulatorer samt person- og varebiler til en privat organisation.
 Lovforslagets § 1, nr. 35, medfører en udvidelse af anvendelsesområdet for § 9 ø, stk. 1, nr. 2, som indebærer, at ministeren kan henlægge kompetencen til en privat organisation til at vurdere, om producenter og importører under den nye udvidede producentansvarsordning for emballage opfylder deres tilbagetagningspligt, jf. det under lovforslagets § 1, nr. 12, foreslåede § 9 p, stk. 1. Den foreslåede nyaffattelse af nr. 35 indebærer, at ministeren kan henlægge kompetencen til samme private organisation til at give en producent eller importør af emballerede produkter, der ikke har tilbagetaget det tildelte emballageaffald, pligt til at afhente affaldet fra en anden producent eller importørs modtageplads, virksomhed el. lign.
 I øvrigt henvises til de specielle bemærkninger til § 1, nr. 35, i lovforslaget som fremsat den 20. februar 2020.
Til nr. 5 Det foreslås, at der foretages en lovteknisk konsekvensrettelse af den gældende miljøbeskyttelseslovs § 48, stk. 2, hvorefter henvisningen til lovens § 9 u, stk. 1 og 2, ændres til stk. 1 og 3 i overensstemmelse med det foreslåede under lovforslagets § 1, nr. 19.
6. Udvalgsarbejdet Lovforslaget blev fremsat den 20. februar 2020 og var til 1. behandling den 24. april 2020. Lovforslaget blev efter 1. behandling henvist til behandling i Miljø- og Fødevareudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og miljøministeren sendte den 7. november 2019 dette udkast til udvalget, jf.
MOF alm. del  bilag 104. Den 20. februar 2020 sendte miljøministeren høringssvarene og et høringsnotat til udvalget.
Bilag Under udvalgsarbejdet er der omdelt 18 bilag på lovforslaget.
Skriftlige henvendelser Udvalget har under udvalgsarbejdet modtaget 7 skriftlige henvendelser om lovforslaget.
Deputationer Udvalget har under udvalgsarbejdet modtaget 3 deputationer, der mundtligt har redegjort for deres holdning til lovforslaget.
Samråd Udvalget har stillet 1 spørgsmål til miljøministeren til mundtlig besvarelse, som denne har besvaret i et åbent samråd med udvalget den 13. maj 2020.
 Miljøministeren har efterfølgende sendt udvalget det talepapir, der dannede grundlag for ministerens besvarelse af spørgsmålet.
Spørgsmål Udvalget har under udvalgsarbejdet stillet 37 spørgsmål til miljøministeren til skriftlig besvarelse, som ministeren har besvaret.
Anders Kronborg (S) Anne Paulin (S) Bjarne Laustsen (S) Christian Rabjerg Madsen (S) Kasper Roug (S) nfmd.
Malte Larsen (S) Mette Gjerskov (S) Troels Ravn (S) Zenia Stampe (RV) Rasmus Helveg Petersen (RV) Carl Valentin (SF) Anne Valentina Berthelsen (SF) Signe Munk (SF) Søren Egge Rasmussen (EL) Mai Villadsen (EL) Susanne Zimmer (UFG) Erling Bonnesen (V) Hans Christian Schmidt (V) Marie Bjerre (V) Torsten Schack Pedersen (V) Anni Matthiesen (V) Jacob Jensen (V) René Christensen (DF) fmd.
Pia Kjærsgaard (DF) Lise Bech (DF) Mette Abildgaard (KF) Orla Østerby (KF) Peter Seier Christensen (NB) Henrik Dahl (LA) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
