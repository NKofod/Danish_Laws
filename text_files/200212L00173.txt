Fremsat den 27. februar 2003 af  

 undervisningsministeren (Ulla Tørnæs) Forslag til Lov om ændring af lov om  

 erhvervsuddannelser (Forenkling og mere fleksibilitet) § 1 I lov om erhvervsuddannelser, jf. lovbekendtgørelse nr. 870 af 23.  

 oktober 2002, som ændret ved § 4 i lov nr. 1080 af 17. december  

 2002, § 2 i lov nr. 1081 af 17. december 2002 og § 3 i lov nr. 1083  

 af 17. december 2002, foretages følgende ændringer:
 1. § 12 affattes således:
 »§ 12. En erhvervsuddannelse varer i almindelighed ikke over 4  

 år og består af et grundforløb og et hovedforløb.  

 Hovedforløbet består af praktikuddannelse og  

 skoleundervisning.
Stk. 2. Undervisningsministeren fastsætter regler om  

 varigheden af grundforløbet og skoleundervisningen i  

 hovedforløbet, herunder varigheden af skoleundervisningen i  

 uddannelsesforløb efter § 15, stk. 2 og 3.« 2. § 13, stk. 2, affattes således:
»Stk. 2. Skolen udarbejder sammen med eleven og en eventuel  

 praktikvirksomhed efter reglerne om uddannelsen en personlig uddannelsesplan  

 for eleven.
I den personlige uddannelsesplan, som udarbejdes på  

 grundlag af elevens forudsætninger sammenholdt med målene for  

 elevens uddannelsesforløb, herunder opfyldelse af krav, fastsat efter  

 stk. 1, beskrives elevens samlede uddannelsesforløb, herunder  

 eventuel undervisning efter § 24, stk. 3 og 4.« 3. I § 15, stk. 2 - 4, affattes således:
 »Stk. 2. Uddannelserne tilrettelægges efter reglerne om  

 den enkelte uddannelse så vidt muligt således, at eleverne  

 på et eller flere tidspunkter inden udløbet af den samlede  

 uddannelse kan afslutte forløbet med en uddannelse, som indeholder  

 på forhånd fastsatte dele af den samlede uddannelse.
Stk. 3. Skolen kan med godkendelse fra det faglige udvalg  

 tilrettelægge forløb, der omfatter dele af en eller flere  

 erhvervsuddannelser.
Forløbet beskrives i elevens personlige  

 uddannelsesplan, jf. § 13, stk. 2. Forløbet består af  

 skoleundervisning og praktikuddannelse.
Stk. 4. Elever med uddannelse efter stk. 2 eller  

 stk. 3 skal senere kunne genoptage en uddannelse i det samlede  

 forløb efter reglerne om uddannelsen.« 4. § 24, stk. 1 og 2, affattes således:
»Skoleundervisningen omfatter grundfag, områdefag, specialefag og  

 valgfag.
Undervisningsministeren kan efter § 4, stk. 1,  

 fastsætte regler om vægtningen mellem fagene.
Stk. 2. Grundforløbet omfatter en obligatorisk del og  

 en valgfri del.
Den obligatoriske del i en fællesindgang omfatter  

 grundfag, fælles områdefag og områdefag, der er  

 særlige for den enkelte uddannelse.« 5. § 24, stk. 3, 1. pkt., affattes  

 således:
»Eleven kan som valgfri del af grundforløbet vælge  

 undervisning, hvis varighed fastsættes i reglerne om varigheden af  

 grundforløbet.« 6. § 24, stk. 4, affattes således:
»Stk. 4. Skolen skal tilbyde eleven supplerende  

 studieforberedende eller erhvervsrettet undervisning i uddannelsens  

 hovedforløb eller umiddelbart derefter.« § 2 Loven træder i kraft den 1. august 2003.
Bemærkninger til lovforslaget Almindelige bemærkninger 1. Lovforslagets baggrund 1.1. Bedre uddannelser Regeringen fremlagde i juni 2002 sin handlingsplan for  

 "Bedre Uddannelser".
Det er regeringens vision, at uddannelsessystemet skal  

 være fleksibelt med uddannelsestilbud på højt fagligt  

 niveau.
Uddannelserne skal være relevante i forhold til  

 kompetencebehovene i erhvervslivet og i den offentlige sektor.
Uddannelserne,  

 der omfatter et stort og differentieret beskæftigelsesfelt med meget  

 forskellige vilkår og udviklingstræk, har brug for  

 differentierede løsninger, som imødekommer de enkelte branche-  

 eller beskæftigelsesområders behov, frem for standardiserede  

 løsninger for hele området.
Desuden skal uddannelserne og  

 undervisningen imødekomme forudsætningerne hos den enkelte elev,  

 også hos de dygtigste.
Målsætningen er, at de danske  

 uddannelsestilbud skal stå mål med de bedste i verden, også  

 når der gennemføres evalueringer og benchmarking på  

 tværs af landene.
Dette gælder både for de almene og de  

 erhvervsrettede uddannelser.
 Det betyder, at det nu er nødvendigt at foretage  

 yderligere justeringer af loven og de tilhørende administrative  

 forskrifter.
 På baggrund af drøftelser med parter på  

 arbejdsmarkedet om praktikpladssituationen nedsatte undervisningsministeren i  

 januar 2002 et udvalg om fornyelse af de merkantile erhvervsuddannelser.  

 Udvalget fik repræsentanter fra parter på arbejdsmarkedet,  

 skoleledere, lærere og elever og afleverede en rapport om »Fornyelse af de merkantile erhvervsuddannelser«  

 til undervisningsministeren i maj 2002. På grundlag heraf er regeringen  

 den 14. august 2002 blevet enig med Landsorganisationen i Danmark (LO) og  

 Dansk Arbejdsgiverforening (DA) om hovedindholdet i en fornyelse af de  

 merkantile uddannelser.
 Mellem regeringen, Dansk Folkeparti og Det Radikale  

 Venstre blev der i forbindelse med finanslovsaftalen for 2003 indgået  

 en aftale om bedre uddannelser, der bl.a. omfatter en flerårsaftale for  

 erhvervsskolerne.
Aftaleparterne blev herunder enige om at gennemføre  

 drøftelser i foråret 2003 med det formål at forny  

 vekseluddannelsessystemet.
Som baggrund for drøftelserne foreligger  

 bl.a. arbejdet med nye rammer for erhvervsuddannelserne.
Rammerne omfatter  

 fornyelse af de merkantile erhvervsuddannelser i overensstemmelse med  

 ovennævnte aftale mellem regeringen og parter på arbejdsmarkedet  

 og en tilsvarende fornyelse af visse tekniske erhvervsuddannelser med  

 særligt henblik på nyere højteknologiske  

 beskæftigelsesområder i industrien.
Det er ved aftalen forudsat,  

 at erhvervsuddannelsesloven søges ændret med virkning fra den 1.  

 januar 2004 eller om muligt fra den 1. august 2003. Undervisningsministeren  

 har i forbindelse hermed igangsat et udvalgsarbejde sammen med  

 arbejdsmarkedets parter til afslutning 1. februar 2003.
Lovforslaget tager udgangspunkt i den nævnte  

 trepartsaftale mellem regeringen og LO og DA om fornyelse af de merkantile  

 uddannelser, men de foreslåede ændringer vil indebære  

 muligheder for tilsvarende fornyelse af de tekniske uddannelser, hvilket har  

 været drøftet med det nedsatte udvalg.
Yderligere forslag til  

 ændringer med henblik på øget fleksibilitet i  

 erhvervsuddannelserne kan påregnes i forlængelse af  

 udvalgsarbejdet og gennemførelsen af flerårsaftalen.
Fornyelsen af uddannelserne skal ses i sammenhæng  

 med en række tiltag, som regeringen ønsker gennemført,  

 for at det samlede system af erhvervsuddannelser kan opfylde målene for  

 bedre uddannelser.
Det er derfor sigtet med forslaget, at  

 erhvervsuddannelseslovens rammer skal kunne rumme dels et løft af  

 fagligheden og dels øget fleksibilitet, der skal udvikle  

 erhvervsuddannelsernes struktur og indhold og forny  

 vekseluddannelsessystemet.
Forslaget om ændring af  

 erhvervsuddannelsesloven på baggrund af fornyelse af de merkantile  

 erhvervsuddannelser skal åbne for udviklingsmuligheder på hele  

 erhvervsuddannelsesområdet og vil derved indebære en  

 regelforenkling, idet de hidtidige særregler på lovniveau for  

 merkantile henholdsvis tekniske uddannelser erstattes af fælles  

 regler.
Lovforslaget skal endvidere ses på baggrund af  

 regeringens integrationsudspil af 5. marts 2002: »På vej mod en ny  

 integrationspolitik«.
Det fremgår blandt andet af  

 udspillets punkt 22, at regeringen vil gøre op med barrierer i  

 uddannelsessystemet, der virker hæmmende for beskæftigelsen af  

 udlændinge.
Flygtninge og indvandrere har ofte atypiske  

 uddannelsesforløb, der ikke er umiddelbart sammenlignelige med danske  

 uddannelsesforløb.
Den øgede fleksibilitet i  

 erhvervsuddannelserne med hensyn til fastlæggelsen af indholdet af den  

 enkelte elevs uddannelsesforløb betyder blandt andet, at der ved  

 tilrettelæggelsen af uddannelsesforløb skal tages højde  

 for de reelle kvalifikationer, som udlændinge bringer med sig til  

 Danmark.
 Ved lovforslaget opretholdes følgende principper  

 på erhvervsuddannelsesområdet:
 Erhvervsuddannelser er hovedvejen til erhvervskompetence til og med  

 det for erhvervsuddannelser højeste faglige niveau.
 Uddannelserne er underlagt faglig partsstyring via faglige udvalg,  

 der bestemmer målene for uddannelserne inden for rammerne i  

 erhvervsuddannelsesloven.
 Uddannelserne baseres på vekseluddannelsesprincippet med  

 både praktikindgang og skoleadgangsvej.
 Uddannelserne består af grundforløb og  

 hovedforløb.
 Uddannelserne omfatter faglige, almene og personlige kompetencer.
 Uddannelserne har til formål, at eleverne opnår en  

 anerkendt landsdækkende erhvervskompetence og grundlag for videre  

 udannelse.
1.2. Forslaget Regeringen, LO og DA er enige om, at en fornyelse af de  

 merkantile uddannelser bedst sker ved:
At der indføres øget fleksibilitet i uddannelserne til  

 gavn for både elever og virksomheder.
Det betyder, at uddannelserne  

 målrettes med henblik på at styrke det faglige indhold og  

 på at give eleverne mulighed for tidligere at komme ud på  

 arbejdsmarkedet Konkret betyder det, at uddannelserne inden for kontor,  

 handel, detail og finans bliver forskellige i bredde, dybde og  

 længde.
At fagligheden og kvaliteten styrkes blandt andet ved at profilere  

 valgmuligheder både med hensyn til uddannelsernes længde og med  

 hensyn til faglige niveauer.
Der skal fokuseres på introduktion i  

 grundforløbet og på løbende uddannelsesvejledning,  

 samtidig med at der indføres differentierede adgangskrav til de  

 enkelte hovedforløb.
Nogle uddannelser vil også kunne rumme  

 elementer, hvor det faglige niveau ligger ud over det nuværende  

 højeste erhvervsuddannelsesniveau.
At der i endnu højere grad sættes fokus på  

 livslang læring og realkompetence, så eleverne begynder rette  

 sted i uddannelserne og senere får mulighed for at vende tilbage og  

 videreuddanne sig.
Uddannelserne skal, hvor de faglige udvalg finder det  

 forsvarligt, trindeles med påstigningsmuligheder, der kan danne  

 baggrund for livslang læring.
2. Erhvervsuddannelseslovens forhistorie Lov nr. 211 af 5. april 1989 om erhvervsuddannelser  

 trådte i kraft den 1. januar 1991. Loven afløste lov om  

 lærlingeforhold og lov om erhvervsfaglige grunduddannelser (efg). Med  

 hensyn til lovens behandling i Folketinget kan henvises til:  

 Folketingstidende 1988-89: Folketingets Forhandlinger, spalte 143, 956, 7920,  

 8230; Tillæg A, spalte 1183; Tillæg B, spalte 901.
 Loven er senere ændret flere gange, med hensyn til  

 uddannelsernes struktur og opbygning ved følgende love:
1)	Lov nr. 446 af 14. juni 1995: Folketingstidende 1994-95.  

 Folketingets Forhandlinger, side 4520, 4699, 6272, 6485; Tillæg A, side  

 2659; Tillæg B, side 748. Ved dette lovforslag blev uddannelsernes  

 struktur gjort mere fleksibel, hvorved erhvervsuddannelserne på det  

 merkantile område (butiks-, handels- og kontorområderne samt  

 finanssektoren) kunne ajourføres i overensstemmelse med anbefalingerne  

 i betænkning nr. 1283 om fornyelse af de merkantile  

 erhvervsuddannelser.
Denne ajourføring blev gennemført pr. 15.  

 juli 1996.
2)	Lov nr. 234 af 21. april 1999: Folketingstidende 1998-99.  

 Folketingets Forhandlinger, side 1801, 1829, 4922; Tillæg A, side 2336  

 og 2302; Tillæg B, side 430; Tillæg C, side 147. Ved dette  

 lovforslag blev indført en ny struktur, hvorved bl.a.  

 erhvervsuddannelserne blev grupperet i syv erhvervsfaglige  

 fællesindgange, som de udannelsessøgende kan vælge  

 imellem, og erhvervsuddannelserne fik en ny struktur med grundforløb,  

 som er skoleundervisning i en fællesindgang, efterfulgt af  

 hovedforløb, som består af skoleundervisning og praktik.
Efter  

 denne lovændring, der havde virkning fra den 1. januar 2001, kunne de  

 merkantile erhvervsuddannelser bevare den struktur, de havde fået i  

 1996, jf. ovenfor.
3. Lovforslagets indhold Lovforslaget vil give mulighed for de brede og fleksible  

 rammer i erhvervsuddannelsesloven, der muliggør udvikling af bedre  

 erhvervsuddannelser med udgangspunkt i større fleksibilitet i grundforløb og  

 hovedforløb, styrkelse af fagligheden i grundforløb og  

 hovedforløb, indførelse af vægt på elevernes reelle  

 kvalifikationer, tilrettelæggelse af uddannelserne med flere kompetencegivende  

 niveauer, der giver grundlag for livslang læring, mulighed for forløb, der sammensættes på  

 tværs af uddannelsesspecialer og på tværs af uddannelser  

 og en mere fleksibel afvejning af grundfag, områdefag, specialefag  

 og valgfag.
 Udviklingen af erhvervsuddannelserne vil på grundlag  

 heraf kunne finde sted inden for disse brede og fleksible rammer.
3.1. Større fleksibilitet i grundforløb og  

 hovedforløb Erhvervsuddannelseslovens bestemmelser om længden af  

 grund- og hovedforløb er allerede i vidt omfang fleksible for så  

 vidt angår de tekniske uddannelser.
Lovforslaget indebærer, at  

 loven danner en fælles ramme for både de merkantile og de  

 tekniske uddannelser.
Forslaget bevarer dog muligheden for, at det merkantile  

 grundforløb kan være 2-årigt som i dag.
Dermed tager  

 lovforslaget højde for de forskellige forudsætninger inden for  

 de merkantile og de tekniske uddannelser, nemlig at tyngden af  

 skoleundervisningen i de merkantile uddannelser ligger i  

 grundforløbet, hvorimod de tekniske uddannelser har længere og  

 flere skoleperioder i hovedforløbet.
3.2. Styrkelse af fagligheden på grundforløb og  

 hovedforløb Lovforslaget giver mulighed for at styrke fagligheden i  

 uddannelserne, så de lever op til kompetencebehovene på  

 arbejdsmarkedet.
Styrkelsen af fagligheden forventes også at mindske  

 elevernes frafald.
En styrket faglig profil i uddannelserne skal åbne  

 for, at unge, der ønsker det, kan komme hurtigt i erhverv og  

 lægge vægten i uddannelsen på praktikken.
Andre, der  

 ønsker et mere teoretisk funderet fagligt grundlag, skal have mulighed  

 for en større progression, end det er tilfældet i dag.
Dette  

 betyder for nogle uddannelser øget vægt på den teoretiske  

 del af undervisningen, mens andre uddannelser styrker fagligheden i mere  

 praksisbetonede forløb.
Styrkelsen af den faglige profil skal tjene til at fremme  

 det erhvervsrettede sigte i uddannelserne.
Det skal ske under hensyntagen  

 til, at elever fra folkeskolens 9. klasse skal kunne nå  

 slutmålene i uddannelserne.
3.3. Vægt på elevernes reelle kvalifikationer Ved udarbejdelse af elevens uddannelsesplan ved  

 begyndelsen af et uddannelsesforløb skal der i højere grad  

 lægges vægt på en vurdering af elevens reelle  

 kvalifikationer.
Har eleverne forudsætninger, der gør, at de kan  

 nå målet for grundforløbet hurtigere end normalt, skal de  

 have afkortet skoleundervisningen svarende hertil, eller de skal have tilbudt  

 anden undervisning, som ligger ud over kravet for adgang til det  

 ønskede hovedforløb.
3.4. Uddannelser med flere kompetencegivende niveauer og livslang  

 læring Det foreslås, at der skabes bedre grundlag for, at  

 eleverne kan komme hurtigere i erhverv med en kompetencegivende uddannelse,  

 der omfatter dele af en eller eventuelt flere erhvervsuddannelser.
Eleverne  

 vil således kunne vende tilbage (stige på), eventuelt fra anden  

 uddannelse eller beskæftigelse, og efter en vurdering af elevens reelle  

 kvalifikationer fortsætte uddannelsen mod højeste  

 erhvervsuddannelsesniveau.
3.5. Forløb på tværs af uddannelsesspecialer og  

 på tværs af uddannelser Lovforslaget rummer forbedrede muligheder for, at der  

 etableres forløb på tværs af uddannelsesspecialer og  

 på tværs af uddannelser.
Der skabes strukturel fleksibilitet og  

 dermed rum for det behov, der udvikler sig inden for og mellem forskellige  

 brancher for at kunne sammensætte kompetencemål på  

 tværs af uddannelserne.
Tværgående forløb forventes at  

 øge antallet af virksomheder, der opretter praktikpladser.
Samtidig  

 styrkes muligheden for en dynamisk faglig udvikling på de merkantile  

 erhvervsuddannelser.
3.6. En mere fleksibel afvejning af grundfag, områdefag,  

 specialefag og valgfag Det har vist sig, at en lovbestemt fast  

 forholdsmæssig fordeling af fagene kan virke som en barriere for  

 udvikling af de enkelte områders faglighed og kompetencer.
Det  

 foreslås derfor at ophæve den hidtidige vægtning i loven af  

 de forskellige typer af fag i uddannelserne, sådan at det ved de  

 nærmere regler om uddannelserne i almindelighed sikres, at  

 erhvervsuddannelserne fortsat lever op til de formål for  

 erhvervsuddannelserne som ungdomsuddannelser, som kommer til udtryk i lovens  

 § 15, stk. 1, sammenholdt med lovens § 1 og § 22, men  

 således at der i højere grad tages hensyn til de forskellige  

 uddannelsesområders særlige forhold.
Reglerne forudsættes  

 fastsat efter indstilling fra Erhvervsuddannelsesrådet.
4. Lovforslagets økonomiske og administrative konsekvenser Lovforslaget betyder, at den nuværende  

 økonomiske ramme, der er afsat til erhvervsuddannelser på FL  

 2003 forventes anvendt i forbindelse med udfoldelsen af fleksibiliteten  

 på grundforløb, herunder opfyldelse af kvalifikationskrav til  

 hovedforløb.
4.1. Økonomiske konsekvenser for stat, kommuner og  

 amtskommuner Ingen 4.2. Administrative konsekvenser for stat, kommuner og amtskommuner Ingen 4.3. Økonomiske konsekvenser for erhvervslivet Ingen 5. Administrative konsekvenser for borgerne Ingen 6. Lovforslagets miljømæssige konsekvenser Ingen 7. Lovforslagets forhold til EU-retten Lovforslaget indeholder ikke administrative  

 konsekvenser.
Vurdering af konsekvenser af lovforslaget Positive konsekvenser/mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter 8. Høring Lovforslaget har været hørt i  

 Erhvervsuddannelsesrådet, Dansk Arbejdsgiverforening, Finanssektorens  

 Arbejdsgiverforening, Sammenslutningen af Landbrugets Arbejdsgiverforeninger,  

 Amtsrådsforeningen i Danmark, Kommunernes Landsforening,  

 Københavns Kommune, Frederiksberg Kommune, Landsorganisationen i  

 Danmark, Funktionærernes og Tjenestemændenes  

 Fællesråd, Erhvervsskolernes Elevorganisation, HFI  

 Interesseorganisation for handelsskolernes ledelser, Foreningen af  

 Skoleledere ved tekniske skoler, Handelsskolernes Lærerforening, Dansk  

 Teknisk Lærerforbund, Rådet for Uddannelses- og  

 Erhvervsvejledning, Handelsskolernes Bestyrelsesforening, Teknisk  

 Skoleforening, Arbejdsgivernes Elevrefusion, Danmarks Evalueringsinstitut, De  

 Samvirkende Invalideorganisationer, Det Centrale Handicapråd og  

 Rådet for etniske minoriteter.
Endvidere har lovforslaget været  

 offentligt tilgængeligt på Undervisningsministeriets hjemmeside  

 (www. uvm. dk).
Bemærkninger til lovforslagets enkelte  

 bestemmelser Til § 1 Til nr. 1 Ved ændringen af erhvervsuddannelserne i 1999 blev  

 et erhvervsuddannelsesforløb opdelt i et grundforløb og et  

 hovedforløb.
Erhvervsuddannelsernes grundforløb er det  

 første skoleophold i en erhvervsuddannelse og kan gennemføres  

 både med uddannelsesaftale og uden uddannelsesaftale.  

 Hovedforløbet i en erhvervsuddannelse omfatter praktikuddannelse og et  

 antal skoleophold.
Erhvervsuddannelsernes grundforløb grupperes i  

 indtil 7 erhvervsfaglige fællesindgange: Teknologi og kommunikation,  

 Bygge og anlæg, Håndværk og teknik, Fra jord til bord  

 hotel, køkken, levnedsmiddel og jordbrug, Mekanik, transport og  

 logistik, Service samt Det merkantile område   handel, kontor og  

 finans.
Grundforløbet består af en obligatorisk del  

 og en valgfri del.
Den obligatoriske del omfatter de mål, som  

 indgår i den pågældende erhvervsuddannelse, medens den  

 valgfri del er undervisning, som eleven kan vælge som supplering,  

 f.eks. hvis eleven ønsker at forbedre sine almene eller faglige  

 forudsætninger eller ønsker faglig fordybelse.
 Ved de foreslåede ændringer bliver der  

 fælles fleksible rammer for grundforløbene i de merkantile  

 uddannelser og de tekniske uddannelser med en obligatorisk og en valgfri  

 del.
 Samtidig foretages en forenkling, der giver mulighed for  

 fleksibel tilrettelæggelse af grundforløbet, jf. forslagene til  

 ændringer i nr. 4.
 I overensstemmelse med de hidtidige bestemmelser  

 foreslås, at ministeren fastsætter regler om undervisningens  

 varighed, herunder varigheden af skoleundervisningen i forløb efter  

 lovens § 15, stk. 2 og 3, som ændret ved forslaget i nr. 3.  

 Bestemmelsen rummer mulighed for at fastsætte regler om varigheden af  

 al tilskudsberettiget undervisning i erhvervsuddannelserne, herunder den  

 valgfri del af grundforløbet, der tilbydes efter bestemmelsen i  

 forslaget i nr. 5. Det må forventes, at bestemmelsen vil blive anvendt  

 bl.a. for at sikre mod utilsigtede udgiftsmæssige konsekvenser af den  

 foreslåede nye fleksibilitet.
Til nr. 2 Ved lovændringen i 1999 blev der indført en  

 obligatorisk personlig uddannelsesplan for eleverne.
Uddannelsesplanen  

 udarbejdes af skolen i samarbejde med eleven og en eventuel  

 praktikvirksomhed, når eleven begynder sin uddannelse på skolen,  

 typisk ved påbegyndelsen af et grundforløb, men  

 uddannelsesplanen kan også udarbejdes på et senere trin i et  

 uddannelsesforløb.
Ved forslaget præciseres det, at elevens personlige  

 uddannelsesplan skal udarbejdes med udgangspunkt i en konkret vurdering af  

 elevens forudsætninger på grundlag af elevens forudgående  

 uddannelse eller beskæftigelse eller andet.
Herved skal eleven have  

 godskrevet, hvad eleven reelt kan, og ikke alene hvad eleven har  

 eksamensbeviser og lignende for.
Hvis eleven har en aktuel uddannelsesplan i  

 henhold til folkeskoleloven tages som hidtil udgangspunkt heri.
Ved overgangen fra grundforløb til  

 hovedforløb kan det efter lovens § 13, stk. 1, være  

 fastsat, at eleven skal opfylde bestemte krav for at kunne fortsætte i  

 skoleundervisningen i uddannelsens hovedforløb.
Ved den  

 foreslåede ændring præciseres det, at skolen ved  

 påbegyndelsen af grundforløbet skal vurdere elevens konkrete  

 forudsætninger ved fastsættelsen af uddannelsesplanen, der  

 udarbejdes af skolen sammen med eleven og en eventuel praktikvirksomhed.  

 Uddannelsesplanen skal således tage højde for, at eleven ved  

 afslutningen af grundforløbet skal kunne opfylde de krav, som er  

 fastsat i uddannelsesbekendtgørelsen.
 Der skal ved udarbejdelsen af uddannelsesplanen også  

 lægges vægt på forudgående uddannelse eller  

 erhvervserfaring, som eksempelvis nyankomne udlændinge har erhvervet i  

 udlandet, inden de tog ophold i Danmark.
Særlige krav ved overgangen mellem  

 grundforløb og hovedforløb vil herefter kunne opstilles i et  

 videre omfang end hvad der blev forudsat ved gennemførelsen af den  

 gældende lovs § 13, stk. 1 (Folketingstidende 1998-99.  

 Tillæg A, side 2315, 1. spalte). Det vil dog fortsat gælde, at  

 kravene skal være nødvendige under hensyn til uddannelsens  

 slutmål.
Sådanne krav - og praktikvirksomhedernes krav til  

 elevforudsætninger ved indgåelse af uddannelsesaftale - kan  

 gøre det nødvendigt, at eleverne udnytter de muligheder, der  

 findes for valgfri supplerende undervisning efter lovens § 24,  

 stk. 3, med henblik på at opfylde kravene.
Skolen vil ved udarbejdelsen af elevens uddannelsesplan  

 kunne fastsætte, at eleven skal supplere undervisningen i den  

 obligatoriske del af grundforløbet med nærmere fastlagt  

 undervisning i den valgfrie del af grundforløbet.
Det fastlægges  

 i uddannelsesplanen, hvilken undervisning, der er tale om.
Undervisningen  

 skal bidrage til, at eleven ved afslutningen af grundforløbet  

 opnår kompetencer, der svarer til de krav, som eleven skal opfylde for  

 at kunne fortsætte på hovedforløbet i den ønskede  

 uddannelse.
Skolen skal fastsætte undervisningen i samarbejde med  

 eleven og en eventuel praktikvirksomhed på baggrund af disse krav  

 sammenholdt med elevens forudsætninger.
Det kan være med henblik  

 på, at eleven kan opfylde adgangskravene til undervisningen i  

 hovedforløbet.
Skolen har allerede efter lovens § 51, stk. 1,  

 pligt til at tilbyde supplerende undervisning til elever, hvor hensynet til  

 elevens uddannelse taler for det.
Forslaget om, at skolen skal  

 fastsætte det individuelle undervisningsforløb i elevens  

 uddannelsesplan på grundlag af en vurdering af elevens  

 forudsætninger, giver imidlertid bedre mulighed for at tage hensyn til  

 behov for supplerende undervisning, allerede når undervisningen  

 begynder.
Til nr. 3 Efter den gældende bestemmelse i  

 erhvervsuddannelseslovens § 15, stk. 2, skal der så vidt  

 muligt fastsættes regler om, at de enkelte uddannelser  

 tilrettelægges således, at eleverne på et eller flere  

 tidspunkter inden udløbet af det almindelige uddannelsesforløb  

 kan afslutte forløbet med en uddannelse, som indeholder på  

 forhånd i reglerne fastsatte dele af det almindelige  

 uddannelsesforløb.
Der skønnes imidlertid at være yderligere  

 behov for, at en uddannelse skal kunne afsluttes på flere niveauer  

 afpasset efter arbejdsmarkedets behov og elevens ønsker og  

 grundlæggende kvalifikationer, jf. de almindelige bemærkninger.  

 Den gældende bestemmelse indebærer, at en uddannelse kan  

 indrettes med en struktur, der rummer denne fleksibilitet.
Den  

 foreslåede ændring af § 15, stk. 2, understreger, at de  

 nævnte dele af det samlede uddannelsesforløb skal beskrives med  

 selvstændige jobprofiler på forskellige niveauer.
 Den samlede uddannelse skal kunne føre frem til det  

 højeste niveau for en erhvervsuddannelse med den betydelige bredde,  

 som er beskrevet i lovens § 15, stk. 1, og med dele, der som  

 afsluttede forløb fører frem til en eller flere kortere, mere  

 specialiserede eller mere generelle uddannelser, der kan give grundlag for  

 beskæftigelse og fortsat uddannelse.
 Elev og praktikvirksomhed skal således dels kunne  

 indgå uddannelsesaftaler, der omfatter en samlet uddannelse, dels  

 uddannelsesaftaler, der omfatter en afgrænset del beskrevet i reglerne  

 om uddannelsen.
 Det foreslås endvidere, at der åbnes mulighed  

 for at tilrettelægge individuelle uddannelsesforløb, der  

 består af dele af en eller flere erhvervsuddannelser, efter godkendelse  

 af det faglige udvalg i det enkelte tilfælde.
Ved den foreslåede ændring af § 15,  

 stk. 3, skabes en ny mulighed for at sammensætte individuelle  

 uddannelsesforløb på tværs af uddannelser.
Det faglige  

 udvalg vil kunne godkende individuelle forløb, som gennemføres  

 i henhold til uddannelsesaftale mellem elev og praktikvirksomhed, og som  

 sammensættes på tværs af en uddannelses specialer og  

 på tværs af uddannelser, såvel inden for samme  

 fællesindgang som mellem forskellige indgange.
Med loven af 1999 blev  

 der mulighed for, at skolen med det faglige udvalgs godkendelse kan  

 tilrettelægge forløb, der omfatter dele af en eller flere  

 erhvervsuddannelser for elever, der ikke antages at kunne opnå en  

 afsluttet uddannelse.
Den mulighed vil fortsat være tilstede.
 Det er forudsat, at undervisningsministeren  

 fastsætter regler om skoleundervisningens varighed, jf. forslaget i nr.  

 1 til affattelse af lovens § 12.
 Uddannelsesforløb efter stk. 2 og 3  

 forudsættes indrettet under hensyn til lov om  

 arbejdsløshedsforsikring, hvorefter optagelse i en  

 arbejdsløshedskasse forudsætter, at den pågældende  

 har gennemført en erhvervsmæssig udannelse af mindst 18  

 måneders varighed inden for kassens faglige område.
Ved den foreslåede ændring af lovens  

 § 15, stk. 4, præciseres, at elever, der har  

 gennemført et uddannelsesforløb efter stk. 2 eller 3,  

 senere skal kunne genoptage uddannelsesforløbet med henblik på  

 at kvalificere sig i forhold til den samlede uddannelse eller for at kunne  

 afslutte et samlet uddannelsesforløb.
Det er forudsat, at en  

 sådan påstigning skal kunne ske efter en vurdering af elevens  

 forudsætninger på grundlag af den uddannelse, som eleven allerede  

 har gennemført eller i øvrigt kan få godskrevet på  

 grundlag af anden uddannelse eller beskæftigelse eller andet,  

 således at eleven alene skal gennemføre den manglende uddannelse  

 frem til det beskrevne slutmål.
 Ved den vurdering, som den enkelte uddannelsesinstitution  

 foretager i forbindelse med en elevs genoptagelse af et  

 uddannelsesforløb, skal der også lægges vægt  

 på forudgående uddannelse eller erhvervserfaring, som eksempelvis  

 nyankomne udlændinge har erhvervet i udlandet, inden de tog ophold i  

 Danmark.
Til nr. 4 De foreslåede ændringer giver mulighed for en  

 fleksibel tilrettelæggelse af grundforløbet for såvel de  

 merkantile uddannelser som de tekniske uddannelser.
Dette sker ved dels at  

 ophæve de hidtidige fælles rammer på lovniveau om  

 vægtningen af grundfag, områdefag, specialefag og valgfag i  

 uddannelserne og dels ved at ophæve reglerne om varigheden af  

 undervisningen for de enkelte typer af fag i grundforløbet.  

 Ophævelsen af den hidtidige lovbestemte vægtning af de  

 forskellige typer fag i uddannelsen vil også give bedre muligheder for  

 at indrette hovedforløbene under hensyn til de forskellige  

 uddannelsesområder.
Det forudsættes, at det i de nærmere  

 regler om uddannelserne i almindelighed sikres, at erhvervsuddannelserne  

 fortsat lever op til de formål for erhvervsuddannelserne som  

 ungdomsuddannelser, der kommer til udtryk i lovens § 15, stk. 1,  

 sammenholdt med lovens § 1 og § 22, men således at der i  

 højere grad tages hensyn til de forskellige uddannelsesområders  

 særlige forhold.
Reglerne forudsættes fastsat efter indstilling  

 fra Erhvervsuddannelsesrådet.
Grundforløbet skal som hidtil bestå af en  

 obligatorisk og en valgfri del.
Grundforløbet tilbyder undervisning,  

 der sigter mod de obligatoriske kompetencemål, som skal være  

 opfyldt ved afslutningen af grundforløbet for at eleven kan gå  

 videre i hovedforløbet i den ønskede uddannelse.
Den  

 obligatoriske del kan dog nedsættes eller bortfalde for elever, der  

 på anden måde opfylder disse kompetencemål.
Til nr. 5 Den valgfri del af grundforløbet giver eleven  

 mulighed for at supplere sin uddannelse, f.eks. med grundlæggende fag,  

 der har betydning for elevens videre uddannelse, herunder for opfyldelse af  

 de fastsatte krav for at fortsætte i en uddannelses hovedforløb,  

 jf. bemærkningerne til forslaget i nr. 2 til ændring af lovens  

 § 13, stk. 2.
Det foreslås, som en konsekvens af forslagene i nr.  

 4, at den lovbestemte ramme for den maksimale varighed af den valgfri del af  

 grundforløbet ophæves.
Efter forslaget i nr. 1 bliver  

 undervisningsministeren bemyndiget til at fastsætte regler om  

 varigheden af skoleundervisningen, herunder for varigheden af den valgfri del  

 af grundforløbet.
Til nr. 6 Ændringen er en konsekvens af den ændrede  

 affattelse af § 12, som foreslås i nr. 1. Det tydeliggøres  

 samtidig, at både påbygning, der finder sted under  

 erhvervsuddannelsen og eventuel påbygning umiddelbart efter  

 uddannelsens afslutning, skal være beskrevet i elevens uddannelsesplan,  

 jf. forslaget i nr. 2.
Til § 2 Det foreslås, at loven træder i kraft den 1.  

 august 2003.
Bilag 1 Lovforslaget sammenholdt med gældende lov Gældende formulering Lovforslaget § 12. En erhvervsuddannelse består af et  

 grundforløb og et hovedforløb.
Et grundforløb varer fra  

 10 og indtil 60 uger og består af en obligatorisk og en valgfri del,  

 jf. § 24, stk. 2 og 3.
Stk. 2. Uddannelsernes obligatoriske skoleundervisning og  

 praktikuddannelse varer i almindelighed ikke over 4 år.  

 Undervisningsministeren fastsætter regler om varigheden af  

 grundforløb og skoleundervisningen i hovedforløbet.
Varigheden  

 af den obligatoriske skoleundervisning kan normalt ikke overstige 80  

 uger.
Stk. 3. Inden for det merkantile område kan  

 grundforløbet uanset bestemmelsen i stk. 1 bestå af indtil  

 40 ugers valgfri indledende undervisning efterfulgt af indtil 76 ugers  

 obligatorisk undervisning.
Stk. 2, 3. pkt., og § 24, stk. 2,  

 finder ikke anvendelse.
 Stk. 4. En erhvervsuddannelses hovedforløb kan  

 under forløbet eller efterfølgende suppleres med valgfri  

 undervisning, jf. § 24, stk. 4.
§ 1 I lov om erhvervsuddannelser, jf. . lovbekendtgørelse nr. 870 af  

 23. oktober 2002, som ændret ved § 4 i lov nr. 1080 af 17.  

 december 2002, § 2 i lov nr. 1081 af 17. december 2000 og § 3 i lov  

 nr. 1083 af 17. december 2002, foretages følgende ændringer:
 1. § 12 affattes således:
 »§ 12. En erhvervsuddannelse varer i almindelighed ikke over 4  

 år og består af et grundforløb og et hovedforløb.  

 Hovedforløbet består af praktikuddannelse og  

 skoleundervisning.
Stk. 2. Undervisningsministeren fastsætter regler om varigheden  

 af grundforløbet og skoleundervisningen i hovedforløbet,  

 herunder varigheden af skoleundervisningen i uddannelsesforløb efter  

 § 15, stk. 2 og 3.« § 13. Undervisningsministeren fastsætter efter de  

 faglige udvalgs bestemmelse, jf. dog § 4, stk. 1, og § 38,  

 stk. 2, regler om de enkelte uddannelsers varighed og deres struktur,  

 herunder fordelingen på skoleundervisning og praktikuddannelse, samt  

 regler om de krav, eleven skal opfylde ved overgang fra grundforløb  

 til skoleundervisning i hovedforløbet.
Stk. 2. Skolen udarbejder sammen med eleven og en eventuel  

 praktikvirksomhed efter reglerne om uddannelsen en personlig uddannelsesplan  

 for eleven.
I den personlige uddannelsesplan beskrives elevens samlede  

 uddannelsesforløb, herunder elevens eventuelle valg af undervisning  

 efter § 24, stk. 3 og 4.
Stk. 3.-4. (Udeladt) 2. § 13, stk. 2, affattes således:
»Stk. 2. Skolen udarbejder sammen med eleven og en eventuel  

 praktikvirksomhed efter reglerne om uddannelsen en personlig uddannelsesplan  

 for eleven.
I den personlige uddannelsesplan, som udarbejdes på  

 grundlag af elevens forudsætninger sammenholdt med målene for  

 elevens uddannelsesforløb, herunder opfyldelse af krav, fastsat efter  

 stk. 1, beskrives elevens samlede uddannelsesforløb, herunder  

 eventuel undervisning efter § 24, stk. 3 og 4.« § 15. (Udeladt) Stk. 2. Uddannelserne tilrettelægges efter reglerne om  

 den enkelte uddannelse så vidt muligt således, at eleverne  

 på et eller flere tidspunkter inden udløbet af det almindelige  

 uddannelsesforløb kan afslutte forløbet med en uddannelse, som  

 indeholder på forhånd fastsatte dele af det almindelige  

 uddannelsesforløb.
 Stk. 3. Skolen kan med godkendelse fra det faglige udvalg  

 tilrettelægge forløb, der omfatter dele af en eller flere  

 erhvervsuddannelser, hvis eleven ikke antages at kunne opnå en  

 afsluttet uddannelse, herunder uddannelse efter stk. 2. Forløbet  

 beskrives i elevens personlige uddannelsesplan, jf. § 13, stk. 2.  

 Forløbet består af skoleundervisning og praktikuddannelse og  

 varer mindst 2 år.
 Stk. 4. Elever med uddannelse efter stk. 2 eller  

 stk. 3 skal senere kunne genoptage en uddannelse i det almindelige  

 forløb efter reglerne om uddannelsen.
 3. I § 15, stk. 2 - 4, affattes således:
 »Stk. 2. Uddannelserne tilrettelægges efter reglerne om  

 den enkelte uddannelse så vidt muligt således, at eleverne  

 på et eller flere tidspunkter inden udløbet af den samlede  

 uddannelse kan afslutte forløbet med en uddannelse, som indeholder  

 på forhånd fastsatte dele af den samlede uddannelse.
Stk. 3. Skolen kan med godkendelse fra det faglige udvalg  

 tilrettelægge forløb, der omfatter dele af en eller flere  

 erhvervsuddannelser.
Forløbet beskrives i elevens personlige  

 uddannelsesplan, jf. § 13, stk. 2. Forløbet består af  

 skoleundervisning og praktikuddannelse.
Stk. 4. Elever med uddannelse efter stk. 2 eller  

 stk. 3 skal senere kunne genoptage en uddannelse i det samlede  

 forløb efter reglerne om uddannelsen.« § 24. Skoleundervisningen omfatter grundfag, områdefag,  

 specialefag og valgfag.
Fagene har i almindelighed følgende vægt  

 i den obligatoriske del af grundforløbet og i hovedforløbet  

 tilsammen: Grundfag og områdefag 1/3 af hver, specialefag og valgfag  

 1/6 af hver.
Grundfag kan træde i stedet for områdefag.
Stk. 2. Den obligatoriske del af grundforløbet i en  

 fællesindgang varer 20 uger og omfatter grundfag og fælles  

 områdefag i et omfang på henholdsvis 5 og 10 uger samt  

 områdefag, der er særlige for det enkelte hovedforløb, i  

 et omfang på 5 uger.
I uddannelser, der har et begrænset fagligt  

 fællesskab med andre uddannelser i fællesindgangen, og i  

 uddannelser med særlig kort skoleundervisning kan de fælles  

 områdefag have et mindre omfang end 10 uger eller eventuelt udelades.
I  

 uddannelser, hvor det formål, der er nævnt i § 1,  

 stk. 2, nr. 3, i særlig grad kan begrunde en længerevarende  

 indgang, kan den obligatoriske del være udvidet med indtil 20 ugers  

 grundfag eller områdefag.
 4. § 24, stk. 1 og 2, affattes  

 således:
»Skoleundervisningen omfatter grundfag, områdefag, specialefag og  

 valgfag.
Undervisningsministeren kan efter § 4, stk. 1,  

 fastsætte regler om vægtningen mellem fagene.
Stk. 2. Grundforløbet omfatter en obligatorisk del og  

 en valgfri del.
Den obligatoriske del i en fællesindgang omfatter  

 grundfag, fælles områdefag og områdefag, der er  

 særlige for den enkelte uddannelse.« Stk. 3. Eleven kan som valgfri del af grundforløbet  

 vælge undervisning, der varer indtil 40 uger, dog sådan at den  

 obligatoriske og den valgfri del tilsammen højst udgør 60 uger.  

 I den valgfri del af grundforløbet skal skolen tilbyde undervisning,  

 der indeholder en grundlæggende orientering om og indføring i  

 erhvervsuddannelserne, undervisning, hvormed eleven kan supplere sin  

 uddannelse med grundlæggende fag, og undervisning, der er af betydning  

 for videre uddannelse, samt undervisning, hvormed eleven kan fordybe sig i  

 erhvervsfaglige emner og i emner af betydning for elevens personlige  

 udvikling.
 5. § 24, stk. 3, 1. pkt., affattes  

 således:
»Eleven kan som valgfri del af grundforløbet vælge  

 undervisning, hvis varighed fastsættes i reglerne om varigheden af  

 grundforløbet.« Stk. 4. Skolerne skal endvidere tilbyde eleven supplerende  

 studieforberedende eller erhvervsrettet undervisning i forbindelse med  

 uddannelsernes hovedforløb, jf. § 12, stk. 4.
 6. § 24, stk. 4, affattes således:
