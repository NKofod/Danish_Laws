 Afslag på anmodning om dagpenge fra kommunen efter ophør af løn fra  

 offentlig arbejdsgiver 1. maj 1991, idet lønmodtageren havde afslået at  

 medvirke ved revalidering/omskoling.
 SAGSFREMSTILLING:
 Kommunen traf afgørelse om, at lønmodtageren ikke kunne få udbetalt  

 dagpenge fra kommunen i forbindelse med ophør pr. 1. maj 1991 af  

 lønudbetaling fra offentlig arbejdsgiver, idet hun ved samtale med kommunens  

 socialrådgiver har tilkendegivet, at hun ikke ønskede at medvirke til  

 iværksættelse af revalidering eller omskoling.
 Det fremgår af sagen, at lønmodtageren indtil sygdommens indtræden 28. maj  

 1990 var beskæftiget som rengøringsassistent ved kommunens skole og modtager  

 løn under sygdom fra kommunen indtil 1. maj 1991. Ved indhentet udtalelse fra  

 lønmodtagerens læge den 13. februar 1991 anbefales, at hun omskoles til ikke  

 rygbelastende arbejde, men ved samtale med kommunens socialrådgiver den 5.  

 marts 1991 afslår lønmodtageren at medvirke til omskoling/revalidering.
 Ved brev af 12. marts 1991 bliver pågældende gjort opmærksom på  

 konsekvenserne af ikke at ville medvirke i sålydende brev:
 "I forbindelse med sygefraværet fra den 28. maj 1990, har De været  

 til samtale med socialrådgiver i bistandsgruppen.
 Af samtalen fremgik det, at De ikke ønskede at medvirke til reva-  

 lideringsforanstaltninger eller omskoling til andet erhverv.
 Det skal derfor meddeles Dem, at socialforvaltningen i forbindelse med  

 dette sygefravær, ikke foretager sig yderligere, og såfremt De senere i  

 sygdomsforløbet ønsker udbetalt sygedagpenge, er De afskåret fra dette.
Afgørelsen kan ankes i følge vedlagte klagevejledning." Lønmodtageren anfører, at grunden til at hun ikke ønskede at medvirke, og  

 at hun ikke reagerede på kommunens brev af 12. marts 1991 var, at hun  

 forventede at kunne få arbejdsløshedsdagpenge fra 1. maj 1991, hvilket viste  

 sig at være forkert og beskæftigel- seskonsulenten var ikke i stand til at  

 anvise ikke rygbelastende arbejde.
 AFGØRELSE:
 Dagpengeudvalget har på sit møde den 30. august 1991 truffet den  

 afgørelse, at lønmodtageren ikke har ret til dagpenge fra kommunen fra 1. maj  

 1991, idet denne har nægtet at deltage i hensigtsmæssig optræning for at  

 generhverve arbejdsevnen, jf. dagpengelovens § 8, stk. 1, nr. 1.
 Dagpengeudvalget tiltræder således kommunens afgørelse.
