 Emne: Strandvagttjenesten under Farvandsvæsenet ophører med udgangen  af  

 marts måned 1974.
 Udrykningspligt til vagttjeneste ved alarmering indføres ved samtlige  

  redningsstationer fra og med den 1. april 1974.
 Bilag: »Direktiv vedrørende udrykningspligt til vagttjeneste ved  

 alarmering«.
Efter indhentet udtalelse fra bl.a.
Fiskeriministeriet,  

 Handelsministeriet, Justitsministeriet, Skibsfartens og luftfartens  

 Redningsråd, Danmarks Havfiskeriforening og Dansk Fiskeriforening har  

 Forsvarsministeriet meddelt Farvandsdirektoratet (FRD) at have besluttet, at  

 den under det tidligere Redningsvæsen, nu under Farvandsvæsenet henhørende  

 strandvagttjeneste, der udføres af redningsstationernes personale, ophører  

 med udgangen af marts måned 1974.
 Endvidere har Forsvarsministeriet meddelt at kunne tiltræde, at FRD  

 samtidig med ophævelsen af ovennævnte tjeneste etablerer en  

 udrykningsordning, hvorefter redningsstationernes personale har pligt til på  

 grundlag af alarmering og efter nærmere af FRD udarbejdede retningslinier at  

 foretage afsøgning af de i de enkelte tilfælde nærmere afgrænsede  

 kyststrækninger eller holde disse under observation, f.eks. ved befrygtet  

 stranding og ved eftersøgning efter eventuelt overlevende ved søulykker i  

 kystfarvandene.
 FRD har herefter for sit vedkommende foretaget det i sagen videre fornødne  

 med hensyn til strandvagttjenestens ophør for redningsstationernes personale  

 med udgangen af marts måned 1974 samt etablering af nævnte udrykningsordning  

 med virkning fra og med den 1. april 1974.
 De til redningsstationerne og stationernes personale udsendte  

 retningslinier for udrykningsordningener indeholdt i »Direktiv  

 vedrørende udrykningspligt til vagttjeneste ved alarmering«, som følger  

 vedlagt til orientering.
Otto Gredal DIREKTIV vedrørende udrykningspligt til vagttjeneste ved alarmering.
 Personale og stedfortrædere ved en redningsstation har pligt til efter  

 tilsigelse omgående at rykke ud til overvågnings- og/eller afsøgningstjeneste  

 på nærmere afgrænsede kyststrækninger inden for stationens vagtområde.
 Udrykningstjenesten træder i funktion, når stationen ved alarmering, egne  

 iagttagelser eller på anden måde bliver bekendt med forhold, hvor sikkerheden  

 for menneskeliv på søen giver anledning til, at der iværksættes overvågning  

 af et begrænset farvandsområde ved kysten og/eller afsøgning af en nærmere  

 afgrænset kyststrækning af hensyn til eventuelt nødstedte.
 Følgende tilfælde vil bl.a. kunne give anledning til overvågning af et  

 farvandsområde:
 Når et fartøj er så tæt på kysten eller i øvrigt i en situation, så  

 stranding under faretruende omstændigheder kan befrygtes.
 Når eventuelt overlevende efter en søulykke i kystfarvåndet er eller må  

 formodes at være eller kunne komme i en nødsituation.
 Når personer i øvrigt befinder sig i nød eller overhængende  

 vanskeligheder i kystfarvandet.
 Når fartøjet under faretruende omstændigheder anduver havn eller søger  

 landing på åben kyst.
 Når nødsignaler i nærheden af kysten observeres.
 Følgende tilfælde vil bl.a. kunne give anledning til afsøgning af en  

 kyststrækning:
 Når eventuelt overlevende efter en søulykke i kystfarvandet må formodes  

 at drive ind eller være drevet ind på kysten.
 Når personer eller fartøjer meldes savnet i et bestemt område af  

 kystfarvandet.
Når personer i øvrigt må formodes at være i en nødsituation ved selv e kysten.
 Når nødsignaler i umiddelbar nærhed af kysten observeres.
 Stationslederen eller dennes stedfortræder afgør, når udrykningstjenesten  

 skal træde i funktion og tilsiger det hertil fornødne mandskab.
 Ved anmodning fra Søredningstjenesten (SOK-Aarhus, marinedistrikt,  

 marinestation) om udrykning til overvågnings- og/eller afsøgningstjeneste  

 skal Søredningstjenestens afgørelse efterkommes.
 Forinden mandskabet udsendes gives dette fornøden orientering om grunden  

 til udrykningen, (hvad der er passeret, hvor og hvornår, hvorfra alarmeringen  

 er kommet samt hvad der i øvrigt måtte være af betydning).
 Endvidere instrueres mandskabet i, hvad det skal foretage samt hvor,  

 (overvågning og/eller afsøgning, afgrænsningen af pågældende farvandsområde  

 og/eller kyststrækning, det telefonnummer hvortil udrykningsholdet i givet  

 fald kan ringe, samt hvad der i øvrigt måtte være af betydning i denne  

 forbindelse).
Hvis hensigtsmæssigt, udpeges en leder af udrykningsholdet.
Dersom  

 stationslederen eller dennes stedfortræder deltager i udrykningen, leder han  

 holdet.
 Dersom stationslederen deltager, forbliver stedfortræderen ved stationen  

 og på telefon, til udrykningsholdet atter er tilbage eller andet foreligger.
 Udrykningsholdet begiver sig på hurtigste måde til det pågældende sted  

 eller område og går straks i gang med opgaven.
 Samtidig undersøges, hvor nærmeste adgang til telefon forefindes.
 Stationslederen eller dennes stedfortræder underretter så hurtigt som  

 muligt redningstjenestens nærmeste »led« (marinedistrikt,  

 marinestation eller politi) om sine dispositioner samt hvad der videre måtte  

 passere af interesse og betydning for redningstjenesten.
 Hvis påkrævet, underrettes den pågældende nabostation ligeledes, så  

 samarbejde hurtigt kan etableres om nødvendigt.
 Skønner udrykningsholdet efter ankomst til området, at der bliver brug for  

 assistance, ekstra mandskab, redningshjælpemidler, ambulance, etc. rekvireres  

 dette så tidligt og hurtigt som muligt.
 Drejer det sig om stranding og/eller bjærgning af overlevende/ omkomne  

 skal nærmeste politi (evt. nærmeste strandfoged) i alle tilfælde underrettes  

 snarest muligt og anmodes samtidig om at orientere andre myndigheder, som  

 sagen måtte berøre.
 Udrykningstjenesten skal til enhver tid kunne træde i funktion (altså  

 uanset årstiden, uanset tidspunktet på døgnet og uanset vejrforholdene) og  

 med kortest muligt varsel.
 Udført udrykningstjeneste indføres i de autoriserede »vagtbøger«  

 og underskrives af det pågældende mandskab, som dokumentation for den af de  

 enkelte udførte tjeneste og det i forbindelse hermed præsterede timetal.
 Udført udrykningstjeneste indberettes til Farvandsdirektoratet som  

 »Udskrift af indberetningsprotokollen« i lighed med  

 redningsforetagender og indeholdende alle tilsvarende oplysninger ved  

 fremstilling af sagen, således også tidspunkt for påbegyndelse og afslutning  

 af udrykningen samt det antal mand, der har deltaget.
 Udrykningstjeneste honoreres med den til enhver tid gældende timebetaling  

 for vagttjeneste.
