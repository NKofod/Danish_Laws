Fremsat den 6. maj 2003 af  

 udenrigsministeren (Per Stig Møller) Forslag til folketingsbeslutning om dansk militær deltagelse i  

  

 en multinational sikringsstyrke i Irak Folketinget meddeler sit samtykke til, at danske militære  

 styrker stilles til rådighed for en multinational sikringsstyrke i Irak.
Bemærkninger til forslaget I.
Efter det irakiske regimes fald står det internationale  

 samfund over for en række omfattende og presserende opgaver i Irak med det  

 overordnede formål at tilvejebringe fred og stabilitet i landet.
I første  

 række  

 består opgaverne i at formidle nødhjælp til Iraks civilbefolkning, håndhæve  

 lov  

 og orden, herunder beskytte Iraks kulturarv, og sikre rammerne for landets  

 genopbygning og den politiske overgangsproces i landet.
Den humanitære situation i Irak har i nogen tid været  

 kritisk.
Vand- og elektricitetsforsyningen har mange steder været afbrudt,  

 ligesom forholdene på landets hospitaler længe har været vanskelige.
Selvom  

 der  

 i den seneste tid generelt er indtrådt en vis stabilisering af situationen,  

 vurderes de forestående genopbygningsmæssige opgaver i landet som meget  

 omfattende.
Større mængder af medicin og fødevarehjælp er begyndt at ankomme  

 til landet m.h.p. videre distribution til civilbefolkningen.
Samtidig er der  

 på  

 amerikansk initiativ etableret et kontor i Bagdad for genopbygning og  

 humanitær  

 bistand.
De første møder mellem forskellige irakiske grupperinger af politisk  

 og religiøs art har fundet sted.
Forhåbningen er, at møder af denne art, der  

 har deltagelse af både eksilirakere og lokale ledere, hurtigt kan danne  

 grundlag for dannelsen af en overgangsadministration med irakisk deltagelse.  

 Sideløbende hermed fortsætter bestræbelserne i FNs Sikkerhedsråd på at  

 fastlægge organisationens rolle på en række felter i relation til Irak.
II.
Egentlige kamphandlinger i Irak vurderes at være bragt  

 til ende.
Imidlertid forventes sikkerhedssituationen i en periode fremover  

 fortsat at være spændt overalt i landet.
En international militær  

 tilstedeværelse i Irak anses derfor for nødvendig for at sikre og understøtte  

 det internationale nødhjælpsarbejde, skabe rammerne for, at genopbygningen af  

 landet kan indledes, og understøtte den irakiske befolknings bestræbelser på  

 at  

 skabe en politisk overgangsproces.
I øjeblikket søger USA og Storbritannien  

 at  

 varetage de anførte sikkerhedsopgaver.
Samtidig arbejdes der på at etablere  

 og  

 sammensætte en bred, multinational sikringsstyrke i Irak.
USA og  

 Storbritannien  

 har i den forbindelse anmodet en bred kreds af lande, herunder Danmark, om  

 bidrag til en sådan sikringsstyrke.
Sikringsstyrkens struktur og sammensætning er endnu ikke  

 endeligt afklaret.
Disse spørgsmål drøftes for tiden på militært niveau  

 blandt  

 en kreds af lande, der har tilkendegivet beredvillighed til at deltage i  

 sikringsstyrken.
Foruden Storbritannien og USA har følgende lande indtil  

 videre  

 deltaget i drøftelserne: Bulgarien, Danmark, Filippinerne, Holland, Italien,  

 Norge, Polen, Portugal, Rumænien, Slovakiet, Spanien, Sydkorea, Tjekkiet og  

 Ukraine.
De fleste af de anførte lande, herunder Danmark, har med forbehold  

 for  

 sædvanlig parlamentarisk godkendelse givet foreløbigt tilsagn om at deltage i  

 sikringsstyrken.
Sikringsstyrken ventes opdelt i fire divisioner, der  

 geografisk vil dække hver sit område af Irak.
USA ventes at stille med to  

 divisioner,  

 mens Storbritannien og muligvis Polen ventes at stå i spidsen for hver en  

 bredt  

 sammensat division.
Det danske bidrag er i forståelse med de øvrige  

 bidragydere  

 foreløbig tilmeldt den britisk-ledede division, som ventes placeret i det  

 sydlige Irak med hovedkvarter i Basra.
Sammensætningen af styrken ventes  

 imidlertid først endeligt afklaret under kommende drøftelser.
Der er mulighed  

 for, at et fælles bidrag fra de baltiske lande vil blive tilknyttet det  

 danske  

 bidrag.
 Den overordnede kommando for sikringsstyrken ventes indtil  

 videre placeret i den amerikanske centralkommando (CENTCOM).
III.
Spørgsmålet om en mere specifik bemyndigelse til  

 indsættelse af sikringsstyrken ventes fortsat at indgå som et led i de  

 drøftelser, der føres i FNs Sikkerhedsråd.
I opfølgning af den militære indsats i Irak, der, i  

 overensstemmelse med regeringens opfattelse, er baseret på Sikkerhedsrådets  

 resolutioner 678 af 29. november 1990, 687 af 3. april 1991 og 1441 af 8.  

 november 2002 (jf. regeringens bemærkninger til beslutningsforslag B 118  

 fremsat den 18. marts 2003), forestår nu en række omfattende og presserende  

 opgaver i landet, bl.a. m.h.t. nødhjælp og genopbygning.
Regeringen anser det  

 i  

 den nuværende fase for en vigtig opgave i samarbejde med den bredest mulige  

 kreds af lande at medvirke aktivt til den hurtigst mulige løsning af  

 opgaverne,  

 herunder at bidrage til at sikre rammerne for genopbygnings- og  

 nødhjælpsindsatsen samt den politiske overgangsproces i landet.
Regeringen har til hensigt fortsat aktivt at støtte de bestræbelser,  

 der udfoldes i FNs Sikkerhedsråd for at tilvejebringe et grundlag for det  

 langsigtede internationale engagement i Irak.
Bl.a. henset til de presserende  

 opgaver finder regeringen det imidlertid ikke forsvarligt at lade  

 etableringen  

 af en multinational sikringsstyrke i Irak, herunder afsendelse af et dansk  

 bidrag dertil, afvente, at en endelig beslutning om FNs nærmere rolle i Irak  

 foreligger.
 Udsendelse af et dansk bidrag til en multinational  

 sikringsstyrke i Irak vil finde sted med respekt for den humanitære folkerets  

 regler om beskyttelse af befolkningens liv, ejendom og velfærd.
IV.
Danmark deltager allerede på flere områder aktivt i den  

 internationale indsats, som det i en overgangsperiode vil være nødvendigt at  

 yde i relation til Irak.
I begyndelsen af 2003 bevilgede regeringen godt 10  

 mio. kr. til de humanitære organisationers Irak-beredskab.
I april 2003 blev  

 det besluttet, at der i 2003 og 2004 fra dansk side kan ydes yderligere 180  

 mio. kr. til nødhjælp og 170 mio. kr. til genopbygning i Irak.
Målet med den  

 danske genopbygningsbistand vil være at fremme stabilitet og forsoning, at  

 bekæmpe fattigdom og fremme menneskerettigheder samt at støtte  

 demokratiseringen og opbygningen af en retsstat.
Regeringen har udsendt en  

 dansk medarbejder til det af USA ledede kontor for genopbygning og humanitær  

 bistand i Bagdad og vil være indstillet på at udsende yderligere personale.  


  

 I forbindelse med indførelsen af en  

 regionalstruktur med fire regioner for den midlertidige administration af  

 Irak  

 har Danmark endvidere overtaget ledelsen af regionalkontoret for Basra.
Dette  

 vil give gode muligheder for at medvirke til at præge den politiske og  

 økonomiske udvikling i det sydøstlige Irak og give anledning til at  

 koncentrere  

 dansk genopbygningsbistand om dette område.
Regeringen er herudover indstillet på at bidrage med et  

 antal polititjenestemænd til den politimæssige indsats i Irak.
Planlægningen  

 af  

 den internationale indsats på dette område er endnu i en tidlig fase.  

 Opgaverne  

 er på nuværende tidspunkt ikke endeligt fastlagt og vil kunne variere i takt  

 med, at de konkrete behov afklares.
Indsatsens hovedvægt ventes imidlertid at  

 blive lagt på bistand til etablering af en irakisk civil politistyrke, f.eks.  

 ved udsendelse af nogle erfarne instruktører eller politifolk med erfaring i  

 f.eks. organisationsudvikling, retsmedicin eller efterforskningsteknikker,  

 eller andre eksperter og rådgivere på områder med tilknytning til politiets  

 virksomhed.
V.
Regeringen finder det vigtigt, at Danmark deltager i den  

 multinationale sikringsstyrke i Irak.
Regeringen lægger vægt på, at en  

 sikringsstyrke vil være nødvendig for at understøtte og sikre det  

 internationale nødhjælpsarbejde, ligesom styrken vil være en forudsætning  

 for,  

 at genopbygningen af landet kan indledes.
Der lægges endvidere vægt på, at en  

 sikringsstyrke vil bidrage til opretholdelse af lov og orden i Irak og dermed  

 medvirke til at give den vanskelige politiske overgangsproces de rette sikre  

 rammer.
Sikringsstyrken vil således medvirke til at fremskynde etableringen  

 af  

 et fredeligt og stabilt Irak til gavn for hele den irakiske befolkning,  

 herunder også tilbagevendende flygtninge og internt fordrevne.
En  

 sikringsstyrke vil naturligvis ligeledes bidrage til beskyttelsen af Iraks  

 kulturarv og helligdomme.
En samlet dansk bidragspakke, der omfatter humanitær  

 bistand, genopbygning, politi og et militært bidrag til sikringsstyrken vil  

 være et klart signal om dansk engagement inden for alle grene af den indsats,  

 der i en overgangsperiode skal ydes i Irak.
Den danske indsats vil udgøre en  

 sammentænkt helhed, overvejende rettet mod det sydøstlige Irak, således at  

 maksimal effekt af indsatsen opnås.
VI.
Det danske styrkebidrag til en multinational  

 sikringsstyrke i Irak vil omfatte en let opklaringseskadron, stabs- og  

 forbindelsespersonel, et stabs- og logistikdetachement, en sanitetsdeling, en  

 ammunitions- og minerydningssektion, en enhed til civilt, militært samarbejde  

 (CIMIC), et specialstyrkedetachement m.h.p. beskyttelse af de udsendte danske  

 enheder, samt et nationalt støtteelement, i alt op til ca. 380 personer.
Der  

 vil tillige være behov for udsendelse af et ingeniørdetachement i en kortere  

 periode til etablering og nedtagning af lejr mv.
 En let opklaringseskadron vil kunne understøtte humanitære  

 operationer, løse sikringsopgaver, overvåge operationsområder, inspicere  

 irakiske installationer og militære enheder samt udføre eskorte, herunder af  

 forsynings- og nødhjælpskolonner.
En enhed til civilt militært samarbejde (CIMIC) vil kunne  

 støtte opklaringseskadronens opgaveløsning.
Desuden vil enheden kunne skabe  

 tillid mellem civilbefolkningen og de danske styrker gennem kontakt med  

 civile  

 myndigheder og diverse hjælpeorganisationer, der arbejder i området samt ved  

 selv at gennemføre mindre, lokale hjælpeprojekter.
 Ammunitions- og minerydningsbidraget vil primært kunne løse  

 opgaver til støtte for det samlede danske bidrag, men vil også i det omfang,  

 der er ledig kapacitet, kunne anvendes til lokale rydningsopgaver.
 Sanitetsdelingen kan virke som lægepraksis for egen enhed  

 og for lokalbefolkningen, indlægge op til 20 patienter og behandle lettere  

 skader og sygdomme, visitere patienter til anden behandling samt samarbejde  

 med  

 lokale sygehuse og sundhedsmyndigheder.
Et mindre specialstyrkebidrag vil foruden beskyttelse af de  

 udsendte danske enheder kunne varetage andre beskyttelsesopgaver, herunder  

 personbeskyttelse, samt informationsindhentning, forbindelsesvirksomhed og  

 monitering.
Specialstyrkebidraget forudses reduceret i takt med, at behovet  

 mindskes.
De danske bidrag ventes primært indsat i den sydøstlige del  

 af Irak.
Der vil dog også kunne blive tale om indsættelse i andre områder i  

 Irak.
Der kan endvidere blive tale om at placere et mindre antal stabs- og  

 forbindelsesofficerer samt et støtteelement i regionen, men uden for det  

 egentlige  

 operationsområde.
Endelig kan der blive tilknyttet mindre enheder fra andre  

 nationer til det danske bidrag, f.eks. fra de baltiske lande.
Bidragene vil operere under et klart mandat for  

 magtanvendelse.
Udover adgang til at anvende magt i selvforsvar vil der være  

 adgang til i fornødent omfang at anvende magt til at gennemføre de pålagte  

 opgaver.
Indsættelse af de danske militære bidrag i og omkring Irak  

 samt Den Persiske Golf vil være forbundet med risiko.
Forsvarets  

 Efterretningstjeneste vurderer trusselsniveauet for danske styrker fra  

 irakiske  

 paramilitære styrker, herunder resterende dele af de tidligere væbnede  

 styrker,  

 som middel.
Den landmilitære minefare og faren fra ueksploderet ammunition  

 vurderes som høj.
Truslen fra biologiske og kemiske våben vurderes som  

 middel.  

 Terror-, spionage- samt subversionstruslen vurderes som høj, mens truslen fra  

 organiseret kriminalitet vurderes som middel.
De danske styrkebidrag består hovedsageligt af fastansat  

 personel og af personel på reaktionsstyrkekontrakt fra Den Danske  

 Internationale Brigade.
Personellets uddannelse, erfaring og motivation er på  

 højt niveau.
Styrkebidragene råder over fuldt moderne udrustning, herunder  

 personlig udrustning.
Med personellets uddannelse og træning, materiellets  

 beskaffenhed samt iagttagelsen af nødvendige procedurer vil der blive taget  

 de  

 bedst mulige forholdsregler over for mulige faremomenter.
 Forsvarets personel vil under udsendelsen være omfattet af  

 forsvarets særlige erstatnings- og godtgørelsesordning.
 Bidragene vil foreløbig blive udsendt for en seks måneders  

 periode.
VII.
Da det danske militære bidrag vil indgå i en indsats,  

 hvor der kan blive tale om anvendelse af militære magtmidler, forelægges  

 sagen  

 for Folketinget under henvisning til Grundlovens § 19, stk. 2 med  

 anmodning  

 om, at Folketinget meddeler sit samtykke.
VIII.
Regeringen vil løbende vurdere det danske militære  

 bidrags sammensætning med henblik på at sikre en effektiv opgaveløsning.  

 Såfremt det skulle vise sig hensigtsmæssigt at justere bidraget væsentligt,  

 eller såfremt der skulle ske en væsentlig ændring i opgavernes karakter,  

 f.eks.  

 som følge af beslutninger truffet af FNs Sikkerhedsråd, vil regeringen  

 rådføre  

 sig med Det Udenrigspolitiske Nævn herom eller om nødvendigt på ny forelægge  

 sagen for Folketinget.
IX.
Udgifterne forbundet med udsendelse af det anførte  

 militære bidrag vil afhænge af bidragenes endelige sammensætning og  

 mulighederne for samarbejde med andre nationer.
Bidragene skønnes at kunne  

 indebære udgifter i størrelsesordenen 155 mio. kr. for en seks måneders  

 udsendelse.
Udgifterne vil kunne afholdes inden for den ramme, der er afsat  

 til  

 forsvarets aktiviteter, inkl. den afsatte reserve.
