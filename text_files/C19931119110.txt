 Ved Justitsministeriets bekendtgørelse nr. 361 af 23. august 1967 er der i  

 medfør af § 6, stk. 3, i den tidligere dyreværnslov af 27. maj 1950 med  

 senere ændringer fastsat bestemmelser om zoologiske haver, dyreparker og  

 lignende.
Det følger af bekendtgørelsens § 1, at tilladelse til at oprette  

 zoologiske haver, dyreparker og lignende meddeles af politiet på det sted,  

 hvor virksomheden agtes etableret.
Efter § 2 må udvidelse og ombygning af  

 virksomheden ikke finde sted uden politiets tilladelse.
Det samme gælder  

 flytning eller ændret anvendelse af bure, grotter og indhegninger m.v.
I tilslutning til bestemmelserne om vilkår for sådanne tilladelser har  

 Justitsministeriet senest ved cirkulæreskrivelse af 6. september 1985  

 meddelt, at rektor Svend Andersen og dyrlæge dr.med.vet.
Erik Eriksen har  

 erklæret sig villige til efter anmodning at yde politi og kredsdyrlæger råd  

 og vejledning i sager vedrørende indretning af zoologiske haver, dyreparker  

 og lignende.
 I fortsættelse heraf skal Justitsministeriet gøre opmærksom på vigtigheden  

 af en ensartet og konsekvent praksis vedrørende betingelser og regler for  

 etablering af de omhandlede virksomheder.
 Justitsministeriet finder derfor, at konsulenterne bør inddrages i alle  

 sager vedrørende zoologiske haver, dyreparker og lignende, medmindre der kun  

 er tale mindre godkendelsessager uden sikkerhedsmæssige eller  

 dyreværnsmæssige aspekter, og at henvendelse til konsulenterne bør ske på et  

 så tidligt tidspunkt i sagerne som muligt.
 Justitsministeriet skal endvidere henstille, at konsulenterne får  

 underretning om politiets afgørelse og løbende holdes orienterede om eventuel  

 udvikling i de sager, som de tidligere har været inddraget i.
Henvendelse til konsulenterne samt genparter af tilladelser, ændringer  

 eller tilbagekaldelser skal sendes til rektor Svend Andersen, Birkehøj Alle  

 18, 2900 Hellerup, og til dyrlæge dr.med.vet.
Erik Eriksen, Ingersvej 33,  

 2920 Charlottenlund.
 For så vidt angår afgrænsningen af begrebet »zoologiske haver,  

 dyreparker og lignende« henvises til de i cirkulæreskrivelse af 5.  

 december 1975 meddelte vejledende retningslinier.
 P.M.V.
 E.B.
