Nr BTL 33 Betænkning over Forslag til lov om ændring af lov om støtte til  

 folkeoplysning (Bestemmelser om deltagerbetaling m.v.)   

 Nr L 33 1995-96, 1. samling Afgivet af Uddannelsesudvalget Afgivet: 19951207 Udvalget har behandlet lovforslaget i nogle møder og har herunder stillet  

 spørgsmål til undervisningsministeren, som denne har besvaret skriftligt.
 To af udvalgets spørgsmål og undervisningsministerens svar herpå er  

 optrykt som bilag til betænkningen.
 Herefter indstiller udvalget lovforslaget til vedtagelse  

 uændret.
 Et mindretal (Enhedslistens medlem af udvalget) bemærker, at Enhedslisten  

 betragter lovforslaget som en teknisk rettelse til det lovforslag,  

 Enhedslisten var med til at gennemføre i foråret 1995. Enhedslisten er ikke  

 af den opfattelse, at den tilskudsmodel, der i dag benyttes til  

 folkeoplysningsaktiviteter, er den mest optimale for sikring af et varieret  

 og righoldigt folkeoplysningsudbud.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF) Dorit  

 Myltoft (RV) Bruno Jerup (EL) Addi Andersen (CD) Anders Mølgaard (V) Hanne  

 Severinsen (V) fmd.
Henning Urup (V) Ulla Tørnæs (V) Frank Dahlgaard  

 (KF) Lene Espersen (KF) John Vinther (KF) Poul Nødgaard (DF) Fremskridtspartiet havde ikke medlemmer i udvalget.
Bilag To af udvalgets spørgsmål til undervisningsministeren samt dennes svar  

 herpå Spørgsmål 2:
»Kan ministeren bekræfte, at den ændrede formulering i § 15, hvor der  

 står: »hvortil er knyttet deltagerbetaling«, ikke skal forstås som  

 en opstramning af begrebet deltagerbetaling, nemlig en opstramning fra en  

 samlet opgørelse af den samlede betaling for alle deltagere, som det var  

 gældende i den gamle lov, til i stedet at skulle administreres som en  

 individuel betaling?» Svar:
Ja.
Forslaget indebærer ikke en ændret retstilstand i forhold til den  

 nugældende folkeoplysningslov og den dermed affødte praksis for begrebet  

 deltagerbetaling.
 På grund af de ændrede regnskabs- og revisionsbestemmelser i lov nr. 445  

 af 14. juni 1995 har det ikke været muligt alene at bibeholde formuleringen i  

 folkeoplysningslovens § 18.
 Jeg gør i øvrigt opmærksom på, at den foreslåede tilføjelse til § 30 a,  

 stk. 1, er identisk med den nugældende § 18, stk. 1.
 Spørgsmål 3:
»Vil en kommunalbestyrelse kunne afvise at yde aktivitetstilskud til  

 børn og unge under 25 år, såfremt a) et medlem af sociale årsager ikke yder en egentlig betaling  

 (kontingent), b) et medlem bidrager med arbejdsfunktioner (genbrugsindsamling,  

 loppemarked osv.), der honoreres som kontingentfrihed?» Svar:
Nej.
Jeg henviser i øvrigt til mit svar på spørgsmål 2.
