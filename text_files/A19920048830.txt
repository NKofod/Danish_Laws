 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om afgift af gas, jf. lovbekendtgørelse nr. 620 af 14. oktober 1988,  

 som senest ændret ved § 4 i lov nr. 889 af 21. december 1991, foretages  

 følgende ændringer:
 1. I § 7, stk. 1, ændres »stk. 2« til: »stk.  

 3«.
 2. I § 7 indsættes efter stk. 1 som nyt stykke:
»Stk. 2.  For afgift af gas, der anvendes i  

 personmotorkøretøjer, der med tilladelse efter lov om buskørsel anvendes til  

 rutekørsel, ydes der fuld godtgørelse forhøjet med 55 øre pr. liter.  

 Skatteministeren kan fastsætte de nærmere bestemmelser om godtgørelsen.« Stk. 2  og 3 bliver herefter stk. 3 og 4.
 3. I § 24, stk. 3, indsættes efter »§ 7, stk. 2«:  

 »og stk. 3«.
§ 2 Loven træder i kraft dagen efter bekendtgørelsen i Lovtidende og finder  

 anvendelse på gas, der efter lovens ikrafttræden forbruges i de af § 1  

 omfattede personmotorkøretøjer.
Givet på Christiansborg Slot, den 24.  

 juni 1992 Under Vor Kongelige Hånd og Segl I Dronningens Navn:
