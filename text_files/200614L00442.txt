Betænkning afgivet af Miljø- og Planlægningsudvalget den 9.  

 maj 2007 Betænkning over Forslag  

 til lov om ændring af lov om planlægning (Bypolitik m.v.) [af  

 miljøministeren (Connie Hedegaard)] 1. Ændringsforslag Der er stillet 6 ændringsforslaget til lovforslaget.  

 Miljøministeren har stillet ændringsforslag nr. 1, 2 og 6. Socialdemokratiets  

 medlemmer af udvalget har stillet ændringsforslag nr. 3-5.
2. Udvalgsarbejdet Lovforslaget blev fremsat den 28. marts 2007 og var til 1.  

 behandling den 17. april 2007. Lovfor-slaget blev efter 1. behandling henvist  

 til behandling i Miljø- og Planlægningsudvalget.
Udvalget anmoder om, at  

 lovforslaget bliver henvist til fornyet udvalgsbehandling efter 2.  

 behandling.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 31. januar 2007 dette udkast til  

 udvalget, jf. alm. del  bilag 230. Den 29. marts 2007 sendte  

 miljøministeren  

 de indkomne høringssvar og et notat herom til udvalget.
3. Tilkendegivelse fra miljøministeren Ministeren har over for udvalget tilkendegivet følgende:
Jeg deler ønsket om at fremme miljø- og energirigtigt byggeri.  

 Dette er bl.a. baggrunden for, at jeg i lovforslaget vil åbne mulighed for,  

 at  

 kommunerne i en lokalplan kan stille krav om, at der i et givet område kun må  

 opføres lavenergiboliger.
I lovforslaget defineres lavenergiboliger indirekte  

 ved en henvisning til reglerne i bygningsreglementet, som i dag klassificerer  

 lavenergihuse i klasse 1 og klasse 2. Herved sikres det, at reglerne er  

 dynamiske og vil udvikle sig takt med, at bygningsreglementets regler om  

 lavenergibebyggelse forfines.
Samtidig er jeg også meget positiv over for at se på  

 mulighederne for at udbygge reglerne til miljø- og energirigtigt byggeri.
Jeg  

 vil gerne give tilsagn om, at der til belysning af nedenstående emner  

 hurtigst  

 muligt nedsættes en arbejdsgruppe under Miljøministeriet med deltagelse af  

 Økonomi- og Erhvervsministeriet, Transport- og Energiministeriet og  

 Justitsministeriet.  

 Arbejdsgruppens vurderinger vil foreligge senest den 1. oktober 2007.
 Jeg vil bede arbejdsgruppen om at vurdere følgende forhold:
Mulighederne for i lokalplaner at stille skærpede  

 miljøkrav til byggeriets produkter og materialer og forholdet til EU-retten Arbejdsgruppen vil undersøge mulighederne for  f.eks. i  

 lokalplaner  at stille krav om miljøvenlige byggematerialer svarende  

 til  

 kriterierne herfor i svanemærkede huse.
Udgangspunktet for  

 miljømærkeordninger  

  både den nordiske svanemærkning og EUs blomst  er, at de  

 er frivillige for  

 forbrugerne at følge, men at man gennem miljømærket kan bistå køberne af  

 produkter og materialer med at vælge de mest miljørigtige på markedet.
Det er  

 samtidig frivilligt for de enkelte producenter, om de ønsker at blive  

 miljømærket.
 Som jeg tidligere har oplyst, findes der allerede i dag  

 miljømæssigt begrundede totalharmoniserede EU-regler for mange af de stoffer  

 og  

 materialer, som der er opstillet svanemærkekriterier for i forhold til huse.  

 Derfor er der et behov for, at arbejdsgruppen vurderer, hvilken betydning det  

 vil have i forhold til Danmarks EU-retlige forpligtelser, hvis en kommune  

 gennem en lokalplan gør miljømærkekriterierne bindende.
Passivhuse Jeg tilslutter mig ønsket om at fremme byggeriet af passivhuse.  

 Lovforslaget indeholder ikke kriterier for, hvad et lavenergihus er.
I stedet  

 henvises til definitionerne herfor i bygningsreglementet.
Bygningsreglementet  

 indeholder i dag ingen kriterier for passivhuse.
Jeg vil derfor tage kontakt  

 til økonomi- og erhvervsministeren med henblik på, at der i  

 bygningsreglementet  

 indsættes en kategori under lavenergihuse, som definerer passivhuse.
4. Indstillinger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de af miljøministeren stillede ændringsforslag.
 Et  

  

 mindretal  

  

 i  

 udvalget (S, EL og IA) indstiller lovforslaget til  

  

 vedtagelse  

  

 med de stillede ændringsforslag.
 Et  

  

 andet mindretal  

  

 i  

 udvalget (RV og SF) vil ved 2. behandling tilkendegive sin stillingtagen til  

 lovforslaget.
 Siumut, Tjóðveldisflokkurin og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Til § 1 Af  

 	  

  

 miljøministeren,  

  

 tiltrådt af et  

  

 flertal  

  

 (udvalget med undtagelse af RV og SF):
 1)  

  

 I den under  

  

 nr. 14  

  

 foreslåede ændring af  

  

 §  

 15, stk. 2,  

  

 indsættes efter nr. 24 som nyt nummer:
»25) installation af anlæg til opsamling af regnvand fra tage  

 til brug for wc-skyl og tøjvask i maskine som betingelse for ibrugtagning af  

 ny  

 bebyggelse.« [Mulighed for i en lokalplan at kræve, at der installeres anlæg  

 til opsamling af regnvand fra tage] 2)  

  

 I den under  

  

 nr. 18  

  

 foreslåede  

  

 §  

 21 a  

  

 ændres »den energiramme« til: »de  

 energirammer«.
[Præcisering] Af  

 	  

 et  

  

 mindretal  

  

 (S), tiltrådt af et  

  

 mindretal  

  

 (EL og IA):
 3)  

  

 Den under  

  

 nr. 18  

  

 foreslåede overskrift til  

  

 kapitel  

 5 a  

  

 affattes således:
 »Udbygningsaftaler om infrastruktur og alsidig  

 boligsammensætning«.
[Ændring af kapiteloverskrift] 4)  

  

 I det under  

  

 nr. 18  

  

 foreslåede  

  

 § 21 b,  

 stk. 2,  

  

 indsættes efter nr. 1 som nyt nummer:
 »2) opnå en alsidig sammensætning af boliger, herunder ejerformer  

 og lejeniveau,«.
 Nr. 2 og 3 bliver herefter nr. 3 og 4.
[Ændring af formålet med indgåelse af udbygningsaftaler] 5)  

  

 I den under  

  

 nr. 18  

  

 foreslåede  

  

 § 21 b  

  

 indsættes efter stk. 2 som nyt stykke:
Stk. 3.  

  

 Aftaler i  

 henhold til stk. 2, nr. 3, kan endvidere specificere, hvordan ønsket om, at  

 nye  

 boligområder får en alsidig sammensætning, herunder med hensyn til ejerformer  

 og lejeniveau, gennemføres.« Stk. 3-5 bliver herefter stk. 4-6.
[Konsekvens af ændringsforslag nr. 4 og præcisering af  

 udbygningsaftalens indhold] Af  

 	  

  

 miljøministeren,  

  

 tiltrådt af et  

  

 flertal  

  

 (udvalget med undtagelse af RV og SF):
Til § 2 6)  

  

 Efter 1. pkt. indsættes som nyt  

 punktum:
»Dog fastsætter miljøministeren tidspunktet for ikrafttrædelsen  

 af § 15, stk. 2, nr. 25, som indsat ved denne lovs § 1, nr. 14.« [Miljøministeren fastsætter tidspunktet for ikrafttrædelsen om  

 opsamling af regnvand] Bemærkninger Til nr. 1 Udgangspunktet i vandforsyningsloven er, at vand, der anvendes  

 til husholdningsbrug, skal have drikkevandskvalitet.
 Der er dog ikke krav om drikkevandskvalitet, hvis regnvand  

 opsamles fra tage og anvendes til wc-skyl og tøjvask i maskiner.  

 Regnvandsanlægget skal udføres i overensstemmelse med Rørcenteranvisning 003,  

 juli 2000, udarbejdet af Økonomi- og Erhvervsministeriet og Miljøministeriet,  

 der kan findes på  

  

 www.mst.dk  

. Undtagelsen fra  

 kravet om drikkevandskvalitet gælder dog ikke, hvis der er tale om  

 institutioner  

 med særlig udsatte personer, f.eks. skoler, dag- og døgninstitutioner og  

 hoteller  

 og bygninger med offentlig adgang.
 Det er i dag ikke muligt efter vandforsyningsloven at stille  

 krav om, at der skal installeres regnvandsanlæg i nybyggeri.
 Det foreslås, at der gives kommunalbestyrelserne mulighed for i  

 en lokalplan at fastsætte bestemmelser om, at der ved nybyggeri skal  

 installeres anlæg til opsamling af regnvand fra tage til brug for wc-skyl og  

 tøjvask i maskine.
Det opsamlede regnvand vil imidlertid ikke kunne erstatte hele  

 vandforbruget til wc-skyl og tøjvask.
Det vil derfor fortsat være nødvendigt  

 at  

 supplere med drikkevand til wc-skyl og tøjvask.
 Anvendelse af regnvand kan medføre, at der skal stilles krav om,  

 at kommunerne fører tilsyn med regnvandsanlæggene for at sikre, at der ikke  

 sker forurening af drikkevand.
 Udnyttelsen af den foreslåede mulighed for lokalplanbestemmelser  

 om anvendelse af regnvand fra tage skal ske inden for vandforsyningslovens  

 rammer.
 Da ændringsforslaget muligvis kræver ændringer i  

 vandforsyningsloven, foreslås det i nr. 3, at miljøministeren fastsætter  

 tidspunktet for ikrafttrædelsen af § 15, stk. 2, nr. 25.
Til nr. 2 Lovforslagets  

 bestemmelser henviser til de til enhver tid gældende standarder i  

 bygningsreglementet.
 Efter lovforslagets § 1, nr. 14 (§ 15, stk. 2, nr. 22) bliver  

 det muligt i en lokalplan at stille krav om, at ny bebyggelse skal opføres  

 som  

 lavenergibebyggelse.
 Lavenergibebyggelse defineres i lovforslagets § 1, nr. 18 (§  

 21 a  

 ) som bebyggelse, der opfylder den  

 energiramme for energiforbrug for lavenergibygninger, der er fastsat i  

 bygningsreglementet.  

 I bygningsreglementet klassificeres lavenergihuse i klasse 1 og 2, som bruger  

 henholdsvis 50 pct. og 25 pct. mindre energi end bygninger, der opfylder den  

 almindelige energiramme.  

 Forslaget om  

 ændring af §  

 21 a  

 præciserer, at bygningsreglementet for  

 tiden indeholder to lavenergiklasser.
Det fremgår af bemærkningerne til lovforslagets § 1, nr. 14, at  

 kommunen i lokalplanen kan stille krav om, hvilken lavenergiklasse i  

 bygningsreglementet byggeriet skal leve op til.
Det betyder, at der i en  

 lokalplan  

 f.eks. kan fastsættes bestemmelser om, at ny bebyggelse som minimum skal  

 opføres  

 som lavenergibebyggelse klasse 2, eller at al bebyggelse skal leve op til de  

 skærpede krav til lavenergibebyggelse klasse 1.
 Lovforslagets bestemmelser er udformet på en sådan måde, at det  

 i fremtidige lokalplaner bliver muligt at fastsætte bestemmelser med nye krav  

 til lavenergibebyggelse i takt med, at klassifikationen af  

 lavenergibebyggelser  

 udvikles i bygningsreglementet.
 Der er i dag ingen definition i bygningsreglementet af  

 passivhuse, men hvis der fastsættes krav om en skærpet energiramme for  

 lavenergibebyggelse, bliver det efter lovforslaget også muligt at stille krav  

 i  

 en lokalplan om, at bebyggelse skal opføres som sådanne passivhuse.
Lovforslaget indeholder ikke nærmere rammer for, i hvilke  

 tilfælde kommunerne vil kunne fastsætte krav om lavenergibebyggelse.  

 Kommunerne  

 vil f.eks. kunne stille krav om lavenergibebyggelse ud fra et politisk ønske  

 om  

 at styrke hensynet til den miljømæssige bæredygtighed eller ud fra  

 forsyningsmæssige hensyn i områder, hvor der ikke er mulighed for kollektiv  

 varmeforsyning.
Det fremgår dog af bemærkningerne til lovforslaget, at  

 kommunen  

 i sin afgørelse skal inddrage hensynet til den lokale kollektive  

 varmeforsyning.
 Muligheden for i en lokalplan at stille krav om  

 lavenergibebyggelse drejer sig ikke alene om ny bebyggelse i nye byområder,  

 men  

 kan også dreje sig om opførelse af ny bebyggelse i eksisterende byområder,  

 der  

 i en lokalplan kan udlægges til lavenergibebyggelse.
 Som det fremgår af bemærkningerne til lovforslagets § 1, nr. 14  

 (§ 15, stk. 2, nr. 22), kan det i en lokalplan bestemmes, at ny bebyggelse  

 ved  

 ibrugtagning skal tilsluttes et kollektivt varmeforsyningsanlæg.
Kommunalbestyrelsen har efter gældende ret pligt til at dispensere  

 fra lokalplaners krav om tilslutning til kollektiv varmeforsyning, når der  

 opføres  

 et lavenergihus, dvs. et enfamilieshus.
Efter lovforslaget bliver der pligt  

 til  

 dispensation for alle typer lavenergibebyggelse.
Pligten til at dispensere gælder, uanset om lavenergibebyggelsen  

 opføres inden for et område, der i en lokalplan er udlagt til  

 lavenergibebyggelse, eller i et andet område, der er udlagt til boligformål  

 uden krav om lavenergibebyggelse.
Hvis der i området er mulighed for  

 tilslutning til kollektiv varmeforsyning, er der dog intet til hinder for, at  

 lavenergibebyggelsen tilsluttes hertil.
Til nr. 3-5 Udviklingen i boligpriserne udgør i dag et alvorligt problem i  

 mange større byer, og mange kommuner efterspørger muligheder for at skabe  

 mangfoldighed i by- og boligområder og sikre boliger til grupper med lav- og  

 mellemindkomster.
Tilstedeværelsen af lav- og mellemindkomstgrupperne i byerne er  

 afgørende for kommunernes muligheder for at rekruttere de medarbejdere, som  

 skal sikre velfærden på plejehjem, skoler og daginstitutioner.
Det er  

 herudover  

 afgørende for den sociale mangfoldighed og sammenhængskraft i byerne, at der  

 sikres blandede by- og boligområder, og at tendenser til ghettoisering aktivt  

 bekæmpes.
Uden boliger til mellemindkomstgrupperne øges den trafikale  

 trængsel  

 og miljøbelastning, fordi mange må pendle langt hver dag for at komme til og  

 fra arbejde.
Ændringsforslag nr. 3-5 skal sikre, at kommuner i planloven får  

 mulighed for at indgå frivillige og bindende aftaler med bygherrer og  

 investorer  

 om boligers ejerformer og priser.
Herved sikres kommuner et afgørende redskab  

 til at gennemføre en boligpolitik, der sikrer et boligudbud til grupper med  

 lav- og mellemindkomster og skaber social mangfoldighed i by- og  

 boligområder.
Planloven giver i dag ikke kommuner mulighed for at indgå  

 frivillige og bindende aftaler med bygherrer og investorer om boligers  

 ejerformer og priser.
Kommuner kan i forbindelse med udarbejdelsen af  

 lokalplan  

 stille krav om byggeriets størrelse eller anvendelse, men der kan ikke  

 formuleres  

 krav eller indgås aftaler mellem kommuner og bygherrer om blandet  

 boligbyggeri  

 eller om billige boliger.
I andre europæiske lande er det almindeligt, at kommuner gennem  

 aftaler med bygherrer og investorer kan sikre social mangfoldighed i nye by-  

 og  

 boligområder.
I England kan kommunen og bygherren indgå en  

 »planlægningsaftale«,  

 som f.eks. kan indeholde et krav om, at en andel af boligerne i nyt  

 boligbyggeri skal have en rimelig husleje.
I London opføres årligt omkring  

 8.000 billige boliger, hvoraf størstedelen sikres gennem planlægningsaftaler.  

 I  

 Holland og Norge kan kommuner indgå såkaldte privatretlige aftaler med  

 bygherrer, som ligeledes kan tage sigte på at sikre social mangfoldighed i  

 byområder, jf.  

 Hans Thor Andersen,  

 »Billige Boliger  Europæiske erfaringer«, Geografisk Institut,  

 Københavns  

 Universitet.
Miljøministeriet har i sommeren 2006 peget på, at det bør  

 overvejes, om det er muligt at anvende frivillige aftaler til at sikre  

 billige  

 boliger, som det kendes fra England.
Det fremgår endvidere af  

 Miljøministeriets  

 rapport, at flere kommuner har efterlyst forslag til, hvordan udbuddet af  

 billige boliger kan fremmes, jf.  

 Miljøministeriet,  

 »Fornyelse af planlægningen«, side 34.
 Det fremsatte lovforslag indeholder imidlertid ikke en mulighed  

 for, at kommuner kan indgå frivillige aftaler med bygherrer om boliger, men  

 kun  

 om infrastruktur.
Det fremgår af bemærkningerne til lovforslaget, at en væsentlig  

 hensigt med lovforslaget er at sikre kommunerne redskaber til at »fremme  

 udviklingen af levende og mangfoldige byer«.
Forslagsstillerne finder, at  

 Miljøministeriets  

 forslag til ændring af lov om planlægning ikke lever op til denne hensigt, og  

 at forslaget således ikke tager højde for de udfordringer, som mange kommuner  

 står over for i dag.
 Det er dokumenteret, at mange kommuner som en konsekvens af  

 boligpriserne ikke kan tiltrække og fastholde familier med mellemindkomster,  

 og  

 at de således har svært ved at rekruttere de medarbejdere, som er nødvendige  

 for at opretholde velfærden i f.eks. ældreplejen, på sygehusene og i  

 daginstitutionerne.
 Ejendomsmæglerfirmaet Home har i en analyse fra februar 2007  

 vist, at en gennemsnitsfamilie med en husstandsindtægt på 600.000 kr. i  

 Københavnsområdet  

 skal  

 50 km  

 væk fra  

 Rådhuspladsen for at finde en bolig på  

 140  

 m2, som den har råd til at betale  

.  

  

 Familier uden formue eller højt betalte job må derfor enten pendle langt hver  

 dag for at komme til og fra arbejde i hovedstadsområdet eller finde et  

 arbejde  

 tættere på, hvor de bor.
 Problemet forstærkes af,  

 at mange kommunalt ansatte nærmer sig pensionsalderen, og rekrutteringen af  

 medarbejdere bliver således den helt store udfordring for kommunerne de  

 kommende 10-15 år, hvilket statsministeren også har påpeget i sin nytårstale  

 den  

 1. januar 2007.
Som det fremgår af  

 eksempler fra Allerød og Hørsholm fra februar 2007, er der allerede i dag  

 kommuner, som må give medarbejdere store løntilskud for at sikre  

 rekrutteringen  

 til de kommunale plejehjem.
I København vil op til 30 procent af kommunens  

 ansatte gå på pension de næste 10-15 år, og der vil således være et  

 betydeligt  

 behov for at sikre boliger til de mange nye medarbejdere, som skal erstatte  

 dem, der går på pension.
Mellemindkomstgrupperne  

 er herudover afgørende for at sikre den sociale sammenhængskraft i byerne.
En  

 undersøgelse foretaget af Statens Byggeforskningsinstitut (SBI) peger på, at  

 tilstedeværelsen af netop mellemindkomstgrupperne i byerne er vigtig for at  

 undgå sociale problemer.
Det skyldes bl.a., at det typisk er  

 mellemindkomstgrupperne, der f.eks. udfører frivilligt arbejde og  

 foreningsarbejde  

 og på den måde engagerer sig i deres nærmiljø, jf.  

 SBI-rapport 321: »Virkninger af Byudvalgets indsats i almene boligafdelinger  

 1994-97«.
KL (Kommunernes Landsforening) har over for Miljøministeriet  

 tilkendegivet, at lovforslaget ikke er vidtrækkende nok med hensyn til at  

 sikre  

 målsætningen om mangfoldighed i by- og boligområder.
Høringssvar fra bl.a.  

 Politiforbundet, BUPL København, LO, FTF, Træ-Industri-Byg, Boligselskabernes  

 Landsforening og Bygherreforeningen peger ligeledes på kommunernes behov for  

 muligheder i planloven for at føre en boligpolitik, der sikrer boliger til  

 grupper med mellemindkomster og sikrer blandede by- og boligområder.
Det er nødvendigt, at kommunerne sikres redskaber til at skabe  

 et udbud af boliger til mellemindkomstgrupperne, og at kommunerne kan  

 gennemføre en boligpolitik, der modgår tendenser til ghettoisering.
Det  

 foreslås derfor, at lovforslaget udvides med en bestemmelse om, at kommuner  

 og  

 private bygherrer kan indgå aftaler om en alsidig sammensætning af boliger,  

 både hvad angår boligernes ejerformer og priser.
Et væsentligt formål med en bestemmelse om frivillige aftaler er  

 herudover at sikre åbenhed og klare regler om kommuners samarbejde med  

 private  

 bygherrer og investorer.
Som det fremgår af bemærkningerne til lovforslaget,  

 finder  

 der i dag en praksis sted, hvor kommuner og bygherrer indgår aftaler om  

 bidrag  

 til f.eks. infrastruktur, uden at der findes lovhjemmel herfor, og kommunerne  

 befinder sig derfor i en juridisk gråzone.
Det forhold retter lovforslaget  

 kun  

 delvis op på, og der er brug for en bredere ramme for indgåelsen af  

 frivillige  

 aftaler, som også omfatter aftaler om boliger.
Til nr. 6 Som det fremgår af bemærkningerne til ændringsforslag nr. 1, vil  

 forslaget om, at det skal være muligt i en lokalplan at fastsætte  

 bestemmelser  

 om opsamling af regnvand fra tage til brug for wc-skyl og tøjvask i maskine,  

 muligvis kræve ændringer i vandforsyningsloven.
Det foreslås derfor, at  

 miljøministeren  

 bemyndiges til at fastsætte bestemmelser om ikrafttrædelsen af § 15, stk. 2,  

 nr. 25. Bestemmelsen vil herefter kunne sættes i kraft, når forholdet til  

 vandforsyningsloven er afklaret og eventuelle ændringer heri er vedtaget i  

 Folketinget.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Beinov Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Ole Vagn Christensen (S)   

 Jørn Pedersen (S)   

 Mette Gjerskov (S)   

 Martin Lidegaard (RV)   

 Johs.
Poulsen (RV)   

 Steen Gade (SF)   

 Per Clausen (EL)   

 Sofia Rossen (IA) Siumut, Tjóðveldisflokkurin og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for grupperne (UFG) 3 Bilag 1 Oversigt over bilag vedrørende L 204 Bilagsnr.
