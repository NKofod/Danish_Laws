Nyt fra Ankestyrelsen - indsendte nævnsafgørelser efter  

 aktivloven - af medarbejdere i Ankestyrelsens 7. kontor De sociale ankenævn har efter § 11, stk. 3, i bekendtgørelsen  

 om retssikkerhed og administration på det sociale område orienteret  

 Ankestyrelsen om en del afgørelse, som efter nævnenes opfattelse har  

 interesse  

 for en bredere kreds.
 De vigtigste er kort omtalt i denne artikel.
§ 5 - ophold i udlandet Et nævn har indsendt en sag om ret til kontanthjælp ved kortere  

 ophold i udlandet.
Sagen har været antaget til principiel behandling og  

 Ankestyrelsen  

 har truffet afgørelse i sagen i oktober 1998.
 Ankestyrelsen tiltrådte nævnets afgørelse, hvorefter ansøger i  

 det konkrete tilfælde kunne opretholde sin kontanthjælp under det ansøgte  

 ferieophold i udlandet.
 Ankestyrelsen lagde ved afgørelsen til grund, at der i henhold  

 til bistandslovens § 1 (nu § 5 i lov om aktiv socialpolitik), som  

 overvejende hovedregel kun kan ydes hjælp under ophold her i landet, men at  

 hjælpen efter en konkret vurdering i visse tilfælde vil kunne bevares under  

 kortvarige ophold i udlandet.
 Ankestyrelsen lagde i den konkrete sag blandt andet vægt på, at  

 ansøger havde optjent ret til aktiveringsfri periode samt at ansøgers fader,  

 som ansøger ville besøge, led af alvorlig sygdom.
 Ankestyrelsen kan samtidig oplyse, at vi har antaget en  

 nævnsafgørelse til principiel behandling med henblik på afklaring af,  

 hvorvidt  

 alle kontanthjælpsmodtagere må rejse til udlandet i en kortere periode, hvis  

 bare de fortæller det til kommunen først, gør det i en aktiveringsfri periode  

 og samtidig angiver en særlig grund til udrejsen.
§ 11 - ændringer i forholdene Nævnet tiltrådte, at der ikke kunne ydes kontanthjælp til en  

 76-årig udenlandsk mand, da hans 5 voksne børn i forbindelse med ansøgningen  

 om  

 familiesammenføring havde underskrevet garantierklæringer om, at de påtog sig  

 den fulde forsørgelse af ansøger.
Børnene modtog alle kontanthjælp.
Ansøger  

 rettede henvendelse til kommunen få dage efter ankomsten til Danmark.
 Nævnet fandt ikke, at der var sket sådanne ændringer i ansøgers  

 forhold, at han var afskåret fra at skaffe det fornødne til sit underhold, og  

 lagde bl.a. vægt på, at børnene havde påtaget sig den fulde forsørgelse af  

 ansøger, at han boede hos det ene af børnene, og at der ikke var sket  

 ændringer  

 i børnenes indtægtsforhold og dermed deres muligheder for at forsørge ansøger  

 siden underskrivelsen af garantierklæringerne.
 Ankestyrelsen skønner umiddelbart, at nævnets afgørelse må anses  

 for at være i overensstemmelse med gældende regler på området.
§ 12 - personer under uddannelse I en sag pålagde nævnet kommunen fortsat at yde supplerende  

 kontanthjælp til et ægtepar, hvor manden deltog i en uddannelse, der var led  

 i  

 en uddannelsesplan efter § 32a i lov om aktiv arbejdsmarkedspolitik, og  

 hvortil der udbetaltes uddannelsesgodtgørelse.
Nævnet henviste til § 3 i  

 bekendtgørelse om uddannelsessøgendes ret til kontanthjælp.
Det forhold, at  

 manden var fyldt 25 år og herefter modtog ydelse svarende til fulde  

 arbejdsløshedsdagpenge,  

 ville kun have indflydelse på beregningen af kontanthjælpen til ægtefællerne,  

 og ikke på selve berettigelsen til den supplerende kontanthjælp.
Der var ikke  

 sket ændringer i man-dens sociale begivenhed, hvilket betød, at hustruen  

 stadig  

 havde en afledet social begivenhed.
Der kunne derfor fortsat ydes supplerende  

 kontanthjælp til mandens arbejdsløshedsdagpenge.
 Afgørelsen må anses for at være i overensstemmelse med gældende  

 regler på området.
En anden sag vedrører en uddannelsessøgende, der havde afsluttet  

 HG i maj 1998 og som skulle starte som elev den 1. august 1998. Ansøger havde  

 i  

 den mellemliggende periode påbegyndt et sommerferiejob, men blev sygemeldt.  

 Nævnet fandt ansøger berettiget til kontanthjælp fra det tidspunkt, hvor hun  

 blev sygemeldt og indtil raskmelding, eller hvor hun skulle starte på  

 uddannelse.
Nævnet lagde vægt på, at ansøger havde skaffet sig et job i sin  

 ferie, som hun blev sygemeldt fra og derved mistede et indtægtsgrundlag.  

 Ansøger fik ikke udbetalt SU i perioden.
Ankestyrelsen har ingen afgørelser af, om sygemelding fra et  

 sommerferiejob er en sådan ændring af en uddannelsessøgendes forhold, at der  

 vil kunne udbetales kontanthjælp.
Umiddelbart skønnes dette dog ikke at være  

 udelukket.
§ 14 - formue/pensionsordninger I en sag fandt nævnet, at der kunne udbetales kontanthjælp til  

 en 60-årig statstjenestemand, der var blevet afskediget, uanset at han havde  

 ret til en pensionsudbetaling på 6.900 kr. pr. måned, hvis han udtrådte af  

 arbejdsmarkedet.
Kommunen mente derfor, at manden ikke var afskåret fra at  

 skaffe det fornødne til sit underhold.
Nævnet lagde vægt på mandens alder, og  

 at der ikke forelå oplysninger om helbredsmæssige forhold, der kunne  

 vanskeliggøre mandens tilbagevenden til arbejdsmarkedet.
Nævnet lagde også  

 vægt på, at erhvervsarbejde samtidig med pensionen ville medføre en væsentlig  

 reduktion af pensionen, også efter det fyldte 67. år.
 Ankestyrelsen har ingen praksis om dette spørgsmål og vil  

 derfor overveje at antage en lignende sag til behandling.
§ 25 - hjælpens størrelse Nævnet tiltrådte, at kommunen havde givet afslag på at udbetale  

 kontanthjælp efter bistandsloven med forsørgertakst med tilbagevirkende kraft  

 til børnenes fødsel og ikke først fra det tidspunkt, hvor der var afsagt dom  

 i  

 faderskabssagen.
Sagen er blevet indbragt for Ankestyrelsen med henblik på  

 principiel behandling.
Sagen vil blive antaget, da vi har fået henvendelser  

 fra  

 flere nævn om en lignende problemstilling.
§ 36 - beskæftigelsestillæg Et nævn har tiltrådt, at ansøger ikke var berettiget til at  

 modtage beskæftigelsestillæg under deltagelse i et af socialforvaltningen  

 arrangeret kursus.
Kurset var obligatorisk og fandt sted i  

 aktiveringsperioden.  

 Nævnet lagde vægt på, at det er en betingelse for at få udbetalt  

 beskæftigelsestillæg, at ansøger rent faktisk er i aktivering.
Nævnet fandt  

 ikke, at denne betingelse var opfyldt, når ansøger deltog i et kursus, som  

 ikke fandt sted på selve aktiveringsprojektet.
Ankestyrelsen har kun sparsom praksis vedrørende  

 beskæftigelsestillæg.
Vi ville derfor have antaget sagen, hvis den var blevet  

 indbragt for Ankestyrelsen med anmodning om principiel behandling.
I en anden sag har nævnet tiltrådt, at der ikke kunne udbetales  

 beskæftigelsestillæg i 3 uger, hvor arbejdspladsen havde lukket, og hvor  

 ansøger havde ferie.
Nævnet lagde vægt på, at ansøger ikke var i aktivering.
Umiddelbart forekommer afgørelsen at være i overensstemmelse med  

 reglerne på området.
Som nævnt har Ankestyrelsen indtil videre dog kun  

 sparsom  

 praksis på området.
Afgørelser vedrørende revalidering - aktivlovens kap.  

 6 27 af de indsendte afgørelser om revalidering må anses for at  

 være i overensstemmelse med praksis.
En del af sagerne er konkret  

 skønsmæssige  

 vurderinger af f.eks helbredsmæssige og sociale forhold.
 En af sagerne drejede sig om, hvorvidt der skulle ske fradrag  

 for sygedagpenge, der var ydet for perioden forud for revalideringens  

 påbegyndelse i en situation, hvor kommunen havde valgt at udbetale  

 revalideringshjælpen  

 forud.
 Afgørelsen må anses for at være i overensstemmelse med gældende  

 regler.
Ankestyrelsen har haft antaget en lignende sag til principiel  

 behandling.
Afgørelsen er offentliggjort som SM O-10-99.
 Nævnet fandt ansøgeren berettiget til revalideringshjælp til færdiggørelse  

 af uddannelsen.
 Sager, der ville have  

 været principielle, såfremt de havde været indbragt for Ankestyrelsen:
 1) Da en kommune ikke havde givet råd og vejledning eller  

 foretaget en relevant opfølgning af revalideringsplanen, da det lå klart, at  

 ansøgeren ikke kunne fuldføre uddannelsen indenfor støtteperioden på 5 år,  

 fandt nævnet, at ansøgeren havde fået en berettigt forventning om, at  

 støtteperioden ville blive forlænget, selv om revalidenden objektivt ikke  

 opfyldte betingelserne for forlængelse af støtteperioden efter §§ 5 - 7  

 i  

 Socialministeriets tidligere gældende bekendtgørelse nr. 517 af 2. juli 1990  

 om  

 den faste bruttorevalideringsydelse m.v. efter bistandslovens § 43.
 Sagen kunne være antaget til tydeliggørelse af kommunernes  

 forpligtelse i sager om revalidering, herunder i hvilket omfang manglende råd  

 og vejledning samt opfølgning kan medføre forlængelse af støtteperioden på 5  

 år.
 2) En sag drejede sig om, hvorvidt det er den mindste  

 overenskomstmæssige løn på et givet arbejdsområde eller den aktuelle  

 mindsteløn  

 i en given virksomhed, der skulle lægges til grund ved beregningen af  

 løntilskud efter bistandslovens § 43, stk. 8.
 Nævnet fandt, at det var den aktulle mindsteløn i en given  

 virksomhed, der skulle lægges til grund.
Ankestyrelsen har efterfølgende antaget en tilsvarende sag og  

 afgjort den med det modsatte resultat.
Afgørelsen er offentliggjort i SM  

 A-4-99.
 3) En sag drejede sig om personkredsen, der er berettiget til  

 mindstelønnen, jfr. aktivlovens § 60. Ansøgeren var 22 år og var tilbudt  

 en læreplads, hvor lærlinge sædvanligvis starter som 16-17 årige.
Nævnet fandt ikke, at ansøgeren var ude over den sædvanlige  

 uddannelsesalder.
Nævnet lagde vægt på, at det ikke var usædvanligt, at  

 personer på 22 år var under uddannelse.
Nævnet havde også bemærket,at  

 revalideringsbestemmelsen i aktivlovens § 52 ,stk. 2-3 opererede med en  

 25  

 års aldersgrænse ved udmåling af revalideringsydelse, selvom denne grænse  

 ikke  

 var absolut.
 Sagen kunne være antaget til principiel behandling med henblik  

 på fortolkning af "over den sædvanlige uddannelsesmæssige alder".
4) 2 afgørelser drejede sig om hjælp til enlige mødre, hvor  

 nævnet fandt, at de var i en fastlåst social situation.
Sagerne vedrørte  

 relativt unge enlige omkring 22 år, som havde modtaget kontanthjælp i 4 år.  

 De  

 var uden faglig uddannelse.
Ingen af ansøgerne havde fysiske eller psykiske  

 problemer.
Ankestyrelsen har for nylig afgjort 2 sager om enlige  

 forsørgere, der dog var noget ældre.
Ankestyrelsen ændrede nævnets afgørelse  

 om  

 bevilling af revalidering.
Ankestyrelsen fandt, at det forhold at ansøger  

 måtte betragtes som ufaglært ikke i sig selv kunne begrunde bevilling af  

 revalidering, og der var i sagerne ikke oplysninger om fysiske eller psykiske  

 problemer, der hindrede dem i at påtage sig et ufaglært arbejde.
Endvidere  

 fandt styrelsen, at mulighederne på arbejdsmarkedet ikke var tilstrækkeligt  

 efterprøvede.
 Ankestyrelsen ville have antaget de to indsendte sager til  

 principiel behandling med henblik på afklaring af, hvornår unge enlige  

 forsørgere kan anses for at være i en fastlåst situation.
5) 1 sag drejede sig om, hvorvidt en ansøger var tilstrækkkelig  

 kompenseret med en bachelorgrad i dansk.
Ansøgeren ønskede hjælp til  

 yderligere  

 1 fag med henblik på afslutning af kandidateksamen.
Nævnet bevilgede hjælp til yderligere 2 år med henblik på  

 kandidateksamen.
Der var lagt vægt på Undervisningsministeriets generelle  

 oplysninger (nov. 96, se SM O-119-97) om beskæftigelsesmulighederne for  

 bachelorer samt de specifikke oplysninger fra undersøgelsen "Bachelorer  

 under lup" samt telefoniske oplysninger fra Gymnasielærernes  

 Landsforening  

 om at der var relativ stor ledighed blandt humanister med dansk og at  

 bachelorer  

 ikke kunne få fast arbejde i f.eks gymnasiet.
Ankestyrelsen ville have antaget sagen til principiel  

 behandling.
Ankestyrelsen finder, at udgangspunktet er, at en bachelorgrad er  

 kompentencegivende, og at der skal forligge særlige forhold (f.eks svært  

 handicap) for at bevilge hjælp til kandidateksamen.
6) I en sag fandt et nævn, at en kommune ikke var berettiget til  

 at tilbagekalde en bevilling, hvorefter ansøgeren var berettiget til fuld  

 revalideringsydelse til læreruddannelsen.
Nævnet fandt at der var tale om en  

 begunstigende forvaltningsakt.
Efter sagens oplysninger var ansøgeren alene berettiget til  

 støtte til uddannelsesbetingede udgifter.
Ansøgeren var 20 år med et mindre  

 handicap.
 Både afgørelse og tilbagekaldelse var sket i juli måned inden  

 påbegyndelse af studiet.
 Ankestyrelsen ville have antaget sagen til principiel behandling  

 med henblik på, om det forhold, at ansøgeren ikke har forårsaget kommunens  

 vildfarelse  

 i sig selv kan begrunde, at en begunstigende forvaltningsakt ikke kan  

 tilbagekaldes.
7) Et nævn havde fundet, at et ulempetillæg givet i forbindelse  

 med forskudt arbejdstid skulle fratrækkes sammen med elevlønnen ved beregning  

 af løntilskud op til bruttorevaliderings-niveau.
Nævnet lagde vægt på, at  

 tillægget var en del af løndelen som et led i revalideringen.
 Da spørgsmålet ikke ses at være afklaret i praksis, ville sagen  

 have været antaget til principiel behandling.
§§ 70-77 - fleksjob og skånejob Blandt de afgørelser som de sociale nævn har orienteret Ankestyrelsen  

 om er der 2 afgørelser, der vedrører fleksjob efter bistandslovens § 49  

 a,  

 b og c, nu lov om aktiv socialpolitik § 70.
 Afgørelserne er i overensstemmelse med gældende regler og ville  

 ikke have givet grundlag for principiel behandling.
Af begge afgørelser fremgår det, at ansøger udfra en lægelig/-  

 medicinsk vurdering har en nedsat erhvervsevne.
Samtidig findes ansøgerne at  

 have udtømt mulighederne for, via revalidering, at få beskæftigelse på  

 normale  

 vilkår.
Et nævn har herudover fremsendt en sag om etablering af et  

 skånejob.
Ansøgeren var af kommunen fundet berettiget til et skånejob, som på  

 grund af budgetmæssige begrænsninger ikke kunne etableres endnu.
 Nævnet hjemviste sagen til ny behandling, da kommunen ikke  

 lovligt kunne afslå en ansøgning med henvisning til budgetmæssige  

 begrænsninger.
 Sagen ville være blevet antaget til principiel behandling med henblik  

 på afklaring af nævnenes kompetence i forbindelse med etablering af  

 skånejobs.
§§ 81 og 82 - enkeltydelser Ankestyrelsen har fra de sociale nævn modtaget nogle få afgørelser,  

 der vedrører spørgsmål om dækning af enkeltudgifter efter den tidligere  

 gældende  

 bestemmelse i bistandslovens § 46, nu § 81 i lov om aktiv  

 socialpolitik og § 46 a, nu § 82 i lov om aktiv socialpolitik.
Afgørelserne drejede sig om, hvorvidt der var grundlag for at  

 dække udgift til boligindskud, udgift til tøj begrundet i løbende vægttab som  

 følge af hashmisbrug, udgift til børnepasning, dækning af udgift til  

 babyudstyr.
En afgørelse vedrørte spørgsmålet om, hvorvidt en kommune havde  

 været  

 berettiget til at tilbagekalde en afgørelse om bevilling af hjælp til  

 betaling  

 af huslejerestance.
 Afgørelserne synes i det store hele at være i overensstemmelse  

 med gældende regler og praksis på området.
 For så vidt angår sidstnævnte afgørelse om bortfald af bevilling  

 til betaling af huslejerestance, så ville Ankestyrelsen have antaget denne  

 sag,  

 hvis den havde været indbragt med anmodning om principiel behandling.
 Nævnet fandt, at kommunen havde været berettiget til at tilbagekalde  

 sin afgørelse, idet der var sket ændringer i de faktiske forhold, der var  

 afgørende for kommunens afgørelse.
Kommunen havde lagt til grund, at ansøger ikke havde mulighed  

 for at betale sin huslejerestance.
Det havde efterfølgende vist sig, at  

 ansøger havde været i stand til selv at betale restancen ved hjælp af lån fra  

 familie.
 Nævnet fandt derfor ikke grundlag for at pålægge kommunen at  

 udbetale ansøger det anførte beløb (5.012 kr.) med henblik på, at ansøger  

 efterfølgende kunne betale sin gæld til sin moder.
 Ankestyrelsen har fra de sociale nævn endvidere modtaget 2  

 afgørelser, der vedrører hjælp til dækning af udgifter efter bistandslovens  

 § 46a, nu aktivslovens § 82.
En afgørelse vedrørte spørgsmålet om hjælp til dækning af  

 merudgifter til diætkost.
Den anden afgørelse vedrørte spørgsmålet om,  

 hvorvidt en person, der har valgt at påtage sig ulønnet arbejde kan have krav  

 på dækning af enkeltudgifter.
 Førstnævnte afgørelse synes i det hele at være i  

 overensstemmelse med gældende regler og praksis på området.
 For så vidt angår sidstnævnte afgørelse ville Ankestyrelsen  

 have antaget sagen, hvis den havde været indbragt med anmodning om principiel  

 behandling.
 Nævnet tiltrådte kommunens afgørelse med begrundelsen, at en  

 person, der har valgt at påtage sig ulønnet arbejde, ikke kan have krav på at  

 få dækket udgifter, hverken til løbende underhold eller til enkelte udgifter  

 som for eksempel tandbehandling.
§ 91 -  

 § 95 (tidligere bistandslovens § 25 - § 27)  

    

 -  

    

 tilbagebetaling Ankestyrelsen har modtaget nogle afgørelser fra nævnene, afgjort  

 efter ovennævnte bestemmelser.
De fleste synes i det store og hele at være i  

 overensstemmelse med gældende regler og praksis.
Ankestyrelsen ville  

 formentlig have antaget 2 af sagerne såfremt de havde været indbragt for  

 styrelsen.
 Ved den første pålagde nævnet en kommunalbestyrelse at ophæve  

 den fastsatte tilbagebetalingspligt efter bistandslovens § 26, stk. 1,  

 nr. 3.
Ved afgørelsen lagde nævnet vægt på, at der ved tilbagebetaling  

 af flere gældsposter gælder en prioriteringsgrundsætning, hvorefter ældre  

 gæld  

 skal afskrives inden der kan afdrages nyere gæld.
Da ansøger på  

 ansøgningstidspunktet havde en gæld vedrørende tilbagebetalingspligtig  

 kontanthjælp på 110.000 kr. som det ville tage flere år at tilbagebetale,  

 ville  

 ansøger efter nævnets opfattelse ikke kunne tilbagebetale den kontanthjælp,  

 der  

 var udbetalt for seneste periode i løbet af kortere tid.
 Ved en anden sag tiltrådte nævnet en kommunes afgørelse om  

 tilbagebetaling af kontanthjælp efter bistandslovens § 26, stk. 1, nr.  

 1.
 Nævnet lagde ved afgørelsen til grund, at hjælp ydet efter  

 bistandslovens § 37 og 46 forudsætter at ansøger ikke er i besiddelse af  

 formue, der kan dække det økonomiske behov.
Nævnet lagde ved afgørelsen vægt på, at ansøger var i besiddelse  

 af formue, uanset at arven efter ansøgers mormor var båndlagt indtil ansøger  

 fyldte 25 år.
Der henvistes i afgørelsen til arvelovens § 63 og 65,  

 hvorefter såvel tvangsarv som friarv ville kunne frigives, når det var en  

 velfærdssag for arvingen.
 Statsamtet var derfor ikke bundet af testamentsbestemmelserne  

 om, at de båndlagte midler ikke kunne udbetales eller af tilkendegivelser  

 iøvrigt i testamentet om frigivelse i særligt opregnede tilfælde.
 Som følge af, at ansøger havde formue skulle det forhold, at  

 ansøger havde afvist at søge om at få den båndlagte arv delvis frigivet via  

 statsamtet, betragtes som uforsvarlig økonomi.
 Ankestyrelsen ville have antaget sagen til principiel  

 behandling, hvis den havde været indbragt med anmodning om antagelse.
