Klage  

 over operativ fjernelse af ledhovedet på mellemfodsknogle Nævnet fandt grundlag for at kritisere afdelingslægens  

 behandling af patienten.
Nævnet lagde vægt på, at der var nedsynkning af  

 venstre forfod med belastningssymptomer og hårhudsdannelse under 3. og 4.  

 mellemfodsben, men at der ikke var ledsagende fejlstillinger i tæerne,  

 gigtlidelse eller andre eventuelt bagvedliggende årsager til tilstanden.  

 Nævnet  

 lagde endvidere vægt på, at operationen medførte vægtoverføring og dermed  

 trykømhed med hårhudsdannelse under 2. mellemfodsben, hvorefter der blev  

 foretaget fjernelse af ledhovedet på 2. mellemfodsben.
