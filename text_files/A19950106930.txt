 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om privat byfornyelse, jf. lovbekendtgørelse nr. 84 af 2. februar  

 1994, foretages følgende ændringer:
 1. I § 1, stk. 1, ændres »Boligministeren kan indtil  

 udgangen af 1995 inden for en samlet årlig investeringsramme på 2,4 mia. kr.  

 iværksætte forsøg med det formål at fremme privat byfornyelse i« til:  

 »Boligministeren kan inden for den investeringsramme, der fastsættes på  

 de årlige bevillingslove, meddele tilsagn om tilskud til gennemførelse af  

 privat byfornyelse i«.
 2. I § 2, stk. 1, ændres »Som led i forsøget kan«  

 til: »Med henblik på at gennemføre privat byfornyelse kan«.
 3. I § 2 indsættes efter stk. 4 som nyt stykke:
»Stk. 5.  Er flere ejendomme, der ejes af samme  

 ejer, opført kontinuerligt som en samlet bebyggelse, og har disse ejendomme  

 fælles friarealer eller nogen form for driftsfællesskab, anses disse  

 ligeledes i denne lov som en ejendom.
Det samme gælder, hvor flere ejendomme  

 er samvurderet eller samnoteret i tingbogen.« Stk. 5  bliver herefter stk. 6.
 4. I § 2, stk. 5, der bliver stk. 6, indsættes som 2.  

 pkt.:
»Bestemmelserne i denne lov finder endvidere ikke anvendelse på  

 enkelte boliger, der er ubeboede og uudlejede.« 5. § 3, stk. 1, 3. pkt., ophæves.
 6. § 3, stk. 3, affattes således:
»Stk. 3.  I ejendomme, hvor der er valgt  

 beboerrepræsentation, jf. § 64 i lov om leje, skal ejeren inddrage  

 beboerrepræsentanterne i projektet, forinden ejendommens øvrige lejere  

 inddrages. § 66 i lov om leje finder ikke anvendelse på arbejder omfattet af  

 denne lov.« 7. I § 3 indsættes efter stk. 3 som stk. 4:
»Stk. 4.  Arbejder og aftalte lejeforhøjelser uden  

 fradrag af tilskud, jf. § 6 a, der er omfattet af loven, kan iværksættes,  

 hvis ejeren og beboerrepræsentanterne skriftligt accepterer deres  

 gennemførelse. 1. pkt. finder kun anvendelse, såfremt gennemførelsen af  

 privat byfornyelse vil medføre en lejeforhøjelse uden fradrag af tilskud, der  

 sammen med lejeforhøjelser for forbedringer, som beboerrepræsentanterne inden  

 for de sidste 3 år har tiltrådt efter denne bestemmelse, maksimalt vil udgøre  

 64 kr. pr. m2 bruttoetageareal.
Beboerrepræsentanterne skal, forinden de  

 tiltræder arbejderne, afholde beboermøde til drøftelse af de pågældende  

 arbejder, og der skal på beboermødet være flertal blandt de fremmødte beboere  

 for arbejdernes gennemførelse.
Efter beboermødet skal beboerrepræsentanterne  

 snarest skriftligt meddele samtlige beboere om beslutningen samt oplyse, at  

 såfremt 1/4 af beboerne inden 2 uger efter meddelelsen forlanger det, skal  

 beboerrepræsentanterne foranstalte urafstemning blandt ejendommens  

 beboere.« 8. I § 4, stk. 1, indsættes i 1. pkt. efter  

 »gyldighed,»: »at aftalen er indgået på en af Boligministeriet  

 udarbejdet aftaleblanket.
Det er endvidere et vilkår for aftalens  

 gyldighed,», i 1. og 3. pkt. indsættes efter  

 »byggesagsrådgiver«:», jf. § 13 i,», og i 3. pkt.  

 indsættes efter »§ 3, stk. 1«: », 2 og 4«.
 9. I § 5, stk. 1, ophæves 2. og 3. pkt., i  

stk. 2 ændres »stk. 1, 1. pkt.,» til: »stk. 1«, og  

 efter »§ 3, stk. 1« indsættes: », 2 og 4«.
 10. I § 5, stk. 3, udgår », 18 a« og »eller  

 henlæggelser til fornyelser efter § 8 i lov om midlertidig regulering af  

 boligforholdene«.
 11. I § 5 indsættes efter stk. 6 som nyt stykke:
»Stk. 7.  Udlejeren kan kræve en foreløbig  

 lejeforhøjelse på grundlag af et overslag over udgifterne og forbeholde sig  

 at fremsætte nyt krav, når byggeregnskabet foreligger.
Lejen skal reguleres  

 efter byggeregnskabet, når det foreligger.« Stk. 7  bliver herefter stk. 8.
 12. I § 5 a, stk. 2, ændres »7« til:  

 »8«.
13. I § 6, stk. 1, indsættes som 3. og 4.  

 pkt.: »Endvidere kan lejeren ikke modsætte sig gennemførelsen af  

 arbejder, som 100 pct. af de lejere, der bebor ejendommen, skriftligt har  

 accepteret gennemførelsen af.
Endelig kan lejeren ikke modsætte sig  

 gennemførelsen af arbejder, som lejeren skriftligt har accepteret  

 gennemførelsen af efter § 3, stk. 2.« 14. I § 7, stk. 1, ændres »80 kr.« til: »90  

 kr.« 15. I § 9 a indsættes efter stk. 2 som nyt stykke:
»Stk. 3.  Tilskud kan kun bevilges, såfremt  

 arbejdet ikke er igangsat, inden tilsagn om tilskud meddeles.« 16. I § 12 a, stk. 3, indsættes efter »anden  

 lovgivning«: »eller anvendes beløb henlagt efter § 12, stk. 4, i  

 lov om boligbyggeri«.
 17. I § 13, stk. 1, indsættes efter »private  

 andelsboligforeninger,»: »omfattet af reglerne i kapitel II i lov  

 om andelsboligforeninger og andre boligfællesskaber,».
 18. § 13 d, stk. 2, 3. pkt., affattes således:
»Det er en betingelse for garantistillelsen, at lånet er ydet mod  

 pant i den byfornyede ejendom.« 19. § 13 d, stk. 6 og 7, affattes således:
 »Stk. 6.  Garantierklæringen afgives over for det  

 långivende institut af Kongeriget Danmarks Hypotekbank og Finansforvaltning.
Stk. 7.  Når offentlig støtte er bevilget og endeligt  

 berigtiget, udfører Kongeriget Danmarks Hypotekbank og Finansforvaltning den  

 efterfølgende administration af tilskud og statslige garantier.« 20. I § 13 d indsættes som stk. 8 og 9:
 »Stk. 8.  Boligministeren kan efter forhandling med  

 finansministeren fastsætte nærmere regler for Kongeriget Danmarks Hypotekbank  

 og Finansforvaltnings administration af sagerne.
Stk. 9.  Klager over afgørelser truffet af Kongeriget  

 Danmarks Hypotekbank og Finansforvaltning fremsættes over for  

 finansministeren.« 21. § 13 e, stk. 1, affattes således:
»Kongeriget Danmarks Hypotekbank og Finansforvaltning kan med tillæg  

 af renter og omkostninger inddrive statskassens tilgodehavender på for meget  

 udbetalt tilskud og regreskravet efter indfrielse af en efter § 13 d ydet  

 garanti ved indeholdelse i løn m.v. efter reglerne for inddrivelse af  

 personlige skatter i kildeskatteloven.« 22. § 13 f affattes således:
» § 13 f.  Uudnyttet investeringsramme ved  

 udgangen af et finansår overføres til næste finansår.« 23. Efter § 13 i indsættes som nye paragraffer:
 » § 13 j.  Boligministeren kan fra ansøgere  

 afkræve enhver oplysning om foranstaltninger, der gennemføres eller påtænkes  

 gennemført efter reglerne i denne lov.
 Stk. 2.  Såfremt en ansøger ikke efterkommer en  

 anmodning efter stk. 1, kan boligministeren undlade at iværksætte udbetaling  

 af tilskud, stoppe udbetalingen af tilskud eller kræve allerede udbetalt  

 tilskud tilbagebetalt.
 Stk. 3.  Boligministeren kan tilbagekalde meddelte  

 tilsagn, såfremt ansøgningen ikke opfylder lovens betingelser for at yde  

 tilskud.
§ 13 k.  Kommunalbestyrelsen kan oprette en kommunal  

 rådgivningstjeneste for privat byfornyelse.
Såfremt kommunalbestyrelsen i  

 henhold til 1. pkt. har oprettet en kommunal rådgivningstjeneste, skal denne  

 samtidig afgive de i § 4, stk. 1, 1.-2. pkt., nævnte erklæringer.
Reglerne i  

 forvaltningslovens § 3, stk. 2, finder ikke anvendelse ved afgivelse af en  

 erklæring efter 2. pkt.
 Stk. 2.  Staten refunderer 50 pct. af de udgifter, som  

 kommunalbestyrelsen har afholdt i medfør af stk. 1. Det er en betingelse for  

 refusion efter 1. pkt., at der foretages en overordnet planlægning og  

 prioritering af private byfornyelsesprojekter i kommunen, og at  

 boligministeren har berigtiget ansøgning om tilsagn om tilskud til det  

 konkrete projekt.
 Stk. 3.  Boligministeren kan fastsætte nærmere  

 bestemmelser om oprettelsen af en kommunal rådgivningstjeneste for privat  

 byfornyelse og om opgørelsen af refusionen.
§ 13 l.  Såfremt kommunalbestyrelsen træffer  

 beslutning om oprettelse af en kommunal rådgivningstjeneste efter § 13 k,  

 stk. 1, 1. pkt., skal beslutningen bekendtgøres i Statstidende og i øvrigt på  

 den måde, der er sædvanlig i kommunen.
Er andet ikke fastsat i beslutningen,  

 får den virkning fra og med datoen på det nummer af Statstidende, hvori den  

 er bekendtgjort.« § 2 I lov om midlertidig regulering af boligforholdene, jf. lovbekendtgørelse  

 nr. 710 af 29. august 1995, foretages følgende ændring:
 1. I § 61, stk. 1, 4. pkt., udgår »i perioden  

 1993-1995«, og »samlet ramme på 4 mio. kr.« ændres til:  

 »samlet årlig beløbsramme, der fastsættes efter forhandling mellem  

 Grundejernes Investeringsfond og boligministeren«.
§ 3 Stk. 1.  Loven træder i kraft den 1. januar 1996.
 Stk. 2.  En reservation af en investeringsrammeplads  

 bortfalder, medmindre der registreres en aftale eller indgives en ansøgning  

 om tilsagn om tilskud som nævnt i stk. 3. Tilsvarende gælder ansøgning om  

 reservation af en investeringsrammeplads, registrering af en aftale eller  

 ansøgning om tilsagn om tilskud, optaget på en venteliste.
 Stk. 3.  I ejendomme omfattet af § 2, stk. 1, nr. 1, i  

 lov om privat byfornyelse, jf. lovbekendtgørelse nr. 84 af 2. februar 1994,  

 hvor der er registreret en indgået aftale mellem udlejer og lejerne senest  

 den 31. december 1995, og i ejendomme omfattet af § 2, stk. 1, nr. 2-6, i lov  

 om privat byfornyelse, jf. lovbekendtgørelse nr. 84 af 2. februar 1994, hvor  

 der er ansøgt om tilsagn om tilskud senest den 31. december 1995,  

 færdigbehandles ansøgningen efter de hidtil gældende regler.
 Stk. 4.  § 13 d, stk. 7 og 8, som affattet ved denne  

 lovs § 1, nr. 19 og 20, og § 13 j som affattet ved denne lovs § 1, nr. 23,  

 finder ligeledes anvendelse på ansøgninger, hvortil der er meddelt tilsagn om  

 tilskud efter de hidtil gældende regler.
Givet på Christiansborg Slot, den 20.  

 december 1995 Under Vor Kongelige Hånd og Segl MARGRETHE R.
