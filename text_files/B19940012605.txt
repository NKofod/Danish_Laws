§ 1 I Bygge- og Boligstyrelsens bekendtgørelse nr. 340 af 1. juni 1993 om  

 drift og tilsyn med ungdomsboliger, der er opført med statsstøtte, foretages  

 følgende ændringer:
 1. I indledningen ændres »135 af 25. februar 1992, som  

 ændret ved § 3 i lov nr. 380 af 20. maj 1992, ved lov nr. 1047 af 23.  

 december 1992 og ved lov nr. 181 af 14. april 1993« til: »676 af  

 20. august 1993, som ændret ved § 1 i lov nr. 1071 af 22. december 1993 og §  

 4 i lov nr. 1072 af 22. december 1993«.
 2. I § 2, stk. 1, ændres »driftsstøtte« til:  

 »driftssikring«.
 3. Efter § 2 indsættes:
 » § 2 a.  Udgifter til prioritetsydelser skal  

 medtages i regnskabet for det år, som ydelserne vedrører.
 Stk. 2.  Hvis en institution i regnskabsåret 1992/93  

 ikke har medtaget prioritetsydelser som anført i stk. 1, kan ydelserne,  

 indtil lånet er udamortiseret, dog længst indtil den 31. december 2009,  

 fortsat konteres i det regnskabsår, hvori de forfalder.
Stk. 3.  Konverteres lån, der er omfattet af stk. 2, og  

 forekommer der i den forbindelse i et regnskabsår 5 terminer, kan en eventuel  

 ekstra termin overføres til det efterfølgende regnskabsår.
Overførsel kan  

 finde sted, indtil lånet er udamortiseret, dog længst indtil den 31. december  

 2009.« § 2 Bekendtgørelsen træder i kraft den 1. marts 1994 og har virkning fra og  

 med regnskabsåret 1. august 1993 - 31. juli 1994.
Bygge- og Boligstyrelsen, den 16.  

 februar 1994 Rud Werborg / Vibeke Køie Bilag Bygge- og Boligstyrelsens vejledning om ændring pr. 1. marts 1994 af bekendtgørelse om drift og tilsyn med ungdomsboliger, der er opført med  

 statsstøtte Med virkning for regnskabsåret 1993/94 skal prioritetsydelser følge den  

 almindelige regnskabsmæssige opgørelsesmetode, hvorefter udgifter og  

 indtægter uanset betalingstidspunktet skal konteres i regnskabet for det år,  

 som udgiften vedrører, jf. bekendtgørelsens § 2 a, stk. 1.
 Hvis en ungdomsboliginstitution i regnskabsåret 1992/93 har udnyttet den  

 hidtil gældende adgang til at undlade periodisering af prioritetsydelser, kan  

 denne fremgangsmåde dog fortsat anvendes ved kontering af prioritetsydelser  

 jf. bekendtgørelsens § 2 a, stk. 2. Adgangen hertil bortfalder ved  

 udamortisering af de pågældende lån, dog senest den 31. december 2009.
 Ligeledes kan en ungdomsboliginstitution, der foretager konvertering til  

 lavere forrentede lån, og som i regnskabsåret 1992/93 har udnyttet den hidtil  

 gældende adgang til at undlade periodisering af prioritetsydelser, fortsætte  

 denne praksis for det nye lån.
 Konvertering og hermed forbundet omlægning fra 2 til 4 terminer medfører  

 typisk, at der i omlægningsåret opstår 5 terminer.
Da konvertering af lån ikke skal medføre større regnskabsmæssigt  

 underskud, giver bekendtgørelsens § 2 a, stk. 3, adgang til at overføre en  

 eventuel ekstra 5. termin til det efterfølgende regnskabsår som  

 tilgodehavende prioritetsydelse.
Denne ordning gælder for det pågældende lån,  

 indtil lånet er udamortiseret, dog længst indtil 31. december 2009. På denne  

 måde bevarer den enkelte terminsydelse forholdsmæssigt den samme tilknytning  

 til det enkelte regnskabsår, som det oprindelige prioritetslån havde.
