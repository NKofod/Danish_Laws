Pressenævnet  

 bemærkede, at billedet af klager blev bragt efter landsrettens dom, dvs. på  

 et tidspunkt,  

 hvor hun ikke længere var sigtet eller tiltalt.
Billedet af klager, der blev  

 taget, mens hun opholdt sig på et frit tilgængeligt sted, havde ikke et  

 indhold,  

 der var krænkende for hende.
Nævnet fandt derfor ikke grundlag for at udtale  

 kritik af bladet i anledning af offentliggørelsen af billedet.
 Nævnet  

 fandt i artiklens fremstilling ikke fejl af en sådan alvorlig karakter, at  

 der  

 var grundlag for at udtale kritik af bladet.
 Nævnet  

 havde  således som sagen forelå oplyst  ikke mulighed for at  

 efterprøve og  

 vurdere, om oplysningerne om sociale ydelser, som var indeholdt i en  

 tekstboks,  

 var korrekte.
Kendelse  

 fra Pressenævnet i sag 2004-6-51 [K] har ved advokat Knud Sander klaget til Pressenævnet over en  

 artikel i Ekstra Bladet den 11. marts 2004, idet hun finder, at god  

 presseskik  

 er tilsidesat.
 I artiklen, der havde overskriften   

  

 SNØD SIG TIL FORMUE I SOCIALHJÆLP  

  

  og underrubrikken Enlig mor  

 scorede 21.200 kroner netto om måneden, hed det:
 I flere år scorede den 36-årige enlige mor, [K] fra Varde, hele  

 21.200 kroner netto i social-hjælp om måneden.
Den tyrkiske indvandrerkvinde snød og bedrog socialvæsenet.
Men  

 fælden klappede, da kvinden for halvandet år siden blev anholdt i Billund  

 Lufthavn.
Her forsøgte hun at smugle næsten 300.000 kroner i gamle 100  

 krone-sedler ud af landet.
Hun skulle på ferie i Tyrkiet sammen med sin  

 fraskilte  

 mand og fem børn.
I går blev kvinden kendt skyldig i social-bedrageri i Vestre  

 landsret i Esbjerg.
Hun fik en dom på fire måneders betinget fængsel.
Hun  

 skal  

 også betale den kontanthjælp tilbage, som hun ikke har krav på.
Socialhjælpen på de 21.200 netto-kroner om måneden består af  

 børnecheck, børnetilskud, børnebidrag, tvillinge-ydelse, boligsikring og  

 kontanthjælp.
Hertil kommer, at Varde Kommune også har betalt friplads til  

 børnenes institutions-pladser.
 De mange penge svarer til, at [K] har haft en bruttoløn på  

 omkring 50.000 kroner om måneden.
En dyr ferie Anklageren, Mikkel Kramer, spurgte den tiltalte kvinde, hvorfor  

 hun tog flere hundrede tusinde kroner i kontanter med sig ud af landet.
 - Vi skulle jo på ferie i Tyrkiet.
 - Jo, men der er jo tale om ret mange penge.
- Vi er også mange.
Seks personer og mig selv.
Min mor er syg.  

 Hun skulle også have nogle af pengene, lød det fra den 36-årige kvinde.
 [K] kom til Danmark sammen med sin mand i 1987. Siden fik de fem  

 børn og blev skilt i 1997. Manden bor nu tre hundrede meter fra sin ekskone.
Pengene gemt i boks Da den 36-årige kvinde for tre og et halvt år siden søgte om  

 kontanthjælp, skrev hun under på, at hun ikke havde en formue på over 10.000  

 kroner.
Hun skrev også under på, at hun ville underrette Varde Kommune,  

 hvis hendes formue-forhold ændrede sig.
Det gjorde de  netop fordi de  

 sociale  

 ydelser til børnene nærmest væltede ind.
Kvinden kunne dermed lynhurtigt  

 opspare den store formue.
Vestre Landsret slog fast, at [K] havde pligt til at oplyse  

 kommunen om formuen.
Også selv om formuen reelt bestod af penge, der kom fra  

 det offentlige.
Hvis hun havde fortalt kommunen om det store beløb, så havde  

 hun aldrig kunnet få kontant-hjælp.
Den store formue var ikke anbragt på en bankkonto.
Pengene lå derimod  

 gemt i en bankboks. Artiklen var ledsaget af et billede af [K], hvortil der var  

 knyttet teksten [K] scorede som enlig mor 21.200 kroner netto om  

 måneden i  

 social-hjælp.
Hertil kommer fripladser til institutioner.
Beløbet svarer til  

 en  

 månedsløn før skat på omkring 50.000 kroner.
Endelig var der til artiklen knyttet en tekstboks med  

 overskriften   

  

 DET FIK HUN  

  

 .
I  

 rubrikken hed det:
Her er de sociale ydelser, som den 36-årige enlige mor fik.  

 Nogle af ydelserne blev udbetalt kvartalsvis.
Her er beløbene omregnet pr.  

 måned.
Ydelserne er skattefrie, bortset fra kontanthjælpen, som her er  

 beregnet  

 til 7200 kroner efter skat.
Dette beløb har den nu dømte kvinde selv oplyst i  

 retten.
Børnecheck: 4000 Børnetilskud: 2000 (enlig mor) Børnebidrag: 5000 (faderen kan ikke betale.
Så det gør kommunen) Tvillinge-ydelse: 1000 Boligsikring: 2000 Kontanthjælp: 7200 (udbetalt efter skat) Netto pr. måned:  

 21.200 [K] har anført, at Ekstra Bladet har handlet i strid med god  

 presseskik ved at offentliggøre billedet af hende.
Der er ikke nogen klar  

 almen  

 interesse, der kan begrunde offentliggørelsen, som kun kan være sket ud fra  

 et  

 ønske om at krænke hendes person.
Hun har henvist til punkt C.6., 2. punktum  

 i  

 de vejledende regler for god presseskik.
Hun har videre anført, at Ekstra Bladet har refereret dommen  

 forkert, og at der således er bragt ukorrekte oplysninger.
Begrundelsen for  

 domfældelsen var, at kontanthjælp og børnebidrag m.v. var sammenblandet, mens  

 det i artiklen fremstår som om, at det var selve formuen, som skulle have  

 været  

 oplyst til Varde Kommune.
Klager har henvist til punkt C.3. i de vejledende  

 regler for god presseskik.
 [K] har endelig anført, at Ekstra Bladet har undladt at bringe  

 en række relevante oplysninger, som har betydning for forståelsen af sagen,  

 f.eks. at beløbet på 181.000 kr. blandt andet omfattede et lån på 50.000 kr.  

 og  

 et hævet beløb på en bankkonto på 20.000 kr.
Ekstra Bladet har anført, at billedet af [K] er taget, efter at  

 der var afsagt endelig dom over hende.
Punkt C.6., 2. punktum i de vejledende  

 regler for god presseskik omfatter alene sigtede eller tiltalte personer.  

 Fotograferingen er sket retmæssigt på helt sædvanlig vis.
For så vidt angår referatet af sagen har Ekstra Bladet anført,  

 at det i artiklen er beskrevet, hvorledes pengene fra sociale ydelser ændrede  

[K]´s  

 formueforhold, så hun ikke længere var berettiget til at modtage  

 kontanthjælp.  

 Dette er hun dømt for.
I både mellemrubrik og artiklen er det præciseret, at  

 pengene ikke var anbragt på forskellige bankkonti, men derimod lå gemt i en  

 bankboks.
 Ekstra Bladet har endelig oplyst, at oplysningerne om  

 sammensætningen af kvindens sociale ydelser er korrekte, idet de stammer fra  

 en  

 repræsentant fra Socialforvaltningen i Varde Kommune, som var til stede i  

 retten.
I sagens behandling har følgende nævnsmedlemmer deltaget:  

 Lene Pagter Kristensen,  

 David Trads, Kaare R.
Skou og Kirsten Dyregaard.
 Pressenævnet udtaler:
Pressenævnet bemærker, at billedet af [K] er bragt efter  

 landsrettens dom, dvs. på et tidspunkt, hvor hun ikke længere var sigtet  

 eller  

 tiltalt.
Billedet af [K], der er taget, mens hun opholder sig på et frit  

 tilgængeligt sted, har ikke et indhold, der er krænkende for hende.
Nævnet  

 finder derfor ikke grundlag for at udtale kritik af Ekstra Bladet i anledning  

 af offentliggørelsen af billedet.
 Nævnet har i artiklens fremstilling ikke fundet fejl af en sådan  

 alvorlig karakter, at der er grundlag for at udtale kritik af Ekstra Bladet.
 Nævnet har  således som sagen foreligger oplyst  ikke mulighed  

 for at efterprøve og vurdere, om oplysningerne om de sociale ydelser, som var  

 indeholdt  

 i tekstboksen, er korrekte.
 Nævnet finder ikke i øvrigt, at Ekstra Bladet har tilsidesat god  

 presseskik.
 Afgjort den 18. august 2004.
