Klage  

 over fejlmedicinering samt manglende information om følger heraf Nævnet fandt grundlag for at kritisere den  

 sygeplejerske, der indgav Akineton.
Nævnet fandt endvidere grundlag for at  

 indskærpe over for sygeplejersken at udvise større omhu i sit fremtidige  

 virke.
Patientklagenævnet lagde vægt på, at det af hensyn til  

 patientsikkerheden er afgørende, at der i forbindelse med medicingivning m.v.  

 foretages den rette identifikation af patient og præparat og dosis, herunder  

 udregning af dosis.
Nævnet lagde endvidere vægt på, at sygeplejersken efter  

 at  

 have iagttaget patientens reaktion på Akineton drøftede sagen med sine  

 kolleger  

 med henblik på at afklare, hvad reaktionen skyldtes.
Nævnet lagde ligeledes  

 vægt på, at sygeplejersken, efter at have konstateret fejlmedicineringen af  

 patienten, gjorde det fornødne, idet hun anførte det passerede i journalen og  

 informerede en overlæge på afdelingen og informerede patienten.
