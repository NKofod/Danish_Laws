 En landinspektør fastlægger et skel efter anmodning fra en grundejer.
Ejeren af naboejendommen har fast bopæl i en anden landsdel, hvorfor  

 naboejendommen kun lejlighedsvis er beboet.
Efter at have fastlagt og  

 afmærket skellet fremsender landinspektøren en bemyndigelseserklæring til  

 skelberigtigelse til naboens underskrift og giver en svarfrist på 14 dage.  

 Naboen meddeler landinspektøren telefonisk inden den af landinspektøren  

 fastsatte frist, at man ikke kan godkende de afmærkede grænser.
Tre uger  

 efter denne telefonsamtale indvarsler landinspektøren til  

 skelsætningsforretning, som han selv leder.
Landinspektørnævnet udtaler, at  

 det må lægges til grund, at landinspektøren ikke har gjort tilstrækkeligt for  

 at inddrage naboen i forhandling, men i stedet indkaldt til  

 skelsætningsforretning.
Nævnet anser også landinspektøren for at have været  

 inhabil i forbindelse med skelsætningsforretningen og finder, at  

 landinspektøren burde have været opmærksom på den form for inhabilitet, der  

 kan foreligge, hvis landinspektøren tidligere har afsat det skel, der er  

 strid om.
 I Landinspektørnævnets sag nr. 114: Jørgensen, mod landinspektør B,  

 afsagde nævnet den 11. oktober 1988 følgende:
 -KENDELSE:
Ved skrivelse af 15. juni 1988 har fru Jørgensen klaget til  

 Landinspektørnævnet over landinspektør B.
Jørgensen, der er ejer af  

 ejendommen matr.nr. 2b Nyby By, klager over landinspektørens sagsbehandling i  

 forbindelse med fastlæggelse af skellet mellem hendes ejendom og  

 naboejendommen matr.nr. 19b smst.
 Det fremgår af sagen, at den tidligere ejer af matr.nr. 19b, Jensen, i  

 april 1986 i forbindelse med salg af ejendommen til Larsen rekvirerede  

 landinspektør B til at afmærke skellene for matr.nr. 19b.
 Opmåling og afmærkning af grænsen mod Jørgensens ejendom blev foretaget i  

 februar 1987, og den 5. maj 1987 tilskrev landinspektøren Jørgensen således:
»Hermed fremsendes en bemyndigelse til berigtigelse af matrikelkortet  

 for så vidt angår grænsen mellem Deres ejendom matr.nr. 2b Nyby By, og den  

 Larsen tilhørende ejendom matr.nr. 19b smst.
Skellet A - B - C - D fremtræder  

 i marken som midte af et levende hegn og har således bestået i alderstid.  

 Bemyndigelsen bedes venligst underskrevet og tilbagesendt hertil i vedlagte  

 svarkuvert inden 14 dage, eller såfremt De har spørgsmål, De ønsker besvaret,  

 bedes De venligst rette henvendelse her til kontoret inden 14 dage.« Jørgensens søn, Niels Jørgensen, meddelte telefonisk den 18. maj 1987, at  

 han ikke kunne godkende de afmærkede grænser og oplyste samtidig, at naboen  

 havde fældet enkelte træer.
Der blev herefter på begæring af ejeren af matr.nr. 19b indvarslet til  

 skelsætningsforretning den 10. juni 1987. Skelsætningsforretningen blev  

 afholdt den 11. juli 1987 med deltagelse af to hegnsynsmænd efter Jørgensens  

 ønske.
Parterne indgik forlig om skellet, medens spørgsmålet om  

 omkostningernes fordeling blev henvist til rids udfærdiget i februar 1987,  

 hvorpå skellet er angivet med bogstaverne A - B C.
Det fremgår af det for Landinspektørnævnet foreliggende, at klageren  

 tillige har indgivet klage vedrørende samme forretning til  

 Matrikeldirektoratet.
Direktoratet har i en skrivelse af 14. september 1988  

 til klageren bl.a. meddelt følgende:
 -»Angående skelsætningsforretningen.
Efter bestemmelserne i landinspektørloven (lovbekendtgørelse nr. 390 af  

 12. juli 1977) må en praktiserende landinspektør ikke udføre matrikulært  

 arbejde, når han er interesseret i sagen på en måde, der kan vække tvivl om  

 hans upartiskhed.
En sådan form for inhabilitet kan foreligge ved  

 skelsætningsforretninger, hvis landinspektøren tidligere har afsat eller  

 genafsat det skel, der er strid om.
Det er ikke afgørende for spørgsmålet om inhabilitet, om kun den ene af  

 parterne er vidende om, at skellet har været afsat tidligere.
Det er derimod  

 afgørende, om landinspektøren tidligere har taget stilling til, hvor han  

 mener, at skellets rette beliggenhed er, og har fastlagt det skel, der  

 strides om.
Efter de oplysninger, der nu foreligger om landinspektør B's fastlæggelse  

 af skellet mellem matr.nr. 2b og 19b forud for skelsætningsforretningen, er  

 det Matrikeldirektoratets opfattelse, at landinspektør B har været inhabil  

 til at lede skelsætningsforretningen.
Matrikeldirektoratets afgørelse kan  

 indankes for domstolene.
Det forhold, at landinspektøren var inhabil, medfører ikke i sig selv, at  

 skelsætningen er ugyldig, men derimod at skelsætningsforretningen bliver  

 anfægtelig.
Det betyder, at enhver af parterne kan kræve, at  

 skelsætningsforretningen genoptages og udføres af en anden  

 landinspektør.« I klagen til Landinspektørnævnet hedder det bl.a.:
»Jeg har fra landinspektør B modtaget en regning den 22/3-88, hvor  

 jeg gerne vil have flere punkter belyst, min søn Niels Jørgensen, har derfor  

 ringet til kontoret, men vi får altid at vide at vedkommende er ude at måle  

 op, og der bliver ikke ringet tilbage.
Derfor har vi sendt 2 anbefalede breve  

 til B, men når min søn spørger om de ikke har modtaget dem, bliver der  

 svaret, at det er der ikke nogen der kender noget til, det syntes jeg er  

 mærkeligt.
Da vi kommer over for at besigtige skelpælene, var der ikke en af dem, som  

 stod således, at jeg kunne acceptere dette, og med stor sorg, så vi at naboen  

 havde fjernet det levende hegn og skåret grene af træer der stod et godt  

 stykke inde på min grund, samt fjernet det levende hegn og skåret grene af  

 træer, der stod et godt stykke inde på grunden.
Ligeledes var der fjernet et  

 mindre hegn, bestående af 4 lave pæle med en lægte på tværs.
- - - - Naboen havde også placeret cement støtterne til stolperne, som skulle  

 holde et plankeværk, der samtidig skulle fungere som væg for en carport.
Her  

 er tale om en ombytning af et levende hegn og det var kun til naboens egen  

 fordel og jeg har kun fået ulempe af dette.
Hvis B havde fulgt gældende  

 regler og desuden målt rigtigt, havde det ikke været nødvendigt at foretage  

 dette overgreb på træerne og min have.
Disse cement støttere stod alt for  

 langt inde på min grund, og jeg forstår stadig ikke hvorfor man ikke spurgte  

 inden alt dette blev foretaget.
- - - - Hele sagen beløber sig til 25.000 kr., min andel er nu 8.256,70 kr., og  

 der løber hele tiden renter på.
Når jeg spørger B, kan jeg ikke få en  

 tilfredsstillende forklaring, hvorfor skal jeg betale så mange penge, det  

 virker mærkeligt, at det er umuligt at redegøre for dette stykke arbejde, og  

 det virker forkert, når det ikke er mig der har rekvireret landinspektøren.
 Landinspektøren havde arbejdet på denne sag i over et år og ville have  

 afsluttet den, for som han sagde det blev dyrt for vores nabo, men det er det  

 da også blevet for mig, men jeg mener at når han har arbejdet på sagen i over  

 et år, hvorfor giver han mig kun 14 dage til at besigtige arbejdet i.
- - - - Hvorfor henvendte landinspektøren sig ikke til teknisk forvaltning, om de  

 lå inde med oplysninger i Lilleby kommune, det har han ikke gjort, det er  

 blevet bekræftet af teknisk forvaltning.
Eller han kunne have kontaktet mig,  

 det er trods alt mig der kender mest til forholdene, da huset har tilhørt  

 familien siden 1902, hvor det blev bygget. - - Der er heller ikke på noget  

 tidspunkt oplyst os om der var anke mulighed og vi fik heller ikke nogen anke  

 vejledning.- - - » Under møde for Landinspektørnævnet den 16. september 1988 har  

 landinspektør B henholdt sig til sin skrivelse af 6. juli 1988 til  

 Landinspektørnævnet, hvori han har redegjort for sagens forløb.  

 Landinspektøren har yderligere forklaret, at der er tale om en gammel  

 udstykning, og at ejeren (den nye køber) af matr.nr. 19b i første omgang  

 specielt ønskede at få fastslået skellet mod matr.nr. 2a, men han ønskede  

 også at få fastlagt skellet mod klagerens ejendom matr.nr. 2b.
Da  

 landinspektøren var klar over, at klageren benyttede ejendommen som  

 sommerhus, fremsendte han den 5. maj 1987 en bemyndigelse til berigtigelse af  

 matrikelkortet til Jørgensen.
Han er klar over, at loven ikke hjemler nogen  

 frist på 14 dage, men ejeren af matr.nr. 19b ønskede sagen fremmet mest  

 muligt, idet han stod i færd med at opføre en carport.
Han afmærkede skellet  

 som midten af det levende hegn, en hæk.
Det er hans opfattelse, at han ved  

 fremsendelsen af situationsplan, bemyndigelseserklæring og gennem  

 telefonsamtaler med klagerens søn har overholdt de regler, der gælder ifølge  

 udstykningsbekendtgørelsens § 3, stk. 1 og 2. Han havde udtrykkelig gjort  

 opmærksom på, at det var mindst omkostningskrævende at få skellet fastlagt  

 igennem en berigtigelseserklæring.
Næste skridt ville være en egentlig  

 skelsætningsforretning, som er betydelig dyrere.
Han var ikke på det  

 tidspunkt opmærksom på, at han ville være inhabil ved foretagelsen af en  

 sådan forretning.
Landinspektør B har vedrørende fastlæggelsen af skellet mod matr.nr. 2b  

 nærmere forklaret, at dette skete efter forholdene i marken og efter hans  

 vurdering, og uden at ejeren af matr.nr. 19b, Larsen, blandede sig i det.  

 Skellet blev afmærket med skelpæle og med en rød markeringspæl i februar  

 måned 1987. Når han anvendte skelpæle var det for over for Jørgensen at  

 markere, hvor skellet efter hans opfattelse skulle gå.
Han gjorde udtrykkelig  

 Larsen opmærksom på, at skelafmærkningen ikke var endelig, før naboen var  

 hørt.
Larsen måtte således intet foretage sig i forhold til hegnet, før  

 naboen havde godkendt skellet.
Han gik ud fra, at Jørgensen kunne være kommet  

 ned på ejendommen inden for den fastsatte frist for at diskutere forholdene,  

 hvis hun ikke var tilfreds med afgørelsen.
Fru Jørgensens søn, Niels  

 Jørgensen, gav telefonisk udtryk for, at han ikke kunne godkende punkterne.  

 Det er landinspektør B's opfattelse, at Niels Jørgensen var meget negativ i  

 sin indstilling til at medvirke til fastlæggelsen af skellet.
Der kom under  

 telefonsamtalen ikke noget frem om, hvad Niels Jørgensen eventuelt kunne  

 godkende.
Da han ikke modtog nogen berigtigelseserklæring fra Jørgensen, så han det  

 kun muligt at få skellet fastlagt ved indkaldelse til en  

 skelsætningsforretning.
Fru Jørgensen gjorde opmærksom på, at hun ønskede  

 hegnsynets medvirken.
I skelsætningsforretningen, der fandt sted den 11. juli  

 1987, optrådte - i henhold til fuldmagt - Niels Jørgensen på Jørgensens  

 vegne.
Fru Jørgensen og hendes datter, var også til stede.
Herudover deltog  

 to hegnsynsmænd i forretningen samt fru og hr.
Larsen.
Man diskuterede de  

 skelmærker, der var afsat i februar måned, og en skelpæl mellem punkterne B  

 og C blev, så vidt han husker, flyttet ca. 20 cm.
Larsen, der havde fældet  

 nogle træer, blev af hegnsynet pålagt at opsætte et nyt hegn og betale  

 omkostningerne herved.
Såvel Niels Jørgensen som Larsen godkendte den nu  

 foreliggende skelafsætning, og han gik herefter ud fra, at sagen var bragt  

 til ende, og at carporten kunne opføres.
Han havde forinden orienteret  

 parterne - fru Jørgensen telefonisk - så vidt han husker, om, at de begge  

 kunne blive pålagt omkostninger i forbindelse med skelsætningsforretningen  

 afhængigt af, hvorledes skellet blev afsat.
Det var hans opfattelse, at  

 skellet på det stykke, hvor der var plantet hyldetræer, ikke var  

 tilstrækkelig klart til, at hele udgiften kunne pålægges Larsen eller dennes  

 sælger.
For så vidt angår hegnsynets medvirken kontaktede han telefonisk  

 hegnsynsformanden og gjorde ham opmærksom på, at det dels drejede sig om  

 udskiftning af et hegn og dels om fordeling af omkostninger i forbindelse med  

 skelsætningsforretningen.
Han har ikke gjort hegnsynsmændene bekendt med  

 udstykningslovens § 28. Han præciserer, at skelsætningsforretningen alene  

 vedrører punkterne A, B og C.
Niels Jørgensen har forklaret, at det ikke er rigtigt at tale om et  

 sommerhus.
Huset er en udlejningsejendom.
Huset stod tomt i den periode, hvor  

 skelafsætningen blev foretaget.
Niels Jørgensen og hans moder er utilfredse  

 med, at de så sent blev orienteret om, hvad der foregik på ejendommen.  

 Larsens kone oplyste over for ham, at det var fordi man ikke vidste, hvem der  

 ejede ejendommen.
Det er ikke rigtigt, at han ikke har erklæret sig villig  

 til at medvirke til at forsøge at fastlægge skellet.
Efter at have modtaget  

 landinspektør B« skrivelse med 14-dages fristen tog han sammen med sin  

 moder og sin søster over på ejendommen.
Han var der i Store Bededagsferien  

 den 15. maj 1987 og traf Larsen på stedet.
Han havde ikke orienteret  

 landinspektør B om, at han ville komme til stede.
Det anså han ikke for  

 nødvendigt og i øvrigt gik han ud fra, at kontoret var lukket i Store  

 Bededagsferien.
De skelpæle, der blev sat ved skelsætningsforretningen, er  

 ikke helt identiske med den skelafmærkning, landinspektør B tidligere havde  

 foretaget.
Bl.a. var nogle cementstøtter til brug for et plankeværk anbragt  

 for langt inde på hans moders grund, og disse cementstøtter, der nu er belagt  

 med stolperne, skal væk, idet hækken ellers vil slå et slag ind på hans  

 moders grund.
Også hegnsynsmændene gav senere hen udtryk for overraskelse  

 over, at sagen skulle få det omfang.
De opfattede nærmest forretningen som et  

 hegnsynsmøde.
Landinspektør B gav under forretningen udtryk for, at sagen har  

 været kompliceret, fordi der ikke kunne skaffes kort af nyere dato.
Dette vil  

 Niels Jørgensen bestride, idet han mener, at der er arbejdet med opmåling i  

 området.
Han er utilfreds med, at hans moder kommer til at betale et  

 opmålingsarbejde, der tillige omfatter matr.nr. 2k, 19b og 2a.
Det er hans  

 opfattelse, at baggrunden for det hele har været at skaffe vejadgang for  

 matr.nr. 19b ad vejen langs nordøstskellet for matr.nr. 2b.
Han er endvidere  

 utilfreds med, at skelpælen ved punkt A er anbragt ikke ved hækken, men et  

 stykke inde ved en cementkumme, som familien har brugt til at samle kompost  

 i.
Han tør ikke udtale sig om, om pælen stod det samme sted, da de indgik  

 forlig.
 Han mener endvidere, at betalingen af de godt 8.000 kr. tillige dækker  

 vejretten for matr.nr. 19b.
 Han har forevist et kort, der er dateret 21. november 1981, udarbejdet af  

 landinspektør D.
 Opmålingschef Dilling har med hensyn til det foreviste kort fra 1981  

 bemærket, at kortet alene viser en vej indtegnet på det hidtil gældende  

 matrikelkort, og som ikke berører de af sagen omhandlede ejendomme.
Landinspektør B har til klagerens forklaring bemærket, at de foretagne  

 opmålinger af ejendommene har været nødvendige og relevante.
Skelpunkterne A,  

 B og C blev gennemgået på stedet, og A blev anbragt ved hækken.
Han kan  

 selvfølgelig ikke udtale sig om, hvor punktet står i dag.
Han agter ikke at indbringe Matrikeldirektoratets afgørelse om  

 habilitetsspørgsmålet for domstolene.
Han er ikke uenig heri.
 Nævnet skal udtale:
Landinspektørnævnet skal indledningsvis bemærke, at reglerne i  

 udstykningsbekendtgørelsens § 3, stk. 1 og 2 angiver den fremgangsmåde, som  

 landinspektøren skal følge ved fastsættelse af skel.
Efter nævnets opfattelse  

 vil landinspektøren ofte kunne bidrage til, at en sag om afsætning af en  

 ejendomsgrænse ikke får et unødvendigt omfang.
Efter det foreliggende må det  

 lægges til grund, at landinspektør B ikke har gjort tilstrækkeligt for at  

 inddrage klageren i en forhandling, men i stedet har indkaldt til en  

 skelsætningsforretning.
Nævnet lægger efter den afgørelse, der i så henseende  

 er truffet af Matrikeldirektoratet til grund, at landinspektøren må anses for  

 at have været inhabil i forbindelse med foretagelse af  

 skelsætningsforretningen og finder, at landinspektøren burde have været  

 opmærksom på den form for inhabilitet, der kan foreligge, hvis  

 landinspektøren tidligere har afsat det skel, der er strid om.
 Det havde været ønskeligt, om landinspektøren i forbindelse med  

 omkostningsfordelingen havde orienteret hegnsynsmændene om de gældende  

 bestemmelser.
 Nævnet finder herudover anledning til at påtale, at sagen indeholder en  

 del datofejl og andre unøjagtigheder.
 Efter en samlet bedømmelse af de forhold fra landinspektørens side, der  

 har givet anledning til kritik, findes der i medfør af landinspektørlovens §  

 10 at burde tildeles landinspektør B run en irettesættelse.
 -Thi bestemmes:
 Landinspektør B tildeles en irettesættelse.
Dilling.
Sigrid Ballund.
N.O.
Nauntofte.
 (* 1) Offentliggjort i tidsskriftet Landinspektøren 34. bind, side 361.
