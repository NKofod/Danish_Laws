Vejledning om udøvelse af selvstændig virksomhed  

  

 som bibeskæftigelse I bekendtgørelse nr. 73 af 9. februar 2004 er der fastsat  

 regler om de betingelser, som medlemmer, der udøver selvstændig virksomhed  

 som  

 bibeskæftigelse, skal opfylde for at have ret til dagpenge.
I denne vejledning beskrives reglerne.
Nogle af disse er  

 uddybet med nærmere retningslinier.
Til § 1 Personkreds Reglerne gælder kun for personer, der udøver  

 selvstændig  

 virksomhed som bibeskæftigelse.
Reglerne kan derfor ikke anvendes, før det er  

 konstateret, at beskæftigelsen er selvstændig virksomhed.
 Begrebet udøvelse af selvstændig virksomhed i lov om  

 arbejdsløshedsforsikrings forstand er defineret i bekendtgørelse om optagelse  

 som selvstændig erhvervsdrivende i en a-kasse.
 Denne bekendtgørelse omfatter al udøvelse af selvstændig  

 virksomhed, der ikke er medlemmets hovedbeskæftigelse eller  

 forsikringsgrundlag.
 Et medlem, som har udøvet selvstændig virksomhed som  

 hovedbeskæftigelse, kan ændre beskæftigelsen til bibeskæftigelse.  

 Betingelserne  

 herfor står i § 20 i bekendtgørelse om ophør med udøvelse af selvstændig  

 virksomhed som hovedbeskæftigelse.
Særligt om hobby og fritidsaktiviteter Hobbypræget aktivitet og produktion kan  


  

 anses for fritidsaktivitet.  

 Aktiviteten må i så fald ikke indeholde noget erhvervsmæssigt element og ikke  

 have til formål at opnå økonomisk udbytte.
Det gælder fx visse tilfælde af  

 opdræt af hunde, hestehold og kunstneriske aktiviteter.
Hvis arbejdet er tilrettelagt som egentlig  

 erhvervsvirksomhed, er der ikke tale om en hobby eller fritidsaktivitet i  

 relation til lov om arbejdsløshedsforsikring.
Der lægges bl.a. vægt på  

 annoncering, regnskabsføring og momsregistrering.
Der lægges også vægt på, om  

 medlemmet angiver skattemæssigt over- eller underskud og foretager  

 skattemæssige afskrivninger eller lignende.
 Selv om medlemmet opfatter arbejdet som en hobby eller  

 fritidsaktivitet, skal spørgsmålet afgøres efter reglerne i bekendtgørelse om  

 optagelse som selvstændig erhvervsdrivende i en a-kasse.
 Arbejde, der kan anses for en hobby eller fritidsaktivitet,  

 er ikke omfattet af bekendtgørelsen.
Særligt om hjemmedemonstrationer Videresalg af produkter ved demonstrationer i  

 private  

 hjem kan være udøvelse af selvstændig virksomhed.
Vurderingen foretages efter  

 bekendtgørelse om optagelse som selvstændig erhvervsdrivende i en a-kasse.  

 Kontrakten mellem medlemmet og forhandleren skal altid indgå i vurderingen  

 af,  

 om arbejdet er lønarbejde eller selvstændig virksomhed.
Der skal blandt andet  

 lægges vægt på, om medlemmet bærer en økonomisk risiko ved videresalget.
Særligt om formueforvaltning Se de særlige afsnit herom i vejledningen til  

 bekendtgørelse om optagelse som selvstændig erhvervsdrivende i en a-kasse.
 Formueforvaltning er ikke omfattet af bekendtgørelsen.
Til § 2 Dagpengeret Et medlem, der udøver selvstændig virksomhed som  

 bibeskæftigelse, har kun ret til dagpenge, hvis betingelserne i  

 bekendtgørelse  

 om rådighed er opfyldt.
 Retten til dagpenge er også betinget af, om virksomheden fx  

 tilrettelægges, så der er en rimelig sandsynlighed for, at medlemmet faktisk  

 er  

 og kan være fuldt, normalt til rådighed for arbejdsmarkedet som lønmodtager.
Det betyder, at selv om medlemmet har sandsynliggjort, at  

 arbejdet med virksomheden til enhver tid kan udføres uden for normal  

 arbejdstid, så er det ikke en gyldig grund at afslå et formidlet arbejde med  

 den begrundelse, at virksomheden udøves uden for normal arbejdstid.
Afslag  

 vil  

 medføre 3 ugers karantæne.
A-kassen skal vurdere rådigheden, når medlemmet melder sig  

 ledig eller begynder på virksomheden.
Når a-kassen har vurderet, at medlemmet  

 har ret  


  

 til dagpenge, skal der først  

 foretages en ny vurdering, hvis a-kassen modtager oplysninger om ændringer.  

 Ændringerne skal være relevante for spørgsmålet om, hvorvidt medlemmet  

 fortsat  

 har ret til dagpenge efter bekendtgørelsen.
Om medlemmets oplysningspligt  

 henvises til bemærkningerne til § 2, stk. 5.
Til § 2, stk. 1 og 2 Udgangspunktet er, at a-kassen i hvert enkelt  

 tilfælde  

 konkret skal vurdere, om medlemmet udøver selvstændig virksomhed som  

 bibeskæftigelse.
A-kassen skal også vurdere, om det er sandsynliggjort, at  

 virksomheden til enhver tid kan udføres uden for normal arbejdstid.
I  

 vurderingen kan medlemmets forudgående lønarbejde indgå.
 Ved den konkrete vurdering skal a-kassen påse følgende:
   

 	  

    

 Om medlemmet har  

 oplyst om virksomhedens  

  

 art  

  

 og  

  

 omfang  

  

 og derved sandsynliggjort, at  

 virksomheden til enhver tid kan udføres uden for normal arbejdstid.
   

 	  

    

 Om medlemmet har  

 oplyst, hvorledes virksomheden tilrettelægges og hvilke arbejdsfunktioner  

 medlemmet har i virksomheden.
 A-kassen skal altid sammenholde den konkrete arbejdsindsats  

 med medlemmets oplysninger om virksomhedens drift og tilrettelæggelse.  

 Arbejdsindsatsen skal derved forekomme sandsynlig.
A-kassen skal vurdere, om medlemmet står til rådighed på  

 grundlag af alle timer, der bruges på virksomheden.
Det gælder uanset, hvem  

 der  

 udfører arbejdet.
Er der tale om  

  

 ansat  

 arbejdskraft  

  

 , gælder det dog ikke.
Det gælder heller ikke, hvis der er tale  

 om  

  

 ægtefælle  

  

 eller  

  

 medejere  

  

 og der er  

  

 aftalt  

  

 fast deling om arbejdet.
Hvis medlemmet har bibeskæftigelse sammen med ægtefælle,  

 medejere eller med ansat arbejdskraft, så kan medlemmets egen arbejdstid i  

 virksomheden lægges til grund.
Det er dog et krav, at medlemmets  

 arbejdsfunktioner er beskrevet klart og afgrænset.
Det er fordi, det skal  

 være  

 muligt at vurdere sandsynligheden af medlemmets angivne timetal og  

 tidspunkterne for udøvelsen.
Det er i den forbindelse uden betydning, om  

 virksomheden er hoved- eller bibeskæftigelse for de øvrige deltagere.  

 Medlemmets oplysninger herom kan dog være af betydning, når a-kassen skal  

 vurdere, om det kan anses for sandsynliggjort, at medlemmets arbejde i  

 virksomheden til enhver tid kan udføres uden for normal arbejdstid.
Det er også en betingelse, at arbejdskraften er ansat på  

 normale løn- og ansættelsesvilkår.
Hvis ikke, kan det ikke anerkendes, at  

 arbejdet i den selvstændige virksomhed er udført af ansat arbejdskraft.
 Virksomheden må aldrig være baseret på, at medlemmets  

 arbejdsindsats skal ligge inden for normal arbejdstid.
 Eksempler på, at betingelsen ikke er opfyldt:
   

 	  

    

 Hvis medlemmet er  

 bundet af, at der i virksomheden er fast åbnings-/kontortid inden for fagets  

 normale arbejdstid.
   

 	  

    

 Hvis der er tale om  

 sæsonmæssig virksomhed, hvor medlemmet i perioder ophører med lønarbejde for  

 at  

 arbejde på fuld tid i den selvstændige virksomhed.
  

 	  

    

 Hvis medlemmet udøver  

 virksomheden det meste af året sideløbende med lønarbejde på fuld tid.
Det  

 vil  

 sige, hvis virksomheden på visse tider af året har et omfang, der betyder, at  

 medlemmet ikke kan have fuldtidslønarbejde sideløbende hermed.
Det kan fx  

 være  

 tilfældet, hvor en minkfarmer i sæsonen for pelsning af mink arbejder med  

 pelsning i døgndrift.
Det kan også være tilfældet, hvor en jordbruger i  

 forbindelse med høsten opsiger lønarbejdet eller holder fri for at arbejde på  

 fuld tid på jordbruget i en periode.
 Hvis medlemmet ikke i tilstrækkelig grad kan sandsynliggøre,  

 at medlemmets arbejde med virksomheden til enhver tid kan udføres uden for  

 normal arbejdstid, har medlemmet ikke ret til dagpenge.
 A-kassen skal sammenholde omsætning og indtjening i  

 virksomheden med virksomhedens art, når a-kassen skal vurdere medlemmets  

 oplysninger om arbejdsindsats.
 Manglende indtægt ved virksomheden har ingen indflydelse på,  

 om medlemmet har ret til dagpenge samtidig med bibeskæftigelsen.
Til § 2, stk. 4 Et medlem kan anses for at opfylde kravet om  

 lønarbejde,  

 selv om medlemmet i 26-ugers perioden har haft kortvarigt fravær.
Fraværet  

 kan  

 fx være sygdom.
 Lønarbejde i sig selv kan kun dokumentere, at betingelserne  

 om rådighed er opfyldt, når der er tale om lønarbejde, som er udført inden  

 for  

 fagets normale arbejdstid.
Til § 2, stk. 5 Et medlem har altid pligt til at give a-kassen alle  

 oplysninger, som kan have betydning, når a-kassen skal vurdere, om medlemmet  

 fortsat har ret til dagpenge efter § 2, stk. 1. Medlemmet skal give  

 oplysningerne på eget initiativ.
Medlemmet er derfor bl.a. forpligtet til at  

 give a-kassen særskilt oplysning om eventuel udvidelse af den selvstændige  

 virksomhed.
Medlemmet skal også oplyse om andre forhold, som ændrer  

 grundlaget  

 for a-kassens vurdering.
Det vil som hovedregel sige, når der sker ændringer  

 i  

 de oplysninger, som medlemmet har afgivet på ledighedserklæringen med bilag.
 Hvis a-kassen finder, at medlemmets oplysninger er  

 utilstrækkelige eller ikke umiddelbart sandsynlige, og en efterfølgende  

 henvendelse ikke bringer klarhed over forholdene, skal a-kassen undlade at  

 udbetale dagpenge, indtil medlemmet har sandsynliggjort at være berettiget  

 til  

 dagpenge.
Til § 3, stk. 1 Begrænsning i dagpengeretten For et medlem, som har ret til dagpenge, og  

 samtidig har  

 bibeskæftigelse, er retten til dagpenge begrænset til 78 uger, jf. dog  

 undtagelserne i §§ 4 og 5.
Perioden på de 78 uger opbruges med en hel uge for hver uge,  

 der forbruger af ydelsesperioden.
Der henvises til bekendtgørelse om  

 beskæftigelseskrav og dagpengeperiode.
 Perioden på 78 uger løber, indtil medlemmet har dokumenteret  

 ophør med bibeskæftigelsen.
 Dette kan illustreres på følgende måde:
1.5.03  

  

 (torsdag i uge 18) 26.10.04  

  

 (søndag i uge 43) ledig med bib.
Medl. modtager  

 dagpenge dp.ret ophører Et medlem, som har  

 bibeskæftigelse er blevet ledig torsdag i uge 18/03. Medlemmet forbruger  

 derfor  

 en hel uge af den begrænsede dagpengeret, selv om medlemmet kun har været  

 ledig  

 i 4 dage i uge 18.
 Perioden på de 78 uger  

 udløber søndag i uge 43/04, fordi medlemmet har modtaget ydelser, der  

 forbruger, i alle 78 uger.
Til § 3, stk. 2 Perioden på 78 uger regnes fra første ledige dag,  

 hvor  

 medlemmet modtager ydelser eller deltager i tilbud, der er omfattet af lovens  

 § 55, stk. 5, og hvor medlemmet samtidig har bibeskæftigelse.
 Det kan forekomme i følgende situationer:
  

 	  

    

 Hvis et medlem fx har  

 begyndt bibeskæftigelse før ledigheden er indtrådt, og medlemmet skal  

 indplaceres i dagpengeperioden for første gang, så løber perioden på de 78  

 uger  

 fra det tidspunkt, hvor medlemmet bliver indplaceret i dagpengeperioden.
Der  

 henvises til bekendtgørelse om beskæftigelseskrav og dagpengeperiode.
   

 	  

    

 Hvis et medlem  

 begynder med bibeskæftigelse, mens medlemmet modtager ydelser eller deltager  

 i  

 tilbud, der er omfattet af lovens § 55, stk. 5, så løber perioden  

 på  

 de 78 uger fra det tidspunkt, hvor virksomheden starter.
   

 	  

    

 Hvis et medlem  

 begynder bibeskæftigelse, efter at medlemmet er indplaceret i  

 dagpengeperioden,  

 men på et tidspunkt, hvor medlemmet ikke modtager ydelser eller deltager i  

 tilbud, der er omfattet af lovens § 55, stk. 5, så løber perioden  

 på  

 de 78 uger fra den første dag, hvor medlemmet modtager ydelser eller deltager  

 i  

 tilbud, der er omfattet af lovens § 55, stk. 5.
   

 	  

    

 Hvis et medlem  

 fortsætter med virksomheden ud over perioden på de 78 uger, er en fortsat ret  

 til dagpenge betinget af, at medlemmet har optjent ret til dagpenge i en ny  

 periode på 78 uger, jf. bekendtgørelsens § 3, stk. 4.
 Retten til dagpenge i perioden på de 78 uger kan ikke række  

 ud over det tidspunkt, hvor medlemmet er berettiget til dagpenge efter lovens  

 § 55, stk. 1, 2 og 3.
Udløber den begrænsede periode med ret til dagpenge under et  

 tilbud, hvor medlemmet modtager aktiveringsydelse, kan medlemmet få udbetalt  

 aktiveringsydelse, indtil tilbudet ophører.
Der henvises til bekendtgørelse  

 om  

 ydelser under aktivering.
Et medlem, der ophører med sin bibeskæftigelse, vil efter  

 ophøret være omfattet af »de almindelige regler« om dagpengeret.
Der henvises  

 til bekendtgørelse om beskæftigelseskrav og dagpengeperiode.
Dette gælder  

 uanset, om ophøret sker før eller efter, at medlemmet mister retten til  

 dagpenge som følge af dagpengebegrænsningen efter bekendtgørelsens § 3,  

 stk. 1.
 Et indplaceret medlem er også omfattet af bestemmelsen, når  

 medlemmet får udbetalt feriedagpenge i forbindelse med et ansættelsesforhold.  

 Det betyder, at perioden på de 78 uger starter, selv om virksomheden først er  

 begyndt efter, at medlemmet er kommet i arbejde.
Udbetaling af feriedagpenge til et medlem, som ikke er  

 indplaceret, og som har bibeskæftigelse, vil bevirke, at medlemmet ved en  

 senere indplacering får reduceret dagpengeperioden svarende til den periode,  

 hvori der er modtaget feriedagpenge.
Det gælder dog ikke, hvis medlemmet har  

 genoptjent arbejdskravet efter udbetalingen af feriedagpenge.
 Da afkortningen af dagpengeperioden træder i stedet for en  

 indplacering på det tidspunkt, hvor medlemmet får feriedagpenge, skal der ske  

 en reducering af både dagpengeperioden og af de 78 uger.
 Det er naturligvis en forudsætning for reduceringen af de 78  

 uger, at medlemmet havde bibeskæftigelse på det tidspunkt, hvor medlemmet  

 modtog feriedagpenge.
Til § 3, stk. 3 Et medlem, der begynder bibeskæftigelse, vil som  

 udgangspunkt være berettiget til dagpenge i 78 uger.
Det gælder også, selv om  

 medlemmet tidligere har drevet bibeskæftigelse.
Et medlem vil dog ikke kunne sikre sig en ny periode på 78  

 uger ved i en kort periode at ophøre med virksomheden.
Derfor skal det antal  

 uger, som medlemmet har brugt inden for de seneste 78 uger før virksomheden  

 er  

 startet eller genetableret, trækkes fra i den nye periode på 78 uger.
Se  

 eksempel 1.
 Eksempel 1:
1.12.02 1.9.03 (61 uger) 31.10.04 3.1.05 (27.2.05) 1.5.05 bib.
ledig  

  

 start dp.begrænsning ophør bib.
 ny bib.
(begr. 78 uger  61 uger =  

 17 uger) (slut  

 1. dp.begr.) dp.ret ophører Et medlem, der har  

 haft lønarbejde på fuld tid, er startet bibeskæftigelse den 1. december 2002.
 Medlemmet bliver  

 ledigt fra lønarbejdet og modtager dagpenge fra den 1. september 2003.
 Den 31. oktober 2004  

 ophører medlemmet med virksomheden.
 Den 3. januar 2005  

 begynder medlemmet igen bibeskæftigelse.
Ved ledighedens  

 indtræden den 1. september 2003 har medlemmet ret til dagpenge i 78 uger  

 samtidig med bibeskæftigelse.
Det vil sige indtil den 27. februar 2005, hvis  

 medlemmet har modtaget ydelser i alle 78 uger.
Ved start af  

 bibeskæftigelse anden gang den 3. januar 2005 har medlemmet kun ret til  

 dagpenge i 17 uger.
Det er fordi, medlemmet allerede har brugt 61 uger inden  

 for de seneste 78 uger.
Det vil sige, at medlemmets ret til dagpenge ophører  

 den 1. maj 2005, hvis medlemmet har modtaget ydelser i alle 17 uger.
Dagpengebegrænsningen udgjorde én fast referenceperiode før  

 den 4. november 2002. Derfor skal en eventuel periode, der ligger før den 4.  

 november 2002, og hvor medlemmet har haft bibeskæftigelse samtidig med  

 udbetaling af dagpenge, opgøres efter de gamle regler.
Se eksempel 2.
 Eksempel 2:
(4.11.02) 1.4.02 1.9.02 1.12.02 2.2.03 1.6.03 22.2.04 (22 uger) (9 uger) * (4 uger) (9 uger) (17 uger) (38 uger) ledig arbejde ledig arbejde ledig start  

 dp.begr.
dp.ret ophører Et medlem, der har  

 lønarbejde på fuld tid, bliver ledig den 1. april 2002. Samtidig begynder  

 medlemmet bibeskæftigelse.
 Medlemmet er ledig  

 indtil 1. september 2002 (22 uger), og har derefter arbejde på fuld tid  

 indtil  

 1. december 2002 (13 uger), hvor medlemmet melder sig ledig.
 Den 2. februar 2003  

 får medlemmet igen arbejde på fuld tid indtil den 1. juni 2003 (17 uger),  

 hvor  

 medlemmet melder sig ledig.
 Dagpengebegrænsningen  

 indtræder den 1. april 2002 og skal opgøres som én samlet periode til og med  

 den 3. november 2002.
 Efter den 4. november  

 2002 er det kun uger, som forbruger af ydelsesperioden, der skal regnes med  

 ved  

 opgørelsen af de 78 uger.
 Ved opgørelsen af de  

 78 uger indgår således hele perioden fra 1. april 2002 til og med 3. november  

 2002 (31 uger), perioden fra 1. december 2002 til 2. februar 2003 (9 uger) og  

 perioden fra 1. juni 2003 til 22. februar 2004 (38 uger).
 Den 22. februar 2004  

 ophører medlemmets ret til dagpenge.
Til § 3, stk. 4 Hvis medlemmet ved udløbet af perioden på de 78  

 uger  

 efter § 3, stk. 1 eller 3, fortsat har bibeskæftigelse, skal  

 a-kassen  

 undersøge, om medlemmet har optjent ret til en ny periode med dagpenge.
De former for arbejde, der kan regnes med til opfyldelse af  

 arbejdskravet, fremgår af reglerne i bekendtgørelse om beskæftigelseskrav og  

 dagpengeperiode.
Arbejdskravet på 26 uger skal være opfyldt inden for de  

 seneste 18 måneder.
De 18 måneder skal altid regnes bagud fra den dato, hvor  

 medlemmet søger om og modtager dagpenge.
Bibeskæftigelse ved selvstændig virksomhed kan ikke regnes  

 med til optjening af retten til dagpenge i henhold til lovens § 53. Dog  

 kan enkeltstående tilfælde af udøvelse af selvstændig virksomhed regnes med  

 til  

 arbejdskravet.
Medlemmets arbejde i virksomheden skal normalt have haft en  

 varighed, så det sammenholdt med arbejdets art og indtjening kan  

 dokumenteres,  

 at der har været tale om arbejde i væsentligt omfang.
Det vil som  

 udgangspunkt  

 sige i mindst 1 måned.
 Arbejde, der er regnet med til at få en ny 78-ugers periode  

 én gang, kan ikke indgå i en senere opgørelse.
For et medlem, der opfylder arbejdskravet som forudsætning  

 for at få en ny periode med dagpenge efter bekendtgørelsens § 3,  

 stk. 4, løber perioden på de 78 uger fra første dag efter seneste dag  

 med  

 arbejde, der regnes med til opfyldelse af arbejdskravet.
Se eksempel 3.
 Eksempel 3:
3.9.01 1.10.01 31.3.02 1.9.02 (4.11.02) 1.12.02 30.3.03 (4uger) (26 uger) (22 uger) (9uger)  

    

 * (4 uger) (17 uger) ledig arbejde ledig arbejde ledig start  

 dp.begr.
udløb dp.ret Et medlem melder sig  

 ledig efter flere år med lønarbejde på fuld tid.
Medlemmet bliver indplaceret  

 i  

 dagpengeperioden den 3. september 2001. Medlemmet fortsætter med sin  

 bibeskæftigelse.
 Medlemmet er skiftevis  

 ledig og har lønarbejde på fuld tid.
 Den begrænsede  

 dagpengeret udløber den 30. marts 2003, fordi medlemmet har brugt 61 uger af  

 sin ret til dagpenge forud for den 4. november 2002. Efter den 4. november  

 2003  

 har medlemmet brugt 17 uger, fordi perioden med lønarbejde fra den 4.  

 november  

 2002  1. december 2002 ikke regnes med i opgørelsen af de 78 uger.
 Fortsat ret til  

 dagpenge fra den 31. marts 2003 er herefter betinget af, at medlemmet har  

 optjent ret til en ny begrænset dagpengeret på 78 uger.
 Arbejdskravet findes  

 ved at gå 18 måneder tilbage fra den 30. marts 2003. Det vil sige til den 1  

 oktober 2001. Da medlemmet sammenlagt har haft 39 ugers lønarbejde på fuld  

 tid  

 i perioderne hhv. den 1. oktober 2001  31. marts 2002 og den 1.  

 september 2002  

  1. december 2002, opfylder medlemmet arbejdskravet på 26 uger, som er  

 en  

 betingelse for at få en ny begrænset dagpengeret på 78 uger.
Den nye periode på 78  

 uger løber fra første dag efter sidste arbejdsdag i de seneste 26 ugers  

 arbejde, som kan regnes med til arbejdskravet.
Det vil sige fra den 1.  

 december  

 2002.
Til §§ 4 og 5 Undtagelse fra dagpengebegrænsningen Den selvstændige virksomhed kan efter sin konkrete  

 art  

 være af en sådan karakter, at medlemmets arbejde kun vil være af ringe  

 omfang.  

 I visse tilfælde vil det derfor ikke være betænkeligt at undtage medlemmet  

 fra  

 dagpengebegrænsningen.
 Der er derfor i §§ 4 og 5 fastsat en række undtagelser  

 fra dagpengebegrænsningen efter § 3.
 Det er en betingelse for at være omfattet af en af  

 undtagelserne, at medlemmet ikke udvider virksomheden i perioden med  

 ledighed.
 Selv om medlemmet er undtaget fra dagpengebegrænsningen,  

 medfører arbejde med virksomheden fradrag efter § 6.
Til § 4, stk. 1 Målgruppen for undtagelsen er medlemmer, der bor på  

 et  

 mindre landbrug (husmandsbrug og lignende), hvor der er landbrugspligt eller  

 faktisk drives landbrug.
Ejendommen må primært tjene beboelses- og  

 trivselsmæssige hensyn for medlemmet og dennes familie.
Det er uden betydning, om medlemmet ejer ejendommen, er  

 forpagter, eller på anden måde bruger af ejendommen.
Det afgørende er, at  

 medlemmet driver landbruget.
Det vil sige deltager i driften af landbruget  

 gennem personligt arbejde, fx udfører administrative funktioner.
Et medlem  

 anses således for at drive landbrug, selv om medlemmet eventuelt har ansat  

 andre til at udføre arbejdet.
Det gælder også, hvis arbejdet udføres af en  

 maskinstation.
 Et medlem, der ejer et landbrug sammen med ægtefællen, vil  

 kun anses for at drive landbruget, hvis medlemmet gennem personligt arbejde  

 deltager i driften af landbruget.
 Et medlem er fritaget for dagpengebegrænsningen, hvis ejendommens  

 areal er højst 5,5 hektar (55.000 m  

  

 2  

  

 ).
 Det er en betingelse, at der ikke dyrkes andre afgrøder på  

 ejendommen end almindelige landbrugsafgrøder.
 Eksempler på afgrøder, der er omfattet af undtagelsen:
   

 	  

    

 Korn- og frøafgrøder  

 (rug, byg, hvede, havre, raps, sennep, foderærter mv.).
   

 	  

    

 Grovfoderafgrøder  

 (græs, græs til ensilering eller hø, roer, majs mv.).
   

 	  

    

 Kartofler.
 Eksempler på afgrøder, der ikke omfattet af undtagelsen:
   

 	  

    

 Frugtavl og gartneri  

 (herunder dyrkning af frilandsgrøntsager og konsumærter).
   

 	  

    

 Frøavl (græsfrø og  

 grøntsagsfrø til udsæd, valmuer mv.).
   

 	  

    

 Pyntegrønt.
Bestemmelsen omfatter alene salgsafgrøder.
Dyrkning af  

 afgrøder udelukkende til eget forbrug er ikke omfattet.
Det er desuden et krav, at eventuelt husdyrhold for det  

 meste er til eget forbrug.
Det vil sige, at enkeltstående tilfælde af salg af  

 mindre omfang ikke medfører, at medlemmet bliver omfattet af  

 dagpengebegrænsningen.
Husdyrholdet må dog ikke være tilrettelagt med salg af  

 dyr eller animalske produkter for øje.
Er der på ejendommen fx svineavl,  

 fårehold, pelsdyravl eller hønseri, hvor produktionen er beregnet til salg,  

 vil  

 medlemmet være omfattet af begrænsningen.
Til § 4, stk. 2 Medlemmet kan bringe sig ned under arealgrænsen i  

 stk. 1 ved bortforpagtning eller udlejning af en del af jorden.
Den  

 resterende del af ejendommen må ikke overstige 5,5 hektar.
Det er et krav, at  

 medlemmet dokumenterer, at jorden er bortforpagtet eller udlejet.
Dokumentation for det reducerede areal vil normalt kunne ske  

 ved at sammenholde aftalen om bortforpagtning eller udlejning med kopi af det  

 seneste, specificerede ejendomsvurderingsskema.
Dog kun hvis det her igennem  

 fremgår, at der er sket en tilstrækkelig reduktion i arealet af den  

 resterende  

 ejendom.
Om kravene til forpagtningsaftalen henvises til bemærkningerne til  

 § 7, stk. 2.
Et medlem vil ikke kunne bringe sig ned under arealgrænsen i  

 § 4, stk. 1 ved braklægning af en del af ejendommen.
Der henvises  

 til  

 bemærkningerne til § 7, stk. 2.
Til § 5 Til nr. 1) Et medlem, der overtager et enkeltstående arbejdsforhold,  

 der har karakter af selvstændig virksomhed, er ikke omfattet af  

 dagpengebegrænsningen.
Dog kun, hvis der ikke er tale om indledning til en  

 varig udøvelse af virksomheden.
Ved vurderingen af, om der er tale om et enkeltstående  

 arbejdsforhold, er det af afgørende betydning at kende medlemmets hensigt med  

 at påtage sig arbejdet.
Oplysning om antallet af arbejdstimer pr. uge og  

 arbejdets samlede varighed skal også foreligge.
Det er endvidere af afgørende  

 betydning at kende arten eller typen af virksomheden.
På den måde kan den  

 enkeltstående opgave sættes i perspektiv.
Endvidere kan a-kassen vurdere, om  

 medlemmet udvider en i forvejen drevet virksomhed som bibeskæftigelse.
 Et medlem, der sædvanligvis har arbejde som lønmodtager, vil  

 således i en periode med ledighed kunne påtage sig ét enkeltstående arbejde  

 efter regning uden at blive omfattet af begrænsningen i retten til dagpenge.
En lønmodtager, som undtagelsesvis arbejder efter regning,  

 vil heller ikke være omfattet af begrænsningen, når det er forhold hos  

 hvervgiveren, der gør, at arbejdet udføres efter regning.
Det kunne fx være  

 en  

 tolk.
Derimod vil drift af en selvstændig virksomhed, hvori der  

 indgår arbejdsfri perioder som et tilbagevendende element, være omfattet af  

 dagpengebegrænsningen.
Dette gælder fx ved sæsonmæssig virksomhed.
Til nr. 2) Et medlems arbejde ved fritidsfiskeri vil blive betragtet  

 som udøvelse af selvstændig virksomhed, hvis der sker videresalg af fangsten.  

 Er medlemmets arbejdsindsats i forbindelse med fiskeriet af ringe omfang, vil  

 medlemmet være undtaget fra dagpengebegrænsningen.
Til nr. 4) Udlejning af fast ejendom kan enten være formueforvaltning  

 eller udøvelse af selvstændig virksomhed.
Spørgsmålet skal afgøres efter  

 reglerne i bekendtgørelse om optagelse som selvstændig i en a-kasse.
 Udlejning, der kan anses for formueforvaltning, er ikke  

 omfattet af bekendtgørelsen.
 Hvis medlemmet i forbindelse med udlejningen udfører en  

 eller anden form for personligt arbejde (fx administration, vedligeholdelse  

 eller regnskab), vil der være tale om udøvelse af selvstændig virksomhed i  

 relation til lov om arbejdsløshedsforsikring.
Såfremt medlemmet kun har én mindre udlejningsejendom på  

 højst 10 lejemål, har medlemmet mulighed for i mindre omfang, personligt at  

 udføre arbejde i forbindelse med administration, viceværtfunktioner og  

 småreparationer.
I så fald bliver medlemmet ikke omfattet af  

 dagpengebegrænsningen.
Til nr. 5) Et medlems personlige arbejdsindsats i en virksomhed, der  

 ejes af ægtefællen - alene eller sammen med andre - anses som hovedregel for  

 udøvelse af selvstændig virksomhed.
Der henvises til bekendtgørelse om  

 optagelse som selvstændig erhvervsdrivende i en a-kasse.
Et medlem, der  

 deltager i ægtefællens virksomhed, er som udgangspunkt omfattet af  

 dagpengebegrænsningen.
Eksempler på former for deltagelse, der er undtaget  

 fra  

 begrænsningen:
  

 	  

    

 Overtagelse af arbejde  

 i tilfælde af akut og kortvarig sygdom.
Dog ikke, hvis medlemmet fungerer som  

 fast vikar.
   

 	  

    

 Tilfældig ekspedition  

 af kunder, eller tilfældig telefonpasning i ægtefællens virksomhed.
   

 	  

    

 Arbejde i forbindelse  

 med mindre kassekladde.
 I visse tilfælde kan arbejdsindsats i en underordnet  

 funktion, der ikke har indflydelse på virksomhedens drift, falde uden for  

 udøvelse af selvstændig virksomhed, der er omfattet af dagpengebegrænsningen.  

 Som eksempler kan nævnes ægtefællens rengøring af mindre kontorlokaler og  

 pasning af planterne i kontoret.
Til nr. 6) Et medlem, der har drift af fredskov på højst 5 hektar på  

 grunden til sin faste bopæl eller sin fritidsbopæl (fx et sommerhus), kan  

 undtages fra dagpengebegrænsningen.
 Reglen finder kun anvendelse i tilfælde, hvor skoven drives  

 som selvstændig virksomhed.
Til nr. 7) Reglen omfatter kun medlemmer, der er eneejer.
Hvis medlemmets arbejde alene kan betegnes som helt  

 ubetydeligt, kan medlemmet undtages fra dagpengebegrænsningen.
Arbejdet kunne  

 fx være klipning af græs og buske ved vindmøllen.
Til § 6 Fradrag Medlemmet skal løbende på sine dagpengekort oplyse  

 de  

 timer, der bruges på bibeskæftigelsen.
Det er fordi a-kassen skal foretage  

 fradrag for timerne i dagpengene.
Det gælder også i de tilfælde, hvor  

 medlemmets bibeskæftigelse er undtaget fra dagpengebegrænsningen, jf.  

 §§ 4  

 og 5.
Fradraget skal uanset karakteren af bibeskæftigelsen altid  

 finde sted på grundlag af et faktisk timetal.
Indtægten kan ikke bruges, når  

 det skal vurderes, hvor meget tid medlemmet har brugt på bibeskæftigelsen.
Ved opgørelsen af det faktiske timetal regnes al  

 beskæftigelse med.
Det gælder, selv om arbejdet udføres inden for eller uden  

 for normal arbejdstid.
Det gælder også på fx søndage og helligdage.
Til arbejdet regnes ikke kun fysisk arbejde med.
Transport  

 og enhver form for administration, regnskabsføring og beslutninger vedrørende  

 virksomhedens drift mv. regnes også med.
A-kassen skal vejlede medlemmet  

 herom,  

 når medlemmet melder sig ledig eller starter med virksomheden.
Til § 6, stk. 2 Medlemmet skal selv skrive det faktisk anvendte  

 tidsforbrug på dagpengekortene.
A-kassen må derfor hverken på forhånd eller  

 efterfølgende udbetale dagpenge alene på grundlag af de oplysninger, som  

 medlemmet har givet i forbindelse med, at a-kassen skulle godkende retten til  

 dagpenge.
Hvis medlemmets oplysninger om tidsforbruget på dagpengekortene  

 ikke  

 stemmer overens med de oplysninger, som a-kassen har lagt til grund ved  

 vurderingen af medlemmets ret til dagpenge, kan a-kassen indstille  

 udbetalingen  

 af dagpenge, indtil medlemmet kommer med fyldestgørende oplysninger.
Et  

 eksempel kunne være, at medlemmet slet ikke oplyser om forbrugt tid.
Til § 6, stk. 3 Animalsk produktion omfatter ikke kun store  

 besætninger.  

 Det omfatter også virksomheder med små dyrehold.
Det skyldes, at selv med små  

 dyrehold vil der være arbejdsopgaver.
Det kan fx være opgaver i form af  

 tilsyn  

 med dyr, hegn og læskure, fodring, vanding, indkøb og transport af foder.
Der  

 kan også være opgaver i form af flytning af dyr fra en fold til en anden,  

 kontakt med dyrlæge, transport til og fra slagteri, administration mv.
Driver medlemmet bibeskæftigelse, hvori indgår animalsk  

 produktion, skal medlemmet altid skrive mindst ½ time for alle ugens 7 dage  

 på  

 dagpengekortet.
Det gælder uanset, om medlemmet er undtaget fra  

 dagpengebegrænsningen, jf. § 4, stk. 1, nr. 3.
Et medlem, der deltager i driften af ægtefællens virksomhed,  

 skal også have fradrag for ½ time pr. dag.
Det gælder uanset, at medlemmets  

 ægtefælle udfører alt arbejdet med dyrene.
Fradraget sker på grundlag af, at  

 medlemmet deltager i driften af en virksomhed, hvor der er animalsk  

 produktion.
Har medlemmet faktisk brugt mere end ½ time om dagen, skal  

 medlemmet skrive det faktisk forbrugte timetal.
Hvis der er ansat  

 arbejdskraft,  

 og den ansatte varetager den animalske produktion, så er medlemmet ikke  

 omfattet af reglen om altid at skrive mindst ½ time pr. dag på  

 dagpengekortet.  

 Den ansatte må dog ikke være ægtefælle, samlever eller umyndige børn.
Til § 6, stk. 4 Hvis de oplyste timer er åbenbart usandsynlige, og  

 medlemmet ikke efterfølgende oplyser det faktisk anvendte timetal, kan  

 direktøren for Arbejdsdirektoratet i ganske særlige tilfælde fastsætte  

 timetallet efter skøn.
Reglen tænkes anvendt i forbindelse med direktoratets  

 behandling af en sag, hvor tilbagebetaling af alle dagpenge ville være ude af  

 proportioner med omfanget af arbejdet i virksomheden.
Det er en forudsætning,  

 at virksomheden ikke er til hinder for, at medlemmet opfylder betingelsen om  

 rådighed i § 2. Det er også en forudsætning, at der foreligger  

 oplysninger  

 om virksomhedens art, karakter, størrelse og omsætning.
Disse oplysninger kan  

 gøre den skønsmæssige ansættelse mulig.
Til § 7 Ophør Et medlem, der har haft bibeskæftigelse, anses som  

 udgangspunkt for ophørt med virksomheden, når medlemmet skriftligt og på tro  

 og  

 love erklærer, at der foreligger en af de ophørsgrunde, der er nævnt i  

 § 7, stk. 1 - 4. Opremsningen af ophørsgrunde er udtømmende.
Bestemmelsen gælder i alle tilfælde, hvor der har været  

 udøvet selvstændig virksomhed som bibeskæftigelse.
Princippet om, at  

 medlemmet  

 kan ophøre ved en tro og love-erklæring, gælder derfor også, hvor medlemmets  

 arbejdsindsats i virksomheden har haft et sådant omfang, at medlemmet ikke  

 har  

 kunnet opfylde betingelserne om rådighed.
Erklæringen om ophøret skal være underbygget af medlemmets  

 oplysninger om årsagen til ophøret.
Medlemmet skal derfor oplyse hvilken  

 ophørsgrund, der begrunder medlemmets ophør med bibeskæftigelsen, jf.  

 § 7,  

 stk. 1 - 4.
 Der stilles ikke samme restriktive betingelser og krav om  

 dokumentation ved ophør med bibeskæftigelse, som ved ophør med  

 hovedbeskæftigelse.
Har virksomheden været momsregistreret, er medlemmet dog  

 forpligtet til at fremlægge dokumentation for at have afmeldt moms.
A-kassen  

 kan dog anerkende manglende afmelding af moms i tilfælde, hvor medlemmet  

 dokumenterer, at manglen er begrundet i efterfølgende, ikke-erhvervsmæssige  

 dispositioner.
Det kan fx være revisors afslutning af regnskab eller  

 frivillig  

 registrering ved bortforpagtning.
 Hvis a-kassen finder det nødvendigt, kan den indhente mere  

 dokumentation for ophøret.
Til § 7, stk. 2 Hvis medlemmet ophører på grund af bortforpagtning  

 eller  

 udlejning, skal a-kassen kræve dokumentation for bortforpagtningen eller  

 udlejningen.
Det er fordi bortforpagtning og udlejning kun er en aftale om  

 brugsretten, hvor bortforpagteren eller udlejeren stadig har den faktiske og  

 retlige råden over virksomheden.
Rådigheden bliver kun begrænset af indholdet  

 i  

 forpagtnings- eller lejekontrakten.
Medlemmet skal dokumentere  

 bortforpagtningen eller udlejningen ved at fremlægge en skriftlig kontrakt  

 med  

 oplysning om forpagtningens eller lejeaftalens omfang.
Fx skal kontrakten om  

 bortforpagtning af en landbrugsvirksomhed indeholde oplysninger om arealets  

 størrelse, antal af dyr mv. og forpagtningsafgiftens størrelse.
Der er  

 derimod  

 ikke krav til varigheden af bortforpagtningen, som der er ved selvstændig  

 virksomhed som hovedbeskæftigelse.
 A-kassen skal opbevare en kopi af forpagtningskontrakten  

 eller lejeaftalen.
 Hvis bortforpagtningen eller udlejningen ophører i en  

 periode med ledighed, bliver medlemmet igen omfattet af bekendtgørelsen, og  

 dermed af dagpengebegrænsningen.
Det bemærkes, at braklægning efter Landbrugsministeriets  

 bekendtgørelse om tilskud til udtagning af jord af produktionen ikke kan  

 sidestilles med bortforpagtning.
Det er fordi ejeren stadig har brugsretten  

 over ejendommen.
Braklægning medfører også visse forpligtelser for ejeren.
Fx  

 skal de braklagte områder holdes dækket med planter.
Endvidere skal  

 eksisterende trærækker, hække, vandløb og vandhuller vedligeholdes.
Til § 7, stk. 3 og 4 Et medlem, der udtræder af en virksomhed, som  

 fortsættes  

 af medejere, uden at medlemmet afhænder sin del af virksomheden, eller som  

 fortsættes af ægtefællen, kan anses for ophørt, hvis medlemmets hidtidige  

 arbejdsfunktioner er bortfaldet i forbindelse med ophøret.
 Ved arbejdsfunktionens bortfald er det en betingelse, at  

 medlemmets arbejdsfunktion har været så klart afgrænset og beskrevet, at det  

 er  

 muligt at konstatere, at netop medlemmets arbejdsfunktion er bortfaldet.
 Medlemmet kan også anses for ophørt, hvis  

 arbejdsfunktionerne i forbindelse med ophøret er overdraget til anden  

 arbejdskraft end medlemmets ægtefælle, samlever eller umyndige børn.
Ved anden arbejdskraft - end medlemmets ægtefælle, samlever  

 eller umyndige børn - forstås også arbejdskraft uden for virksomheden.
Det  

 kan  

 fx være en revisor.
 De anførte ophørsgrunde er også her udtømmende.
 Medlemmet kan ikke begrunde et ophør med, at medlemmet fx  

 begynder på et lønarbejde.
Til § 8 Ikrafttræden mv.
 Denne vejledning erstatter vejledning nr. 206 af  

 20.  

 december 1995.
Til § 9 For medlemmer, der forud for 4. november 2002 havde  

 ret  

 til dagpenge og samtidig drev selvstændig virksomhed som bibeskæftigelse, var  

 retten til dagpenge begrænset til én sammenhængende periode på 78 uger, jf.  

 dog  

 undtagelserne i §§ 4 og 5.
 Med virkning fra den 4. november 2002 blev beregningen af  

 den begrænsede ret til dagpenge for medlemmer, der driver selvstændig  

 virksomhed som bibeskæftigelse, ændret fra at være én fast referenceperiode  

 på  

 78 uger til at være en periode på 78 uger, hvori kun indgår uger, som  

 forbruger  

 af ydelsesperioderne.
 Det betyder, at medlemmer, som forud for 4. november 2002  

 var omfattet af den begrænsede dagpengeret, skal have beregnet den resterende  

 del af perioden på de 78 uger efter den nye metode, hvor kun uger, der  

 forbruger af ydelsesperioden, indgår i beregningen.
