(Handelsskoler) I tilslutning til direktoratets skrivelse af 26. juli 1971, II-275 skal  

 man herved fastsætte nærmere retningslinjer vedrørende det pligtige ugentlige  

 timetal for lærere, inspektører og forstandere:
 Lærere.
 1. De nuværende timereduktioner for inspektører i egen  

 lønramme opretholdes for yderligere et år.
 2. Undervisning ved højere fagprøver kan i relation  

 til omregningsregler sidestilles med undervisning ved kursus til højere  

 handelseksamen.
 3. I tilfælde af omregning er det de totale løntimer,  

 der indgår i omregning.
 4. Skema- og rettetimer opgøres for hver skoleform for  

 sig og afrundes efter hidtil gældende regler.
 Inspektører.
 1. Det pligtige ugentlige timetal for inspektører i  

 lønramme 33 fastsættes til 12 timer.
 2. Inspektører i lønramme 33 bør så vidt muligt ikke  

 påtage sig overtimer.
 3. Efter det fyldte 60. år nedsættes inspektørernes  

 pligtige ugentlige timetal med 2.
 Forstandere.
 1. Forstanderes rettetimer indgår i deres pligtige  

 timetal.
2. Der kan ikke ydes forstandere i lønramme 37  

 overtimebetaling for eventuelle timer, herunder aftenundervisning, der ligger  

 ud over deres pligtige timetal.
I skoleråret 1971-72 kan der ydes sædvanlig  

 betaling for undervisning på de statskontrollerede specialkursus.
 3. Som følge af bestemmelsen i punkt 2 kan der ikke  

 ydes forstandere i lønramme 37 overtimebetaling for enkeltstående vikartimer.  

 Ved langvarige og/eller omfattende vikariater kan der ved aftale i hver  

 enkelt tilfælde tillades en afspadsering eller særskilt betaling.
 4. Forstandere i lønramme 34 og 35 bør ikke påtage sig  

 overtimer.
O.
I.
Mikkelsen /Ida Dybdal.
