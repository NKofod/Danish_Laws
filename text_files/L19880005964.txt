 I tilslutning til Udenrigsministeriets bekendtgørelse nr. 122 af 28.  

 november 1986, Lovtidende C, meddeles det, at der ved noteveksling i Dar es  

 Salaam den 17. februar og den 15. marts 1988 er indgået en overenskomst  

 mellem Danmark og Tanzania, ifølge hvilken den danske regering yder et beløb  

 på 20,5 millioner kroner til leverancer af udstyr og reservedele til Tanzania  

 Railways Corporation.
 Hovedformålet med overenskomsten er at videreføre og udvide det  

 igangværende projekt, der har til formål at effektivisere reparation og  

 forebyggende vedligeholdelse af jernbanevogne og forventes gennemført i løbet  

 af 2 år.
