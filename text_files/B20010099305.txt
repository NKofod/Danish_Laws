Bekendtgørelse om transport af  

 radioaktive stoffer1)1) I medfør af § 2 og § 5 i lov nr. 94 af  

 31. marts 1953 om brug m.v. af radioaktive stoffer og efter bemyndigelse i  

 henhold til § 4, stk. 2, i bekendtgørelse nr. 574 af 20.  

 november 1975 om sikkerhedsforanstaltninger ved brug m.v. af radioaktive  

 stoffer fastsættes:
Kapitel 1 Definitioner § 1. I denne bekendtgørelse forstås  

 ved:
 1)	Eneanvendelse:
 En enkelt afsenders anvendelse af et helt vejkøretøj, en  

 hel jernbanevogn, et helt luftfartøj eller skib, et helt  

 afgrænset lastrum eller dæksområde i et skib, eller en stor  

 fragtcontainer med en mindstelængde på 6 m, hvis  

 pålæsning og aflæsning udføres i overensstemmelse  

 med afsenderens eller modtagerens anvisninger.
 2)	Radioaktivt stof i speciel form:
 Et radioaktivt stof, som er i fast og bestandig form eller indeholdt i  

 en indkapsling, som overholder de i transportbestemmelserne angivne styrke-  

 og tæthedskrav.
 3)	Radioaktivt stof med lav spredningsrisiko:
 Et radioaktivt stof i fast form eller indeholdt i en indkapsling, som  

 har begrænset spredningsmulighed og som ikke er på  

 pulverform.
 4)	Særligt arrangement:
 En transport, som ikke opfylder alle de relevante, normale  

 transportbestemmelser, men hvor andre forholdsregler er taget og skriftligt  

 godkendt af den kompetente myndighed, således at sikkerhedsniveauet  

 ikke forringes.
 5)	Transport:
Flytning samt enhver operation i forbindelse med  

 pålæsning, aflæsning, transitopbevaring og håndtering  

 på dansk område.
Transport omfatter således transporter til  

 og fra danske modtagere og afsendere samt transittransporter, der passerer  

 dansk område.
 6)	Type B kolli:
Kolli, der indeholder radioaktive stoffer af en sådan styrke, at  

 en særligt holdbar emballage er påkrævet.
Der skelnes  

 mellem type B(U) kolli, der kræver godkendelse af myndighederne i  

 oprindelseslandet, og type B(M), der kræver godkendelse af  

 myndighederne i alle berørte lande.
 7)	Type C kolli:
 Kolli til lufttransport, der indeholder radioaktive stoffer af en  

 sådan art og en sådan styrke, at en særligt holdbar  

 emballage er påkrævet.
Kapitel 2 Generelle bestemmelser § 2. Regler for transport af radioaktive stoffer  

 udfærdiges på grundlag af Det Internationale Atomenergiagenturs  

 (IAEA's) Regulations for the Safe Transport of Radioactive Material  

 (1996-udgaven), jf. bilag 1.
 Stk. 2. Sundhedsstyrelsen (Statens Institut for  

 Strålehygiejne) fungerer som dansk kompetent myndighed for transport af  

 radioaktive stoffer i henhold til de i stk. 1 og § 3 omtalte  

 bestemmelser og de i medfør heraf udstedte specifikke bestemmelser for  

 de enkelte transportmåder, jf. bilag 2.
 § 3. Ud over bestemmelserne i denne  

 bekendtgørelse gælder:
 1)	For jernbanetransport af radioaktive stoffer de af  

 Trafikministeriet, Jernbanetilsynet og Færdselsstyrelsen fastsatte  

 bestemmelser.
 2)	For lufttransport af radioaktive stoffer de af Trafikministeriet og  

 Statens Luftfartsvæsen fastsatte bestemmelser.
 3)	For søtransport af radioaktive stoffer de af  

 Erhvervsministeriet og Søfartsstyrelsen fastsatte bestemmelser.
 4)	For vejtransport af radioaktive stoffer de af Justitsministeriet og  

 Færdselsstyrelsen fastsatte bestemmelser.
 Stk. 2. Der henvises til oversigt i bilag 2.
§ 4. Postforsendelse af radioaktive stoffer fra  

 udlandet til Danmark eller omvendt er ikke tilladt.
Postforsendelse inden for  

 landets grænser er kun tilladt i det omfang og på de betingelser,  

 som Trafikministeriet har opstillet herfor efter forhandling med  

 Sundhedsstyrelsen.
Kapitel 3 Særlige godkendelser og meddelelser § 5. Klargøring af forsendelser  

 indeholdende radioaktive stoffer og afsendelse af disse fra en dansk afsender  

 forudsætter, at afsenderen i forvejen har tilladelse til brug m.v. af  

 radioaktive stoffer i henhold til lov nr. 94 af 31. marts 1953, og at der hos  

 afsenderen findes en godkendt ansvarlig leder for  

 strålebeskyttelsesforanstaltninger.
§ 6. Danske afsendere, der påbegynder brug  

 af en transportemballage, hvortil der foreligger et godkendelsescertifikat  

 for kollikonstruktionen fra en kompetent myndighed, skal inden første  

 afsendelse fremsende genpart af certifikatet for denne til Sundhedsstyrelsen  

 med oplysning om emballagens serienummer.
Et revideret godkendelsescertifikat  

 skal på samme måde fremsendes til Sundhedsstyrelsen.
§ 7. Transportører (fragtførere),  

 speditionsfirmaer m.f1., som transporterer eller transitopbevarer radioaktive  

 stoffer, skal meddele dette til Sundhedsstyrelsen.
Undtaget fra meddelelse  

 til Sundhedsstyrelsen er dog virksomheder, som i forvejen har  

 Sundhedsstyrelsens tilladelse til brug m.v. af radioaktive stoffer i henhold  

 til lov nr. 94 af 31. marts 1953.
 Stk. 2. Sundhedsstyrelsen kan fastsætte krav om  

 godkendelse af en kvalificeret ansvarlig leder, om indretning af  

 særlige transitopbevaringsrum, om særlig instruktion af  

 personalet, om dosisovervågning af personalet m.m.
Stk. 3. Et særligt transitopbevaringsrum skal generelt  

 afskærmes således, at ingen personer uden for rummet kan modtage  

 stråledoser, der overstiger dosisgrænserne for enkeltpersoner i  

 befolkningen i Sundhedsstyrelsens bekendtgørelse nr. 823 af 31.  

 oktober 1997 om dosisgrænser for ioniserende stråling.  

 Dosishastigheden må ikke overstige 7,5 m  

 Sv/h på ydersiden af opbevaringsrummet.
Dosishastigheden på  

 arbejdspladser i nærheden af opbevaringsrummet skal holdes så lav  

 som rimeligt opnåeligt og må ikke overstige 2,5 m  

 Sv/h.
Transitopbevaringsrummet skal være forsynet med advarselsskilt  

 med symbolet for ioniserende stråling og teksten: »RADIOAKTIVITET«.
 § 8. Transportører (fragtførere),  

 som forestår transporter af radioaktive stoffer, hvor der i henhold til  

 de i § 2 og § 3 omtalte bestemmelser kræves  

 forhåndsmeddelelse til de kompetente myndigheder i hvert enkelt  

 tilfælde, eller som transporterer forsendelser (kolli) under  

 eneanvendelse, skal være godkendt hertil af Sundhedsstyrelsen.  

 Sundhedsstyrelsen kan opstille vilkår for godkendelsen.
Kapitel 4 Godkendelser og forhåndsmeddelelser i henhold til  

 de specifikke bestemmelser for de enkelte transportmåder § 9. Når der i de specifikke bestemmelser,  

 jf. bilag 2, kræves godkendelsescertifikat fra dansk kompetent  

 myndighed for konstruktionen af radioaktivt stof i speciel form eller af  

 radioaktivt stof med lav spredningsrisiko, gives dette uanset  

 transportmåden af Sundhedsstyrelsen.
 Stk. 2. Ansøgningen, der indsendes til  

 Sundhedsstyrelsen, skal indeholde:
 1)	En beskrivelse af det radioaktive stof med hensyn til såvel  

 fysiske som kemiske tilstandsformer.
 2)	En redegørelse for konstruktionen af enhver indkapsling, der  

 ønskes anvendt.
 3)	En redegørelse for udførte prøvninger og  

 resultaterne af disse, eller beregningsmæssig eller anden eftervisning  

 af, at det radioaktive stof i speciel form lever op til kvalitetskravene.
 4)	Dokumentation for et kvalitetssikringsprogram for konstruktion,  

 fremstilling og afprøvning af det radioaktive stof i speciel form.
 5)	Eventuelle forslag til foranstaltninger før afsendelse af  

 radioaktivt stof i speciel form eller radioaktivt stof med lav  

 spredningsrisiko.
 § 10. Hvor der i de specifikke bestemmelser, jf.  

 bilag 2, kræves godkendelsescertifikat fra dansk kompetent myndighed  

 for konstruktionen af et transportkolli, gives dette uanset  

 transportmåden af Sundhedsstyrelsen.
 Stk. 2. For en type B(U) kollikonstruktion og en type C  

 kollikonstruktion skal ansøgningen, der indsendes til  

 Sundhedsstyrelsen, indeholde:
 1)	En beskrivelse af det påtænkte radioaktive indhold med  

 hensyn til dets fysiske og kemiske tilstandsformer og til arten af den  

 udsendte stråling.
 2)	En redegørelse for konstruktionen, herunder  

 fuldstændige konstruktionstegninger og beskrivelse af benyttede  

 materialer og fremstillingsmetoder.
 3)	En redegørelse for udførte prøvninger og  

 resultaterne af disse, eller beregningsmæssig eller anden eftervisning  

 af, at konstruktionen lever op til alle relevante krav.
 4)	Foreslåede drifts- og vedligeholdelsesforskrifter for brugen  

 af emballagen.
 5)	Hvis kolliet er konstrueret til et maksimalt indre tryk på  

 mere end 100 kPa (1,0 bar), skal der i ansøgningen gøres  

 specielt rede for prøvetagninger og prøvninger for så  

 vidt angår indeslutningssystemets konstruktionsmaterialer samt  

 medsendes arbejdsbeskrivelser.
 6)	Hvor det påtænkte radioaktive indhold udgøres af  

 brugt reaktorbrændsel, skal ansøgeren give en begrundet  

 redegørelse for alle antagelser i sikkerhedsanalysen med hensyn til  

 brændslets egenskaber.
7)	Oplysninger om alle specielle stuvningsforanstaltninger, der er  

 nødvendige for at opnå en sikker bortledning af varme fra  

 kolliet.
Der skal herved tages hensyn til alle transportmåder,  

 transportmidler eller beholdere, som kan komme på tale.
 8)	En reproducerbar illustration, ikke større end 21 cm gange 30  

 cm, som anskueliggør kolliets beskaffenhed.
 9)	Dokumentation for et kvalitetssikringsprogram for konstruktion,  

 fremstilling, afprøvning, brug og vedligeholdelse af  

 kolliet.
 Stk. 3. For en type B(M) kollikonstruktion skal  

 ansøgningen, der indsendes til Sundhedsstyrelsen, i tillæg til  

 stk. 2 indeholde:
 1)	En liste over de specifikke krav til type B(U) kolli, som type B(M)  

 kolliet ikke opfylder.
 2)	Oplysninger om overvågningsforanstaltninger under transport,  

 som er nødvendige for at garantere kolliets sikkerhed på grund  

 af afvigelserne angivet under nr. 1. Disse kan bestå af indgriben for  

 temperatur- eller trykmålinger, periodisk udluftning m.v., idet der  

 også tages hensyn til muligheden af uventet forsinkelse.
 3)	Detaljerede oplysninger om alle begrænsninger i  

 transportmåden og om alle særlige procedurer i forbindelse med  

 pålæsning, stuvning, transport og aflæsning.
 4)	Påvirkninger fra omgivelserne (temperatur, solindfald), som  

 forventes at forekomme under transporten og som det har været  

 nødvendigt at tage i betragtning ved konstruktionen.
 Stk. 4. For en kollikonstruktion til fissile (spaltelige)  

 stoffer skal endvidere alle nødvendige oplysninger forelægges  

 for at godtgøre, at konstruktionen lever op til de relevante tekniske  

 krav.
 Stk. 5. Kolli beregnet for et indvendigt overtryk på  

 mere end 10 kPa (0,1 bar) skal endvidere godkendes af Arbejdstilsynet efter  

 gældende regler for transportable trykbeholdere.
 § 11. Hvor der i de specifikke bestemmelser, jf.  

 bilag 2, kræves godkendelsescertifikat fra dansk kompetent myndighed  

 for gennemførelse af en transport, gives dette for jernbane- og  

 vejtransport af Sundhedsstyrelsen, for lufttransport af Statens  

 Luftfartsvæsen og for søtransport af  

 Søfartsstyrelsen.
 Stk. 2. Ansøgning indsendes i alle tilfælde til  

 Sundhedsstyrelsen, som for luft- og søtransport efter teknisk  

 behandling af ansøgningen videresender denne til henholdsvis Statens  

 Luftfartsvæsen og Søfartsstyrelsen.
 Stk. 3. Ansøgningen skal indeholde:
 1)	Oplysning om det tidsrum, for hvilket der søges om  

 godkendelse.
 2)	Oplysning om det aktuelle radioaktive indhold, de forventede  

 transportmåder, arten af fartøjer og køretøjer og  

 den forventede transportrute.
 3)	Detaljerede oplysninger om, hvorledes de særlige  

 forholdsregler og særlige administrative eller driftsmæssige  

 kontrolforanstaltninger, der henvises til i godkendelsescertifikatet for  

 kollikonstruktionen, vil blive gennemført.
 § 12. Godkendelse af transporter af radioaktive  

 stoffer som særligt arrangement i henhold til de specifikke  

 bestemmelser, jf. bilag 2, gives for jernbane- og vejtransport af  

 Sundhedsstyrelsen, for lufttransport af Statens Luftfartsvæsen og for  

 søtransport af Søfartsstyrelsen.
 Stk. 2. Ansøgning indsendes i alle tilfælde til  

 Sundhedsstyrelsen, som for luft- og søtransport efter teknisk  

 behandling af ansøgningen videresender denne til henholdsvis Statens  

 Luftfartsvæsen og Søfartsstyrelsen.
 Stk. 3. Ansøgningen skal indeholde:
 1)	En redegørelse for de punkter, på hvilke forsendelsen  

 ikke er helt i overensstemmelse med de relevante normale krav, og for  

 årsagerne hertil.
 2)	En redegørelse for alle de særlige forholdsregler,  

 herunder administrative og driftsmæssige foranstaltninger, som skal  

 tages i anvendelse under transporten for at kompensere for den manglende  

 overensstemmelse med de relevante krav.
 § 13. Før den første transport  

 på dansk område af et kolli, hvortil der kræves  

 godkendelsescertifikat for konstruktionen fra en udenlandsk kompetent  

 myndighed, skal den udenlandske afsender, jf. de specifikke bestemmelser i  

 bilag 2, i forvejen fremsende kopi af det gældende  

 kolligodkendelsescertifikat til Sundhedsstyrelsen.
 § 14. Hvor der i de specifikke bestemmelser, jf.  

 bilag 2, kræves forhåndsmeddelelse til dansk kompetent myndighed  

 om gennemførelsen af den enkelte transport, fremsendes  

 forhåndsmeddelelsen til Sundhedsstyrelsen.
 Stk. 2. Forhåndsmeddelelsen, som skal være  

 Sundhedsstyrelsen i hænde så vidt muligt mindst 5 arbejdsdage  

 før transporten påbegyndes, skal indeholde:
 1)	Tilstrækkelige oplysninger til at muliggøre  

 identifikation af kolliet, herunder alle relevante certifikatnumre og  

 identitetsmærker.
 2)	Oplysninger om datoen for starten af transporten, og om den  

 forventede transportrute og ankomstdato.
 3)	Navnet på og beskrivelse af det radioaktive stof.
 4)	En beskrivelse af den fysiske og kemiske form af det radioaktive  

 stof, og oplysning om hvorvidt det er i speciel form.
5)	Oplysning om den maksimale aktivitet af det radioaktive indhold  

 under transporten.
For fissilt stof kan alternativt den totale vægt  

 angives.
 § 15. Hvor der i de specifikke bestemmelser, jf.  

 bilag 2, fra dansk kompetent myndighed kræves godkendelse, som ikke er  

 omfattet af §§ 9-14, indsendes ansøgning herom til  

 Sundhedsstyrelsen.
Kapitel 5 Krav ved afsendelse af radioaktive stoffer § 16. Den for brugen m.v. af radioaktive stoffer  

 ansvarlige leder, jf. § 5, skal sørge for, at alle relevante  

 bestemmelser i denne bekendtgørelse og i de i § 3 omtalte  

 specifikke bestemmelser for de enkelte transportmåder er opfyldt ved  

 afsendelse af radioaktive stoffer, herunder at alle krævede  

 godkendelser er indhentet fra de kompetente myndigheder, og at krævede  

 forhåndsmeddelelser er afgivet.
Stk. 2. Den ansvarlige leder skal sørge for, at det  

 personale, der i forbindelse med afsendelse af radioaktive stoffer  

 klargør, emballerer og mærker forsendelser, og som  

 udfærdiger transportdokumenter m.v., er kvalificeret hertil, og at det  

 er gjort bekendt med alle relevante transportbestemmelser og med  

 tilstedeværelsen af de nødvendige godkendelser.
Personalet skal  

 have adgang til relevante brugsanvisninger og lignende, og det skal  

 være nøje instrueret om, hvorledes transportbestemmelserne skal  

 opfyldes for den enkelte transport.
Personalet skal endvidere være  

 nøje instrueret om arbejdet og den fare, der er forbundet hermed, og  

 om de sikkerhedsforanstaltninger, der skal træffes til forebyggelse af  

 en sådan fare.
Stk. 3. Den ansvarlige leder skal sørge for, at der ved  

 klargøringen af forsendelser forefindes det nødvendige udstyr,  

 herunder måleinstrumenter, og at dette holdes i god stand og anvendes  

 som foreskrevet.
Den ansvarlige leder skal desuden sørge for, at  

 udstyret kontrolleres regelmæssigt.
Vedrørende uheld, bortkomne  

 forsendelser og lignende henvises til kapitel 7.
 Stk. 4. Den ansvarlige leder skal sørge for, at der  

 afhængig af art og omfang af transporterne etableres og  

 gennemføres et kvalitetssikringsprogram, der sikrer og dokumenterer  

 overensstemmelse med de relevante forskrifter i transportbestemmelserne.
Kapitel 6 Krav til transportører m.fl.
§ 17. Transportører (fragtførere),  

 speditionsfirmaer m.fl. skal sørge for, at det personale, der er  

 beskæftiget med transport af radioaktive stoffer, er instrueret i alle  

 relevante transportbestemmelser med hensyn til bl.a. pålæsning,  

 transitopbevaring, adskillelse fra arbejdspladser, fra offentligt  

 tilgængelige steder, fra andet farligt gods og fra ufremkaldte film,  

 samt har kendskab til alle relevante oplysninger fra afsenderen.
Endvidere  

 skal personalet være instrueret i forholdsregler ved uheld.
Personalet  

 skal desuden være nøje instrueret om, hvorledes bestemmelserne  

 for den enkelte transport skal opfyldes.
Vedrørende meddelelse af  

 transport og transitopbevaring af radioaktive stoffer henvises til  

 § 7.
 Stk. 2. Transportører (fragtførere),  

 speditionsfirmaer m.fl. skal sørge for, at der afhængig af art  

 og omfang af transportoperationerne etableres og gennemføres et  

 kvalitetssikringsprogram med det formål at sikre og dokumentere  

 overensstemmelse med de relevante forskrifter i transportbestemmelserne.
 Stk. 3. Transportører (fragtførere),  

 speditionsfirmaer m.fl. skal sørge for, at radioaktive forsendelser  

 transporteres, transitopbevares og overdrages til modtageren på en  

 sådan måde, at de er sikret mod tyveri, brand og anden overlast  

 og mod at udenforstående kan komme i berøring med dem.  

 Vedrørende uheld, bortkomne forsendelser og lignende henvises til  

 kapitel 7.
Kapitel 7 Uheld, bortkomne forsendelser og lignende § 18. Hvis der indtræder en faresituation,  

 skal personalet hos afsender, transportør (fragtfører),  

 modtager m.fl. straks træffe foranstaltninger med henblik på at  

 afværge og begrænse faren.
Er der sikkerhed for eller formodning  

 om, at en radioaktiv forsendelse er blevet beskadiget eller ikke opfylder  

 bestemmelserne i de specifikke bestemmelser med hensyn til tilladelig  

 stråling fra forsendelsen, skal personalet, redningsmandskab m.fl.  

 straks sørge for:
1)	at uvedkommende personer fjernes fra området, 2)	at området afspærres og holdes under konstant opsyn, 3)	at det sikres, at Sundhedsstyrelsen (Statens Institut for  

 Strålehygiejne, telefon 44 94 37 73, døgnvagt), og andre  

 berørte myndigheder hurtigst muligt bliver underrettet.
 Vedrørende indsats i forbindelse med et  

 transportuheld med radioaktive stoffer henvises i øvrigt til  

 vejledningen: Håndtering af uheld med radioaktive stoffer, Statens  

 Institut for Strålehygiejne juli 2001. Vejledningen kan fås ved  

 henvendelse til Statens Institut for Strålehygiejne eller hentes  

 på instituttets hjemmeside (www.sis.dk).
 Stk. 2. Konstateres eller formodes det, at en radioaktiv  

 forsendelse er beskadiget eller defekt, må stillingtagen til  

 forsendelsens videre transport eller bortskaffelse som affald, samt  

 oprydning, kun foretages af sagkyndige fra en institution eller virksomhed,  

 som har Sundhedsstyrelsens godkendelse hertil.
Stk. 3. Konstateres det, at en radioaktiv forsendelse har  

 lækket, skal de benyttede transportmidler, andet gods og andre  

 genstande, der har været i berøring med den defekte forsendelse,  

 samt berørt personale m.fl. kontrolmåles og renses i  

 fornødent omfang.
Dette arbejde må kun udføres af  

 sagkyndige fra en institution eller virksomhed, som har Sundhedsstyrelsens  

 godkendelse hertil.
 § 19. Såfremt en forsendelse bortkommer  

 eller bliver stjålet, skal Sundhedsstyrelsen (Statens Institut for  

 Strålehygiejne, telefon 44 94 37 73, døgnvagt) og andre  

 berørte myndigheder omgående underrettes.
 § 20. Forsendelser indeholdende radioaktive  

 stoffer må kun åbnes for toldeftersyn eller lignende af  

 sagkyndige fra en institution eller virksomhed, som har Sundhedsstyrelsens  

 godkendelse hertil.
 § 21. I tilfælde af, at hverken afsender  

 eller modtager af en forsendelse kan identificeres, skal nærmere  

 forholdsregler indhentes fra Sundhedsstyrelsen.
Kapitel 8 Tilsyn § 22. Radioaktive forsendelser med  

 tilhørende transportdokumenter, benyttede transportmidler og  

 transitopbevaringssteder, samt virksomheder, der udvikler, fremstiller og  

 vedligeholder kildeindkapslinger og transportemballager, er underlagt tilsyn  

 af Sundhedsstyrelsen.
Sundhedsstyrelsen skal til enhver tid have adgang til  

 sådanne forsendelser, steder og virksomheder.
§ 23. Krav til transportemballager, til  

 transportdokumenter og til eftersyn og vedligeholdelse af transportemballager  

 m.m., som Sundhedsstyrelsen måtte stille ved en besigtigelse, skal  

 være efterkommet inden udløbet af den af Sundhedsstyrelsen  

 fastsatte frist.
Sundhedsstyrelsen kan om nødvendigt kræve en  

 forsendelse stoppet, indtil de fundne mangler er afhjulpet.
Kapitel 9 Bidrag § 24. Sundhedsstyrelsen opkræver det i  

 § 1, stk.1, 2. pkt., nævnte bidrag i bekendtgørelse nr. 734  

 af 21. september 1999 om opkrævning af bidrag for tilsyn med  

 sikkerhedsforanstaltninger på radioaktivitetsområdet som  

 ændret i bekendtgørelse nr. 820 af 18. september 2001.
Kapitel 10 Klageadgang, straf og ikrafttræden § 25. Sundhedsstyrelsens påbud, vilkår  

 og andre afgørelser i medfør af denne bekendtgørelse kan  

 inden 4 uger påklages til Indenrigs- og Sundhedsministeriet.
 § 26. Overtrædelse af bestemmelserne i denne  

 bekendtgørelse straffes med bøde.
 § 27. Denne bekendtgørelse træder i  

 kraft den 1. januar 2002.
 Stk. 2. Samtidig ophæves bekendtgørelse nr. 731  

 af 27. november 1989 om transport af radioaktive stoffer.
Sundhedsstyrelsen, den 5. december  

 2001 Jens Kristian Gøtrik /Kaare Ulbak Bilag 1 Oversigt over IAEA's retningslinier 1. IAEA-publikationer Det Internationale Atomenergiagenturs (IAEA's)  

 retningslinier for sikker transport af radioaktive stoffer publiceres i  

 IAEA's Safety Standard Series.
Den seneste udgave er: IAEA, Regulations for  

 the Safe Transport of Radioactive Material, 1996 Edition, Revised, Safety  

 Standards Series No.
TS-R-1 (ST-1, Revised).
 Supplerende oplysninger om indholdet i og brugen af IAEA's  

 retningslinier er givet i følgende fire publikationer :
Advisory Material for the Regulations for the Safe Transport of  

 Radioactive Material (2001), Safety Standards Series No.
TS-G-1.1.
 Emergency Response Planning and Preparedness for Transport Accidents  

 Involving Radioactive Material (2001), Safety Standards Series No.  

 TS-G-1.2.
 Compliance Assurance for the Safe Transport of Radioactive Material,  

 Safety Series No. 112.
 Quality Assurance for the Safe Transport of Radioactive Material,  

 Safety Series No. 113.
 Alle publikationerne kan bestilles gennem boghandlerne  

 eller direkte hos IAEA: Division of Publications, International Atomic Energy  

 Agency, Wagramerstrasse 5, Box 100, A-1400 Wien, Østrig,  

 www.iaea.org.
Nedenfor er der givet en kort beskrivende gennemgang af  

 formålet med og indholdet af IAEA's retningslinier.
Vedrørende  

 den præcise betydning af de anvendte udtryk henvises til definitionerne  

 i IAEA-retningslinierne eller i de specifikke bestemmelser for den enkelte  

 transportmåde, jf. bilag 2.
2. Formålet med transportbestemmelserne Formålet med IAEA's anbefalede »Bestemmelser for  

 Sikker Transport af Radioaktive Stoffer« er at beskytte befolkningen,  

 transportarbejdere og ejendom mod virkningen af stråling under  

 transport.
 Denne beskyttelse opnås ved at kræve:
1)	Indeslutning af det radioaktive indhold 2)	Kontrol af ydre strålingsniveauer 3)	Forebyggelse af kritikalitet 4)	Forebyggelse af varmeskade.
Disse krav opfyldes først og fremmest ved at  

 anvende et trinopdelt system for begrænsning af radioaktivitetsindhold  

 i kolli og transportmidler samt for præstationskrav for  

 kollikonstruktioner afhængig af risikoen ved det radioaktive indhold.  

 Dernæst ved at specificere krav for konstruktion og brug af kolli og  

 for vedligeholdelse af transportemballager.
Endelig gennem krav om  

 administrativ kontrol herunder i visse tilfælde krav om godkendelse fra  

 de kompetente myndigheder.
 IAEA s retningslinier finder anvendelse på transport  

 af radioaktive stoffer på land, på søen og i luften.  

 Begrebet transport omfatter alle operationer og forhold i tilknytning til og  

 involverende flytning af radioaktive stoffer herunder konstruktion,  

 fremstilling, vedligeholdelse og reparation af transportemballager, samt  

 forberedelse, afsendelse, transport, transitopbevaring, aflæsning og  

 modtagelse af forsendelser med radioaktivt indhold.
 Trinopdelte præstationskrav benyttes i  

 retningslinierne karakteriseret ved følgende tre generelle  

 alvorlighedsniveauer:
1)	Rutineforhold under transport (uden hændelser) 2)	Normalforhold under transport (med mindre uheld) 3)	Ulykkesforhold under transport.
3. Kollityper IAEA-retningslinierne anvender fem hovedtyper af kolli  

 (emballage + indhold), afhængigt af aktivitetsmængde og art af  

 det radioaktive indhold.
De fem hovedtyper er:
Undtagelseskolli Industrielle kolli Type A kolli Type B kolli Type C kolli.
Undtagelseskolli Undtagelseskolli må kun indeholde små  

 mængder af radioaktive stoffer og er derfor undtaget (deraf navnet) fra  

 en række emballage- og mærkningskrav, forudsat at de opfylder en  

 række generelle krav (rutineforhold) med hensyn til emballering, ydre  

 stråling og forurening.
Eksempler på sådanne kolli kan  

 være forsendelser med meget ringe aktivitet, f.eks. ure,  

 røgdetektorer, radioaktive kilder til instrumentkontrol.
Typisk er  

 emballagen af stift papkarton eller lignende.
Industrielle kolli Stoffer med lav specifik aktivitet (LSA) eller  

 overfladeforurenede genstande (SCO, Surface Contaminated Objects) kan  

 transporteres i industrielle kolli.
Skønt den specifikke aktivitet er  

 meget lav, kan den samlede aktivitet i en ladning være betydelig, hvis  

 der er meget materiale.
Materialerne omfatter radioaktive malme og  

 lavradioaktivt affald.
Til industrielle kolli benyttes ofte sådanne  

 beholdere som bokse, ståltromler og tanke.
Retningslinierne definerer tre varianter af industrielle  

 kolli: Type 1 (IP-1), type 2 (IP-2) og type 3 (IP-3), hvor IP står for  

 Industrial Package.
Hvilken type der skal benyttes, afhænger af det  

 pågældende radioaktive stof.
Alle industrielle kolli skal opfylde  

 de generelle emballeringskrav (rutineforhold). Type 2 og type 3 skal i  

 tillæg hertil kunne modstå normalforhold under transport uden tab  

 af indholdet eller tab af strålingsafskærmning.
Type A kolli I et type A kolli er den tilladte aktivitetsmængde  

 af de radioaktive stoffer begrænset således, at konsekvenserne af  

 et antaget »standardhavari« (normalforhold), hvorved emballagen  

 ødelægges, ikke vil medføre strålingsdoser til  

 redningsmandskab eller andre over et niveau svarende til gældende  

 internationale dosisgrænser.
Grænserne for aktivitetsmængde  

 for de enkelte radioaktive stoffer betegnes som A1- og A2-værdierne og  

 er tabuleret i bestemmelserne for de enkelte transportmåder.
 For et type A kolli skal det ved afprøvninger kunne  

 dokumenteres, at kolliet kan modstå de normalforhold under transport  

 uden tab af indhold eller tab af strålingsafskærmning.
 Type A kolli kan variere fra træ- og  

 papkartonkonstruktioner med inderbeholdere af glas, plast eller metal til  

 metaltønder eller blyfyldte stålbeholdere.
Type B kolli Radioaktive stoffer i mængder, der overstiger hvad  

 der er tilladt i et type A kolli, skal transporteres i et type B kolli.
Type  

 B kolli skal konstrueres således, at de kan modstå både de  

 normale transportpåvirkninger og påvirkningerne i en  

 havarisituation (ulykkesforhold).
 For at dokumentere dette skal der for en type B  

 kollikonstruktion udføres en række fald- og  

 stødprøver samt en brandprøve, som tilsigter at  

 efterligne forholdene ved en alvorlig ulykke, og kollikonstruktionen skal  

 godkendes af myndigheden i det land, hvori den er konstrueret og fremstillet  

 samt i visse tilfælde desuden af myndighederne i hvert land,  

 hvorigennem et sådant kolli transporteres.
 Type B kolli kan variere i størrelse fra  

 stålbeholdere, der vejer et par kilogram, til store beholdere for  

 transport af bestrålet reaktorbrændsel, der kan veje op til 100  

 tons.
Der angives to varianter af type B kolli: type B(U) og  

 type B(M). Der stilles særlige krav til transportens  

 gennemførelse for B(M) kolli, jf.
IAEA-retningslinierne.
U står  

 for unilateral, M for multilateral, og det betyder, at for B(U) kolli skal  

 der kun indhentes godkendelse i oprindelseslandet, medens der for B(M) kolli  

 skal indhentes godkendelse i alle lande, hvori kolliet ønskes  

 anvendt.
Type C kolli Ved lufttransport af radioaktivt stof er der i visse  

 tilfælde krav om anvendelse af type C kolli.
For denne kollitype er der  

 endnu strengere konstruktions- og afprøvningskrav end for type B  

 kolli.
Type C kolli skal ligesom type B kolli godkendes af myndigheden i det  

 land, hvori den er konstrueret og fremstillet.
Type C kolli kan ligesom type  

 B kolli variere meget i størrelse og vægt, afhængigt af  

 det konkrete indhold.
4. Forsendelsestyper og UN-numre Hver af de fem omtalte hovedtyper af kolli er,  

 afhængigt af beskaffenheden og aktiviteten af de transporterede  

 radioaktive stoffer, yderligere opdelt i flere undergrupper.
Der skelnes  

 således mellem 14 forskellige forsendelsestyper.
Hver af disse  

 forsendelsestyper er tildelt et nummer.
Tabel 1. Oversigt over forsendelsetyper, UN-numre og officielle  

 godsbetegnelser Forsendelses- typenr.
UN-nummer OFFICIEL GODSBETEGNELSE og beskrivelse 1 2910 RADIOAKTIVT STOF, UNDTAGELSESKOLLI - BEGRÆNSET MÆNGDE 2 2911 RADIOAKTIVT STOF, UNDTAGELSESKOLLI - INSTRUMENTER ELLER FORARBEJDEDE GENSTANDE 3 2909 RADIOAKTIVT STOF, UNDTAGELSESKOLLI - GENSTANDE FREMSTILLET AF NATURLIGT URAN ELLER UDARMET URAN ELLER  

 NATURLIGT THORIUM 4 2908 RADIOAKTIVT STOF, UNDTAGELSESKOLLI - TOM EMBALLAGE 5 2912 RADIOAKTIVT STOF, LAV SPECIFIK AKTIVITET (LSA-I) ikke-fissilt eller undtaget-fissilt 6 3321 RADIOAKTIVT STOF, LAV SPECIFIK AKTIVITET (LSA-II) ikke-fissilt eller undtaget-fissilt 7 3322 RADIOAKTIVT STOF, LAV SPECIFIK AKTIVITET (LSA-III) ikke-fissilt eller undtaget-fissilt 8 2913 RADIOAKTIVT STOF, OVERFLADEFORURENEDE GENSTANDE (SCO-I ELLER SCO-II) ikke-fissilt eller undtaget-fissilt 9 2915 RADIOAKTIVT STOF, TYPE A KOLLI ikke-speciel form, ikke-fissilt eller undtaget-fissilt 9 3332 RADIOAKTIVT STOF, TYPE A KOLLI, SPECIEL FORM ikke-fissilt eller undtaget-fissilt 10 2916 RADIOAKTIVT STOF, TYPE B(U) KOLLI ikke-fissilt eller undtaget-fissilt 11 2917 RADIOAKTIVT STOF, TYPE B(M) KOLLI ikke-fissilt eller undtaget-fissilt 12 3323 RADIOAKTIVT STOF, TYPE C KOLLI ikke-fissilt eller undtaget-fissilt 13+6 3324 RADIOAKTIVT STOF, LAV SPECIFIK AKTIVITET (LSA-II), FISSILT 13+7 3325 RADIOAKTIVT STOF, LAV SPECIFIK AKTIVITET (LSA-III), FISSILT 13+8 3326 RADIOAKTIVT STOF, OVERFLADEFORURENEDE GENSTANDE (SCO-I ELLER SCO-II),  

 FISSILT 13+9 3327 RADIOAKTIVT STOF, TYPE A KOLLI, FISSILT ikke-speciel form 13+9 3333 RADIOAKTIVT STOF, TYPE A KOLLI, SPECIEL FORM, FISSILT 13+10 3328 RADIOAKTIVT STOF, TYPE B(U) KOLLI, FISSILT 13+11 3329 RADIOAKTIVT STOF, TYPE B(M) KOLLI, FISSILT 13+12 3330 RADIOAKTIVT STOF, TYPE C KOLLI, FISSILT 14 2919 RADIOAKTIVT STOF, TRANSPORTERET SOM SÆRLIGT ARRANGEMENT ikke-fissilt eller undtaget-fissilt 14+13 3331 RADIOAKTIVT STOF, TRANSPORTERET SOM SÆRLIGT ARRANGEMENT,  

 FISSILT a) 2978b) RADIOAKTIVT STOF, URANHEXAFLUORID ikke-fissilt eller undtaget-fissilt a) 2977b) RADIOAKTIVT STOF, URANHEXAFLUORID, FISSILT a)	UN-numrene 2977 og 2978 står for  

 særtilfælde, uden entydig relation til  

 forsendelsestypenumrene.
 b)	Uranhexafluorid er i tillæg til radioaktiviteten også  

 korrosivt.
Til brug ved beskrivelse af et kolli med radioaktivt indhold i  

 transportdokumenter m.m. benyttes også de af de Forenede Nationer  

 (FN/UN) anbefalede UN-numre sammen med en officiel godsbetegnelse (korrekt  

 teknisk betegnelse) og en beskrivelse af indholdet og eventuelt af  

 emballagetypen.
En samlet oversigt over forsendelsestyper og UN-numre er vist  

 i tabel 1 sammen med de tilhørende officielle godsbetegnelser og  

 beskrivelser.
UN-nummer og tilhørende officiel godsbetegnelse skal  

 fremgå af transportdokumenterne og være anbragt på  

 kollienes yderside.
5. Kollikategorier Alle kolli af typerne fra 5 til 14 skal i henhold til  

 IAEA-retningslinierne og de transportformspecifikke bestemmelser tilskrives  

 en bestemt kategori, enten »I-HVID«, »II-GUL« eller »III-GUL«, på  

 baggrund af måling af strålingen på kolliets overflade og i  

 1 meters afstand fra overfladen.
Kollikategorien bestemmes i overensstemmelse  

 med tabel 2. For særligt arrangement og kolli transporteret under  

 eneanvendelse gælder særlige regler.
Transportindekset (TI) er et  

 ubenævnt tal, der angiver den maksimale dosishastighed i 1 meters  

 afstand fra kolliets overflade i enheden millisievert pr. time (mSv/h)  

 multipliceret med 100. De tilhørende faresedler, kolliet skal forsynes  

 med, er vist i figur 1.
 Kolli indeholdende fissile stoffer over en vis  

 mængde skal endvidere i tillæg forsynes med en særlig  

 fareseddel for fissile stoffer, der angiver kritikalitetssikkerhedsindekset  

 (CSI). Dette indeks angiver med stor sikkerhedsmargin, hvor mange kolli man  

 kan sammenstuve uden at der kan opstå kritikalitet, dvs. en  

 ukontrolleret neutronkædeproces.
Tabel 2. Kollikategori Betingelser Kategori Transportindeks Maks. dosishastighed på kolliets  

 overflade (mSv/h) 0 Ikke mere end 0,005 I-HVID Mere end 0 men ikke mere end 1 Mere end 0,05 men ikke mere end 0,5 II-GUL Mere end 1 men ikke mere end 10 Mere end 0,5 men ikke mere end 2 III-GUL 6. Godkendelse af kolli og transporter I IAEA-retningslinierne indgår i en række  

 tilfælde krav om godkendelse af transportemballager (kolli),  

 godkendelse af den enkelte transport samt krav om forhåndsmeddelelse  

 til myndighederne for visse transporter.
Oversigten over disse krav er vist i  

 tabel 3.
Figur 1. Faresedler for transport af radioaktive stoffer Kategori I-HVID Kategori II-GUL Kategori III-GUL Kritikalitetssikkerhedsindeks Tabel 3. Oversigt over krav om godkendelse og forhåndsmeddelelse ved  

 transport af radioaktive stoffera) Type af kolli eller materiale Godkendelse fra kompetent myndighed  

 kræves Afsender skal give forhånd-meddelelse til alle  

 berørte landeb) om hver enkelt transport I  

 oprindelseslandet I alle  

 berørte  

 landeb) Undtagelseskollic) - kollikonstruktion nej nej - - transport nej nej nej Industrielle kollic,d) (LSA-stoffer og SCO) - kollikonstruktion nej nej - - transport nej nej nej Type A kollic,d) - kollikonstruktion nej nej - - transport nej nej nej Type B(U) kollic,d) - kollikonstruktion ja neje) - - transport nej nej f,g) Type B(M) kollic,d) - kollikonstruktion ja ja - - transport h) h) jaf) Type C kollic,d) - kollikonstruktion ja nej - - transport nej nej f,g) Kolli for fissile stoffer -	kollikonstruktion jai) jai) - -	transport å nejj) nejj) g) å ja ja g) Kolli med uranhexafluorid (> 0,1 kg) - kollikonstruktion nejk) nejk) - - transport nejj) nejj) g) Radioaktivt stof i speciel form - konstruktion ja nej - - transport l) l) l) Radioaktivt stof med lav spredningsrisiko - konstruktion ja ja - - transport l) l) l) Særligt arrangement - transport ja ja ja a)	For lufttransport gælder dog visse afvigelser, se  

 bestemmelser omtalt i bilag 2.
 b)	Lande, hvorfra, hvorigennem eller hvortil forsendelsen  

 transporteres.
 c)	Hvis det radioaktive indhold er uranhexafluorid, som er omfattet af  

 kravene for kolli indeholdende uranhexafluorid, skal disse krav også  

 opfyldes.
 d)	Hvis det radioaktive indhold er fissilt stof, som er omfattet af  

 kravene for kolli indeholdende fissile stoffer, skal disse krav også  

 opfyldes.
 e)	Hvis det radioaktive indhold er radioaktivt stof med lav  

 spredningsrisiko og kolliet skal sendes med lufttransport kræves  

 godkendelse i alle berørte lande.
 f)	Før den første transport af et kolli, som kræves  

 godkendelse af en kompetent myndighed, skal afsenderen fremsende kopi af det  

 gældende godkendelsescertifikat til de kompetente myndigheder i alle  

 berørte lande.
 g)	Forhåndsmeddelelse kræves, hvis aktivitetsindholdet  

 overstiger 3000 A1, 3000 A2 eller 1000 TBq.
 h)	Multilateral godkendelse kræves, hvis aktivitetsindholdet  

 overstiger 3000 A1, 3000 A2 eller 1000 TBq, eller hvis kontrolleret periodisk  

 udluftning er tilladt.
 i)	Kollikonstruktion til fissile stoffer kan også være  

 underlagt krav om godkendelse svarende til andre dele af oversigten.
 j)	Transport kan dog være underlagt krav om godkendelse svarende  

 til andre dele af oversigten.
 k)	Særlige overgangsregler er gældende.
 l)	Se krav om godkendelse og forhåndsmeddelelse for de relevante  

 kollityper.
Bilag 2 Oversigt over øvrige danske bestemmelser for  

 transport af radioaktive stoffer 1. Overordnede bestemmelser Overordnede bestemmelser for transport af farligt gods,  

 herunder radioaktive stoffer, er for den enkelte transportmåde fastsat  

 i eller i medfør af følgende love og ministerielle  

 bekendtgørelser (oversigten med link til de enkelte retsforskrifter er  

 også tilgængelig på www.sis.dk):
Jernbanetransport Lov nr. 336 af 1. maj 1996 om jernbanesikkerhed m.v. med  

 ændringer i lov nr. 1120 af 29. december 1999.
 Lov nr. 289 af 18. maj 1998 om jernbanevirksomhed m.v.
 Trafikministeriets bekendtgørelse nr. 920 af 16. december 1998  

 om jernbanevirksomhed.
 Færdselsstyrelsens bekendtgørelse nr. 665 af 18. august  

 1999 om sikkerhedsrådgivere for transport af farligt gods med  

 ændringer i bekendtgørelse nr. 1168 af 29. december  

 1999.
Lufttransport Lovbekendtgørelse nr. 769 af 16. august 2000 om luftfart.
 Trafikministeriets bekendtgørelse nr. 737 af 17. november 1989  

 om lufttransport af farligt gods.
Søtransport Lovbekendtgørelse nr. 554 af 21. juni 2000 om sikkerhed til  

 søs.
 Lovbekendtgørelse nr. 529 af 4. august 1989, Lodsloven.
 Søfartsstyrelsens bekendtgørelse nr. 710 af 27. juli  

 1994 om afsenders pligter i forbindelse med søtransport af farligt  

 gods m.v.
 Miljø- og Energiministeriets bekendtgørelse nr. 258 af  

 30. juni 1999 om indberetning af oplysninger om farligt eller forurenende  

 gods om bord på skibe.
 Trafikministeriets bekendtgørelse nr. 355 af 12. maj 1997 om  

 standardreglement for overholdelse af orden i danske havne med  

 ændringer i bekendtgørelse nr. 1014 af 15. december 1999.
 Meddelelser til søfarende nr. 1208 af 22. september 1989 om  

 lodspligt for handelsskibe, der medfører radioaktive laster.
 Søfartsstyrelsens tekniske forskrift nr. 1 af 7. februar 1991  

 om transport af radioaktive stoffer i køretøjer på  

 ro/ro-skibe i dansk indenrigsfart.
 Søfartsstyrelsens tekniske forskrift nr. 1 af 1. februar 1999  

 (bekendtgørelse nr. 9746) om transport af farligt gods i henhold til  

 »Memorandum om transport af farligt gods med ro/ro-skibe i  

 østersøområdet« med ændringer i teknisk forskrift  

 nr. 8 af 16. juni 2000 (bekendtgørelse nr. 11373).
 Meddelelser fra Søfartsstyrelsen B, Teknisk forskrift for  

 skibes bygning og udstyr m.v., Indledende forskrift, 11. december 2000,  

 (bekendtgørelse nr. 11776).
Meddelelser fra Søfartsstyrelsen B, Teknisk forskrift for  

 skibes bygning og udstyr m.v.
Kapitel B VII, Transport af farligt gods, 1.  

 januar 2001, (bekendtgørelse nr. 11771).
Østersøaftale.
Memorandum om transport af farligt gods  

 med ro/ro-skibe i østersøområdet i henhold til  

 bestemmelserne i IMDG-koden, RID og ADR, Søfartsstyrelsen, 9. udgave,  

 1998.
 Søfartsstyrelsens tekniske forskrift nr. 14 af 14. november  

 2000 (bekendtgørelse nr. 11665) om transport af farligt gods i skibe  

 (Ændring af IMDG-koden).
 Lov nr. 15 af 13. januar 1997 om skibes besætning med  

 ændringer i love nr. 902 af 16. december 1998 og nr. 1261 af 20.  

 december 2000.
Vejtransport Lovbekendtgørelse nr. 712 af 2. august 2001 om  

 færdsel.
 Færdselsstyrelsens bekendtgørelse nr. 729 af 15. august  

 2001 om vejtransport af farligt gods.
 Færdselsstyrelsens bekendtgørelse nr. 665 af 18. august  

 1999 om sikkerhedsrådgivere for transport af farligt gods med  

 ændringer i bekendtgørelse nr. 1168 af 29. december  

 1999.
2. Specifikke bestemmelser En oversigt over de transportformsspecifikke bestemmelser,  

 der er gældende for national og international transport i henhold til  

 ovennævnte lovgivning, og som alle er baseret på IAEA's  

 retningslinier, jf. § 2 og bilag 1, er givet nedenfor.
Specifikke bestemmelser for transport af radioaktive  

 stoffer Transportmåde Specifikke bestemmelser Jernbanetransport RID Lufttransport ICAO-TI Søtransport IMDG Vejtransport ADR RID:	Règlement concernant le transport international ferroviaire  

 des marchandises dangereuses.
Bilag til konvention om internationale  

 jernbanetransporter (CTIF). RID kan købes hos Jernbanetilsynet.
 ICAO-TI:	International Civil Aviation Organization - Technical  

 Instructions for the Safe Transport of Dangerous Goods by Air, udstedt i  

 medfør af Annex 18 til konventionen om international civil luftfart.  

 ICAO-TI kan købes hos Statens Luftfartsvæsen,  

 Luftfartsinformationstjenesten.
IMDG:	International Maritime Dangerous Goods Code, udstedt af IMO,  

 International Maritime Organization.
IMDG kan købes hos Iver C.  

 Weilbach & Co.
A/S, København.
 ADR:	Europæisk konvention om international transport af farligt  

 gods ad vej (Accord europeen relatif au transport international des  

 marchandises dangereuses par route). Henvendelse vedrørende køb  

 af ADR kan ske til Færdselsstyrelsen eller Beredskabsstyrelsen,  

 Forebyggelseskontor.
 1)   Bekendtgørelsen indeholder  

 bestemmelser, der gennemfører Rådets direktiv nr. 96/29, De  

 Europæiske Fællesskabers Tidende L. 159 s. 1.
