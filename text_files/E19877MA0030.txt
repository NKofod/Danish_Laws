 En gårdejer havde i tiden 1. januar 1978 - 31. december 1982 efter  

 toldvæsenets opfattelse afsat 63 hjemmeslagtede svin uden om regnskaberne.
Toldvæsenet havde ikke umiddelbart fundet fejl i regnskaberne, men der var  

 erkendt udeholdelse af 14 grise.
Det indicerede, at regnskaberne ikke var  

 korrekte.
Gårdejerens repræsentant anførte, at den af toldvæsenet anvendte  

 dødelighedsprocent var for lav.
Advokaten fandt i øvrigt ikke, at toldvæsenet  

 kunne forkaste gårdejerens regnskaber og foretage en skønsmæssig ansættelse,  

 blot fordi der var tvist om nogle manglende svin, når der ikke var fundet  

 andre fejl i regnskaberne.
Momsnævnet fandt, efter at have gennemgået grundlaget for den skønsmæssige  

 ansættelse, at der var afsat en del hjemmeslagtede svin uden om regnskaberne,  

 og at betingelserne for en skønsmæssig ansættelse af afgiftstilsvaret derfor  

 var til stede.
Nævnet fandt imidlertid at dødeligheden var ansat for lav og  

 nedsatte toldvæsenets krav.
