 Begrundelsen i en skriftlig afgørelse skal indeholde en henvisning til de  

 retsregler, i henhold til hvilke afgørelsen er truffet.
 Ombudsmanden har i en konkret sag vedrørende et regionalt  

 arbejdsmarkedsråds afslag på uddannelsesgodtgørelse kriteriet rådets  

 begrundelse for afgørelsen.
 Ombudsmanden henviser til, at en skriftlig afgørelse, der ikke giver  

 parten fuldt medhold, skal ledsages af en begrundelse, jf. forvaltningslovens  

 § 22. Kravene til indholdet af en begrundelse fremgår af forvaltningslovens §  

 24, ifølge hvilken en begrundelse for en afgørelse (bl.a.) skal indeholde en  

 henvisning til de retsregler, i henhold til hvilke afgørelsen er truffet.
Ombudsmanden udtaler, at henvisningen til de retsregler, afgørelsen er  

 truffet efter, skal være klar og specifik, d.v.s. omtale retsreglerne, så de  

 uden videre kan identificeres.
Herudover skal der ske en præcis angivelse af  

 de relevante bestemmelsers §, stk., litra eller nummer.
I den konkrete sag har Arbejdsmarkedsrådet ikke henvist til nogen  

 retsregler - udover at skrive at afgørelsen i henhold til § 157 i  

 bekendtgørelse nr. 1185 af 22. december 1995 ikke kunne indbringes for anden  

 administrativ myndighed.
Dette finder ombudsmanden beklageligt.
 AF-regionerne bedes være opmærksomme på ovenstående krav til begrundelse  

 for de skriftlige afgørelser.
