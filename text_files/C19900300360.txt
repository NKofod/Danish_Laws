Afgrænsning og koordinering af sikkerhedsarbejde ved bygge- og  

 anlægsarbejde Indholdsfortegnelse Indledning 1. Hvor gælder reglerne? 2. Hvad er fællesområder? 3. Hvad er afgrænsning, hvad er koordinering? 4. Hvem skal sørge for afgrænsning? 4.1 Bygherren 4.2 Koordinator 4.3 Den enkelte arbejdsgiver 4.4 Den projekterende 5. Hvem skal sørge for koordinering? 6. Hvem skal sørge for tilvejebringelsen og vedligeholdelsen af fælles sikkerhedsforanstaltninger? 7. Afgrænsning inden arbejdet igangsættes 7.1 Generelt 7.2 Hvad skal med i udbudsmaterialet? 7.3 Efterfølgende aftaler m.v.
8. Koordineringen, mens byggeriet er i gang 8.1 Sikkerhedsmøder m.v.
8.2 Hvad skal bygherren nærmere sørge for? 9. Afsluttende bemærkninger Bilag Forslag til Aftale om afgrænsning/koordinering Indledning Arbejdsmiljølovens § 37 og Arbejdsministeriets bekendtgørelse nr. 392 af  

 10. august 1978 om virksomhedernes sikkerheds- og sundhedsarbejde §§ 55-58  

 angiver reglerne om afgrænsning og koordinering af sikkerhedsarbejdet ved  

 bygge- og anlægsarbejder.
Desuden angiver arbejdsmiljølovens § 20 og  

 bekendtgørelsens §§ 51-54 bestemmelser om samarbejde mellem flere  

 arbejdsgivere på samme arbejdssted.
I At-anvisning nr. 6.1.0.1 om virksomhedernes sikkerheds- og  

 sundhedsarbejde, der iøvrigt omhandler hele sikkerhedsarbejdets opbygning og  

 funktion, er der et kort pkt. 11.4 om bygherren og om flere arbejdsgivere på  

 bygge- og anlægspladsen.
Bekendtgørelsen er trykt bagest i At-anvisning nr.  

 6.1.0.1.
 I denne anvisning om afgrænsning og koordinering af sikkerhedsarbejdet ved  

 bygge- og anlægsarbejder redegøres der mere indgående end i anvisning nr.  

 6.1.0.1 for indholdet af reglerne, ligesom der vejledes om hensigtsmæssige  

 fremgangsmåder i forbindelse med afgrænsning og koordinering af  

 sikkerhedsarbejdet ved bygge- og anlægsarbejder.
Der er desuden et afsnit om den, der leverer projektet til et bygge- eller  

 anlægsarbejde.
Bestemmelserne om projekterende og rådgivere findes i  

 arbejdsmiljølovens § 33 og Arbejdsministeriets bekendtgørelse nr. 501 af 5.  

 oktober 1978. Afsnittet i denne anvisning drejer sig kun om den  

 projekterendes pligter i forbindelse med spørgsmål om afgrænsning af  

 sikkerhedsarbejde, ikke om pligterne i øvrigt.
Anvisningen er et genoptryk uden realitetsændringer af den vejledning  

 (tillæg til publikation nr. 81), der blev udsendt i 1983 efter samarbejde med  

 bl.a.
Byggestyrelsen.
1. Hvor gælder reglerne? Når der ved et bygge- og anlægsarbejde er beskæftiget mere end 10 personer  

 samtidig på pladsen, beregnet i gennemsnit for en uge, skal virksomhedernes  

 fælles sikkerhedsarbejde på arbejdsstedet afgrænses og koordineres af  

 bygherren eller hans koordinator.
Afgrænsnings- og koordineringspligterne  

 gælder kun, når der er to eller flere arbejdsgivere samtidigt på  

 arbejdsstedet.
 Det er sikkerhedsopgaverne på fællesområderne, der skal afgrænses og  

 koordineres på en bygge- eller anlægsplads.
På byggepladser, hvor der beskæftiges 10 eller derunder, skal de enkelte  

 arbejdsgivere samarbejde om at skabe sikre og sunde arbejdsforhold for de  

 enkelte virksomheder og deres ansatte, men der skal ikke foretages en formel  

 afgrænsning og koordinering.
Selv om det ikke i disse tilfælde er et direkte  

 krav, er det af betydning, at det fælles sikkerhedsarbejde tilrettelægges i  

 et fast mønster.
Det vil være hensigtsmæssigt om det, der anføres nedenfor om  

 udbudsmaterialet, også iagttages i disse tilfælde.
2. Hvad er fællesområder? Afgørelsen af, hvad der er fællesområder, må træffes ud fra  

 projektmaterialet, byggepladsplanerne og de forventede eller forudsatte  

 arbejdsprocesser.
 Det er ikke muligt at give en klar definition på fællesområder, men der er  

 sædvaner at gå ud fra, og bygherren må i øvrigt støtte sig til de  

 projekterende teknikere og disses erfaringer.
 Som typiske eksempler på fællesområder kan bl.a. nævnes:
 Færdselsveje - herunder også trapper og andre adgangsveje i bygninger.
 Etagedæk e.l., hvor flere firmaer arbejder samtidigt.
 Arbejdsplatforme e.l. i forskellige niveauer, hvor der arbejdes samtidigt.
 Stilladser, vaske- og toiletfaciliteter, der med fordel kan benyttes af  

 flere firmaer.
 Områder, hvor der arbejdes med sundhedsfarlige stoffer (fx  

 opløsningsmidler).
3. Hvad er afgrænsning, hvad er koordinering? Afgrænsning.
Inden et bygge- eller anlægsarbejde sættes i gang, skal  

 bygherren eller dennes koordinator træffe aftale med de enkelte entreprenører  

 om, hvem der i fællesområderne har pligt til at tilvejebringe, vedligeholde  

 og nedtage fælles sikkerhedsforanstaltninger, såsom rækværker, belysning,  

 stilladser, ventilationsudstyr m.v.
Se nærmere pkt. 7.
 Hvis det under arbejdet konstateres, at afgrænsningen er mangelfuld, må  

 der foretages en supplerende afgrænsning.
Koordinering.
Medens arbejdet er i gang, skal bygherren eller dennes  

 koordinator koordinere sikkerhedsarbejdet.
Besked om eventuelle mangler ved  

 sikkerhedsforanstaltninger i fællesområderne gives til bygherre/koordinator,  

 der giver besked videre til den entreprenør, der ifølge aftalen skal afhjælpe  

 mangelen.
Bygherren eller dennes koordinator skal endvidere sørge for, at der  

 afholdes sikkerhedsmøder samt sørge for personlig kontakt på arbejdsstedet.  

 Se nærmere pkt. 8.
4. Hvem skal sørge for afgrænsning? 4.1 Bygherren Bygherren er ansvarlig for, at sikkerhedsarbejdet afgrænses.
 Ved bygherren forstås den, for hvis regning anlægs-, nybygnings-,  

 ombygnings- eller vedligeholdelsesarbejde foretages.
 Opføres en bygning med salg for øje, fx af en entreprenør, eller hvis der  

 træffes aftale om, at den fremtidige bruger først køber bygningen af  

 entreprenøren efter færdiggørelsen, er det entreprenøren, som er bygherren.
4.2 Koordinator Bygherren kan overdrage sine pligter vedr. samarbejdet om sikkerhed og  

 sundhed til en koordinator.
Koordinatoren vil typisk være arkitekten, et  

 rådgivende ingeniørfirma eller en totalentreprenør.
Overdrages pligterne til  

 en koordinator, er bygherren fritaget for ansvaret, der i så fald bæres af  

 koordinator.
Som bilag til vejledningen er anført et forslag til aftale om  

 afgrænsning og koordinering.
4.3 Den enkelte arbejdsgiver (entreprenør) Bygherren skal kun træffe aftale om afgrænsning af  

 sikkerhedsforanstaltningerne i fællesområdet med de entreprenører, der indgår  

 aftale med ham.
Hvis en entreprenør, der har indgået aftale med en bygherre,  

 lader dele af sit arbejde udføre af andre (underentreprenører), skal denne  

 entreprenør aftale med sine underentreprenører, hvem der har pligt til at  

 tilvejebringe og vedligeholde de sikkerhedsforanstaltninger, som  

 entreprenøren har forpligtet sig til.
4.4 Den projekterende Den, der leverer et projekt til et bygge- og anlægsarbejde, skal i  

 projektet tage hensyn til sikkerhed og sundhed ved arbejdets udførelse.
 Den projekterendes pligter er nærmere uddybet i Arbejdsministeriets  

 bekendtgørelse nr. 501 af 5. oktober 1978 om projekterendes og rådgiveres  

 pligter m.v.
 Med hensyn til afgrænsning af sikkerhedsarbejdet indebærer disse regler,  

 at den, der leverer arbejdsplan og andet materiale vedrørende selve  

 byggeprocessen, skal angive, hvilke fællesområder, der ifølge projektet vil  

 opstå under byggeriet og i hvilke tidsrum.
 Hvis det leverede materiale også omfatter fordeling af opgaver på de  

 enkelte entreprenører, bør det tillige angives, hvilke entreprenører, der har  

 pligt til at sørge for sikkerhedsforanstaltningerne og i hvilke tidsrum.
 Den projekterendes pligter fritager ikke bygherren eller hans koordinator  

 for deres ansvar.
5. Hvem skal sørge for koordinering? I modsætning til afgrænsningspligten i pkt. 4.3 har bygherren (eller hans  

 koordinator) koordineringspligt for såvel de entreprenører, han har indgået  

 aftale med, som for entreprenørernes underentreprenører.
Entreprenøren bør  

 løbende give oplysninger om underentreprenørerne til bygherren.
Det er hensigtsmæssigt og naturligt, at koordinationshvervet, når arbejdet  

 igangsættes, overdrages til den, der står for styringen af byggeriet.
Dette  

 gælder, uanset om bygherren har overdraget afgrænsningspligterne til en  

 koordinator eller selv vil påtage sig opgaven.
Når der er tale om hovedentreprise eller totalleverance, vil det være  

 naturligt at knytte koordinationen til denne.
Dette bør allerede være fastsat  

 i udbudsmaterialet.
 Når arbejdet udbydes i fagentreprise, bør bygherren normalt lade en af  

 sine rådgivere stå for koordineringen - arkitekt, ingeniør eller byggeleder.
6. Hvem skal sørge for tilvejebringelsen og vedlige  

 holdelsen af fælles sikkerheds foranstaltninger? Den enkelte arbejdsgiver på arbejdsstedet skal sørge for og føre tilsyn  

 med, at sikkerhedsforanstaltningerne for de områder, der påhviler ham,  

 tilvejebringes og vedligeholdes.
Arbejdsgiveren er forpligtet til at sørge  

 for, at sikkerhedsforanstaltningerne tilvejebringes og vedligeholdes, også  

 når der kun beskæftiges andre arbejdsgiveres ansatte på det fællesområde,  

 hvor han gennem aftale skal sørge for sikkerhedsforanstaltningerne.
7. Afgrænsning inden arbejdet igangsættes 7.1 Generelt Inden arbejdet sættes i gang eller nye entrepriser kommer til, skal  

 bygherren (ordet bygherre anvendes i det følgende som fællesbetegnelse for  

 bygherre og koordinator) for hvert enkelt fællesområde få gjort det klart,  

 hvilken eller hvilke entreprenører der har pligt til at tilvejebringe,  

 opretholde, renholde, vedligeholde og nedtage de fornødne  

 sikkerhedsforanstaltninger, og i hvilket tidsrum dette gælder.
7.2 Hvad skal med i udbudsmaterialet? Normalt bør afgrænsning af sikkerhedsopgaverne på fællesområderne allerede  

 finde sted i udbudsmaterialet, således at sikkerhedsudgifter er omfattet af  

 tilbudssummerne.
 Det skal angives, for hvilket tidsrum ansvaret for  

 sikkerhedsforanstaltninger påhviler den enkelte entreprenør, idet der skal  

 foreligge aftale om, hvorledes pligterne fordeles.
 Eventuelt kan bygherren i udbudsmaterialet bestemme, at et fællesområde på  

 et vist tidspunkt, fx ved en fagentreprises afslutning, sikkerhedsmæssigt  

 skal overgå til en anden entreprenør.
Bygherren bør ved udbuddet betinge sig, at han skal have besked, så snart  

 en entreprenør på byggepladsen anvender underentreprenører.
Bygherrens  

 koordineringspligt for så vidt angår sikkerhedsmøder m.v. omfatter som før  

 nævnt alle byggepladsens arbejdsgivere - herunder underentreprenører.
4 7.3 Efterfølgende aftaler m.v.
Det skal til enhver tid være muligt for Arbejdstilsynets tilsynsførende at  

 få oplysning om, hvem der har pligt til at sørge for  

 sikkerhedsforanstaltningerne.
Hvis spørgsmålet om afgrænsning m.v. ikke er  

 afgjort i udbudsmaterialet, vil det være nødvendigt, at bygherren efter at  

 have indgået de fornødne aftaler kan redegøre for, hvem  

 sikkerhedsforanstaltningerne påhviler.
 Inden arbejdet sættes i gang samt løbende under byggeriet, bør bygherren  

 sammen med de antagne entreprenører foretage en samlet gennemgang af  

 sikkerhedsarbejdet i fællesområderne for at opnå entreprenørernes tiltrædelse  

 af, at der ikke er tvivl om afgrænsningen mellem de enkelte entreprenørers  

 sikkerhedsområder.
 Den enkelte arbejdsgiver skal, når han gør brug af underentreprenører,  

 sørge for at få bragt på det rene, hvem sikkerhedsopgaverne påhviler.  

 Entreprenøren er ansvarlig i forhold til sine underentreprenører på samme  

 måde, som bygherren er ansvarlig i afgrænsningsspørgsmål i forhold til de  

 entreprenører, med hvem han træffer aftale.
8. Koordineringen, mens bygge riet er i gang Bygherrens koordinering skal ske ved sikkerhedsmøder og ved personlig  

 kontakt.
 8.1 Sikkerhedsmøder m.v.
 Koordineringen omfatter følgende:
8.1.1 Sikkerhedsmøder At indkalde til og udarbejde dagsorden til samt at deltage i og tage  

 referat af sikkerhedsmøder.
Referatet sendes til mødedeltagerne, alle  

 arbejdslederne, alle de beskæftigede virksomheder, alle sikkerhedsgrupperne  

 samt eventuelle tillidsrepræsentanter.
De enkelte entreprenører bør oplyse  

 over for bygherren, hvem der skal have referaterne.
Der skal afholdes  

 ordinære sikkerhedsmøder mindst 1 gang om måneden, fx i forbindelse med  

 byggemøder, og der skal indkaldes i god tid i forvejen.
 I møderne deltager bygherren, entreprenørerne eller disses repræsentanter  

 og sikkerhedsgrupperne på arbejdsstedet.
 Der afholdes ekstraordinære møder, når der indtræffer alvorlige ulykker,  

 alvorlige forgiftninger eller andre sundhedsskader eller tilløb hertil, samt  

 når der i øvrigt er begrundet behov herfor.
8.1.2 Sikkerhedsrådsmøder At sørge for indkaldelse og afholdelse af sikkerhedsrådsmøder efter samme  

 retningslinier som ovenfor.
Sikkerhedsrådet skal endvidere afholde møde med  

 samtlige sikkerhedsgrupper mindst en gang i kvartalet.
Sikkerhedsråd skal  

 oprettes ved bygge- og anlægsarbejder, hvor der i en periode på 4 uger eller  

 derover sammenlagt er beskæftiget flere end 100 ansatte, medmindre  

 Arbejdstilsynet skønner, at sikkerhedsarbejdet kan koordineres ved  

 almindelige sikkerhedsmøder.
Sikkerhedsrådet har samme funktioner som  

 sikkerhedsmøderne ovenfor.
Sikkerhedsrådet består af bygherren samt repræsentanter for arbejdsstedets  

 sikkerhedsrepræsentanter, arbejdsgivere og arbejdsledere.
Arbejdsstedets  

 sikkerhedsrepræsentanter vælger imellem sig to medlemmer, og arbejdsgiverne  

 og arbejdslederne vælger imellem sig hver 1 medlem til sikkerhedsrådet, hvori  

 bygherren indtræder som formand.
8.2 Hvad skal bygherren eller koordina toren nærmere sørge for? Han skal løbende skaffe sig oversigt over antallet af beskæftigede og  

 antallet af arbejdsgivere på byggepladsen og sørge for, at koordineringen  

 træder i kraft, når bemandingen på pladsen kræver det, jf. pkt. 1, afsnit 1.  

 Det er normalt nødvendigt, at det allerede i udbudsmaterialet er betinget, at  

 entreprenørerne løbende oplyser antallet af beskæftigede.
Opgaven består desuden i at modtage besked om sikkerhedsmangler i  

 fællesområderne og give meddelelsen herom videre til den af entreprenørerne,  

 som har sikkerheden på det pågældende område som et led i sin ydelse.
Denne  

 entreprenør skal så udbedre manglen.
Henvendelser til bygherren om mangler  

 ved sikkerhedsforanstaltninger i fællesområderne vil naturligt kunne  

 behandles på sikkerhedsmøderne.
I tilfælde, hvor der er tale om  

 sikkerhedsforanstaltninger, der ikke kan opsættes, må bygherren dog henvende  

 sig direkte til entreprenøren om at få manglen udbedret.
Oplysninger om  

 mangler kan komme fra Arbejdstilsynet eller sikkerhedsrepræsentanterne eller  

 andre.
Hvis en koordinator modtager besked om, at der arbejder flere  

 arbejdsgivere på et område, der ikke ifølge projektet er fællesområde, skal  

 han gøre bygherren opmærksom herpå.
Denne skal herefter foretage den  

 nødvendige afgrænsning.
Indtil afgrænsningen er foretaget er bygherren ansvarlig for  

 koordineringen på sådanne fællesområder.
Når en entreprenør bruger  

 underentreprenører, er disse som nævnt omfattet af koordineringen, og det  

 beror på entreprenørernes aftaler med underentreprenørerne, hvilke  

 sikkerhedsforanstaltninger en underentreprenør skal tilvejebringe og  

 vedligeholde.
 Bygherren skal normalt henvende sig til den entreprenør, inden for hvis  

 entreprise det pågældende sikkerhedsarbejde skal udføres, når der er mangler  

 i sikkerhedsforanstaltningerne, eller når der skal gives pålæg om udbedring.  

 Han kan dog også henvende sig direkte til underentreprenøren, når der er tale  

 om udbedring af sikkerhedsforanstaltninger, der ikke kan opsættes på grund af  

 sikkerheds- og sundhedsmæssige risici.
Det er den enkelte entreprenør, der skal sørge for at kontrollere, at  

 manglerne udbedres.
Den der opdager, at tingene ikke er bragt i orden, bør  

 rejse spørgsmålet på sikkerhedsmøderne, hvad enten der er tale om bygherren,  

 en anden entreprenør eller fx medlemmer af sikkerhedsgrupper.
 Bygherren må kunne pege på den, som det pågældende sikkerhedsarbejde  

 påhviler, fx hvis der opstår strid på byggepladsen om sikkerhedsarbejdets  

 omfang og udførelse, men det er ikke et led i koordineringen at være opmand.
Den enkelte entreprenør har som arbejdsgiver fortsat ansvaret for, at hans  

 folk arbejder under sikkerheds- og sundhedsmæssigt forsvarlige forhold.
Den,  

 der står for koordineringen, har hverken ret eller pligt til at gå ind i  

 selve udførelsen af sikkerhedsarbejdet, fx ved at udstede påbud om, hvordan  

 sikkerhedsarbejdet skal gribes an.
9. Afsluttende bemærkninger Bestemmelserne om de enkelte virksomheders sikkerhedsarbejde i  

 bekendtgørelsen om sikkerhedsorganisation er stadig det væsentligste grundlag  

 for sikkerheden på arbejdspladsen, men kan ikke fuldt ud dække behovet, når  

 der er tale om fællesområdewr.
Det er Arbejdstilsynet erfaring, at der ofte  

 er problemer lpå disse områder.
Men koordineringen er i første række et  

 supplement til de enkelte arbejdsgiveres sikkerhedsarbejde og behøver ikke at  

 blivew nogen omfattende eller bekostelig opgave, særlig ikke hvis der er sket  

 en nøje afgrænsning i udbudsmaterialet.
