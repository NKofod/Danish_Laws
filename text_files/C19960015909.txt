 1. Finansministeriet og centralorganisationerne har  

 den 21. oktober 1996 indgået aftale om tilrettelæggelse af arbejdstiden med  

 henblik på implementering af Rådets direktiv 93/104/EF af 23. november 1993  

 om visse aspekter i forbindelse med tilrettelæggelse af arbejdstiden (EFT nr.  

 L 307, s.18).
2. Ad § 1, stk. 3 Arbejdstidsdirektivet finder ikke anvendelse, når særlige forhold i  

 tilknytning til visse specifikke aktiviteter i den offentlige tjeneste,  

 f.eks. i de væbnede styrker eller inden for politiet, eller til visse  

 specifikke aktiviteter i civilbeskyttelsestjenesterne på afgørende vis taler  

 imod dets anvendelse, jf. artikel 1, stk. 3, i arbejdstidsdirektivet, der  

 henviser til artikel 2 i Rådets direktiv 89/391/EØF af 12. juni 1989 om  

 iværksættelse af foranstaltninger til forbedring af arbejdstagernes sikkerhed  

 og sundhed under arbejdet (EFT nr.
L 183, s.1). Ansatte er derfor ikke  

 omfattet af aftalen, når de er beskæftiget med disse aktiviteter.
3. Ad § 1, stk. 4 og 5 I henhold til arbejdstidsdirektivets artikel 1, stk. 3, undtages endvidere  

 en række nærmere opregnede aktiviteter fra direktivets anvendelsesområde.
 Ifølge Kommissionens fortolkning indebærer denne bestemmelse ikke alene,  

 at ansatte, der konkret beskæftiges med de pågældende aktiviteter, undtages,  

 men tillige, at hele sektorer, der primært beskæftiger sig med de pågældende  

 aktiviteter, falder uden for direktivets dækningsområde, dvs. også for så  

 vidt angår f.eks. administrative medarbejdere, der kun indirekte er  

 beskæftiget med sådanne aktiviteter.
 Ansatte i styrelser eller institutioner, hvis hovedaktivitet kan  

 henføres under vej-, luft, sø- og jernbanetransport, sejlads ad indre  

 vandveje, havfiskeri og andre aktiviteter på havet, er derfor ligeledes  

 undtaget fra aftalen.
 Herudover er læger under uddannelse undtaget fra aftalen, jf.  

 arbejdstidsdirektivets artikel 1, stk. 3.
4. Ad § 2 I relation til definitionen af begrebet arbejdstid bemærkes, at  

 arbejdsfri ophold, jf. § 7 i aftale af 23. oktober 1995 om arbejdstidsregler  

 for tjenestemænd (* 3), betragtes som arbejdstid, i det omfang de pågældende  

 perioder medregnes helt eller delvis i arbejdstidsopgørelsen.
 Vedrørende arbejdstid og hviletid henvises i øvrigt til de  

 til enhver tid gældende afgrænsninger fastsat i henhold til  

 arbejdsmiljøloven.
5. Ad § 4 Der er ikke med bestemmelsen tilsigtet nogen ændring af hidtil gældende  

 regler om pausers eventuelle medregning i arbejdstiden.
6. Ad § 5 Der er ikke med bestemmelsen tilsigtet nogen ændring af hidtil gældende  

 regler og henstillinger om, at overarbejde så vidt muligt bør undgås, og om  

 at overarbejde bør honoreres i form af afspadsering.
7. Ad § 6 Ved opgørelsen af den normale arbejdstid for natarbejdere, jf. stk. 1,  

 opgøres gennemsnittet over en periode på 4 måneder, hvori indgår samtlige  

 periodens dage, ekskl. de ugentlige fridøgn.
 I henhold til arbejdstidsdirektivets artikel 9 skal der tilbydes  

 natarbejdere gratis helbredskontrol, inden de begynder beskæftigelse ved  

 natarbejde og derefter med regelmæssige mellemrum.
Parterne har ved aftalens indgåelse lagt til grund, at spørgsmålet om den  

 nævnte helbredskontrol reguleres af arbejdsmiljølovgivningen.
Aftalen  

 indeholder derfor ikke bestemmelser herom.
8. Specielt ad § 4, stk. 2, § 5, stk. 4, og § 6, stk.  

 3 De omhandlede bestemmelser fastsætter undtagelser fra bestemmelserne om  

 pauser samt om maksimering af den ugentlige arbejdstid og af arbejdstiden for  

 natarbejdere.
 Undtagelserne omfatter personalegrupper med egentlige ledelsesbeføjelser,  

 samt andre grupper, der selv har væsentlig indflydelse på  

 arbejdstilrettelæggelsen, typisk medarbejdere uden højeste arbejdstid, f.eks.  

 forskere og fuldmægtige.
 9. Cirkulæret har virkning fra 23. november 1996.
Finansministeriet, den 28. oktober 1996 P.M.V.
 E.B.
Eva Hoff Sonne Bilag AFTALE OM VISSE ASPEKTER I FORBINDELSE MED TILRETTELÆGGELSE AF ARBEJDSTIDEN Med henblik på implementering af Rådets direktiv 93/104/EF af 23. november  

 1993 om visse aspekter i forbindelse med tilrettelæggelse af arbejdstiden  

 aftales følgende:
Anvendelsesområde § 1.  Aftalen gælder for tjenestemænd og  

 tjenestemandslignende ansatte samt for ansatte omfattet af overenskomster  

 indgået på den ene side af eller efter bemyndigelse fra Finansministeriet og  

 på den anden side af de underskrivende centralorganisationer eller  

 organisationer, der er tilsluttet disse.
 Stk. 2.  Aftalens bestemmelser finder anvendelse, i det  

 omfang der ikke i de enkelte kollektive aftaler, overenskomster mv. er  

 fastsat regler, der som minimum giver de ansatte tilsvarende rettigheder.
 Stk. 3.  Aftalen finder ikke anvendelse, når særlige  

 forhold i tilknytning til visse specifikke aktiviteter i den offentlige  

 tjeneste, f.eks. i de væbnede styrker eller inden for politiet, eller til  

 visse specifikke aktiviteter i civilbeskyttelsestjenesterne på afgørende vis  

 taler herimod, jf. artikel 2 i Rådets direktiv 89/391/EØF af 12. juni 1989 om  

 iværksættelse af foranstaltninger til forbedring af arbejdstagernes sikkerhed  

 og sundhed under arbejdet samt artikel 1, stk. 3, i arbejdstidsdirektivet.
 Stk. 4.  Undtaget fra aftalen er endvidere ansatte, der  

 er beskæftiget med vej-, luft- og jernbanetransport, med søtransport og andre  

 aktiviteter på havet eller sejlads ad indre vandveje, samt læger under  

 uddannelse.
 Stk. 5.  For institutioner, hvis hovedaktivitet er af  

 den i stk. 4 nævnte art, gælder undtagelsen for samtlige ansatte, uanset om  

 de pågældende medarbejdere konkret udfører arbejdsopgaver, der i sig selv kan  

 henregnes under de omhandlede aktiviteter.
Definition af aftalens begreber § 2.  I denne aftale defineres:
Daglig og ugentlig hviletid § 3.  Den daglige og ugentlige hviletid fremgår af  

 arbejdsmiljølovgivningen samt af de aftaler om hviletid og fridøgn, der  

 indgås i tilknytning hertil.
Pauser § 4.  En ansat, hvis daglige arbejdstid overstiger 6  

 timer, har ret til en pause af et sådant omfang og med en sådan placering  

 inden for arbejdsdagen, at formålet med pausen tilgodeses.
 Stk. 2.  Bestemmelsen i stk. 1 finder ikke anvendelse  

 for 1) ansatte, hvis arbejdstid som følge af særlige træk ved det udførte  

 arbejde ikke kan måles og/eller fastsættes på forhånd 2) ansatte, der selv  

 har væsentlig indflydelse på arbejdets tilrettelæggelse.
Ugentlig arbejdstid § 5.  Den gennemsnitlige ugentlige arbejdstid  

 reguleres af de enkelte overenskomster, aftaler mv.
 Stk. 2.  Den gennemsnitlige arbejdstid i løbet af en  

 syvdages periode må dog ikke overstige 48 timer, inkl. overarbejde, beregnet  

 over en periode på 4 måneder.
 Stk. 3.  Hvis arbejdstiden i henhold til overenskomst,  

 aftale mv. opgøres over en periode, der overstiger 4 måneder, træder denne  

 periode i stedet for den i stk. 2 nævnte opgørelsesperiode, dog således at  

 perioden maksimalt kan udgøre 12 måneder.
 Stk. 4.  Bestemmelserne i stk. 2 og 3 finder ikke  

 anvendelse for 1) ansatte, hvis arbejdstid som følge af særlige træk ved det  

 udførte arbejde ikke kan måles og/eller fastsættes på forhånd 2) ansatte, der  

 selv har væsentlig indflydelse på arbejdets tilrettelæggelse.
Natarbejde § 6.  Den normale arbejdstid for natarbejdere må i  

 gennemsnit beregnet over en periode på 4 måneder ikke overstige 8 timer pr.  

 periode på 24 timer.
 Stk.2.  Natarbejdere med særlig risikofyldt  

 beskæftigelse eller beskæftigelse, der indebærer en betydelig fysisk eller  

 psykisk belastning, jf. arbejdsmiljølovens § 57, må ikke arbejde mere end 8  

 timer inden for en 24 timers periode, i hvilken de udfører natarbejde.
 Stk. 3.  Bestemmelserne i stk. 1 og 2 finder ikke  

 anvendelse for 1) ansatte, hvis arbejdstid som følge af særlige træk ved det  

 udførte arbejde ikke kan måles og/eller fastsættes på forhånd 2) ansatte, der  

 selv har væsentlig indflydelse på arbejdets tilrettelæggelse.
 Stk. 4.  En natarbejder, der har helbredsproblemer, som  

 påviseligt skyldes natarbejdet, skal i videst muligt omfang overføres til  

 passende dagarbejde.
Fravigelser fra aftalens bestemmelser § 7.  Vedkommende ministerium, styrelse eller  

 institution kan efter aftale med de(n) pågældende personaleorganisation(er)  

 eller disses lokale repræsentanter fravige aftalens bestemmelser inden for de  

 rammer, der er fastsat i artikel 17 i direktivet om visse aspekter i  

 forbindelse med tilrettelæggelse af arbejdstiden.
 Stk. 2.  Hvis der ikke lokalt kan opnås enighed om  

 fravigelser af den i stk. 1 nævnte karakter, kan spørgsmålet, hvis en af  

 parterne måtte ønske det, henvises til forhandling mellem Finansministeriet  

 og den/de berørte centralorganisation(er).
Ikrafttræden og opsigelse § 8.  Aftalen træder i kraft den 23. november 1996.
 Stk. 2.  Aftalen kan opsiges skriftligt med 3 måneders  

 varsel til en 1. april.
