I.
Orientering Denne At-cirkulæreskrivelse erstatter At-cirkulæreskrivelse nr. 9/89, idet  

 der er tilføjet en ny fremgangsmåde til inddækning af asbestholdige  

 eternittage.
I konkrete sager om to bestemte fremgangsmåder at inddække asbestholdige  

 eternittage på, har direktoratet fastslået, at de pågældende metoder ikke  

 omfatter arbejde med asbest eller asbestholdigt materiale, og at metoderne i  

 øvrigt kan anvendes uden risiko for frigivelse af asbestfibre til  

 omgivelserne, jf.
Arbejdsministeriets bekendtgørelse nr. 660 af 24. september  

 1986 om asbest §1, stk.1 med senere ændringer.
 Fremgangsmåderne er følgende:
A.
Bølgeeternittag Metode 1 Eksisterende skruer i taget løsnes og der skydes beslag hen over skruerne.  

 Skruerne fastgøres igen.
Lægter fastgøres til beslagene, og oven på lægterne  

 lægges så et nyt tag.
Metode 2 Lægter placeres med en indbyrdes passende afstand i bølgedalen på  

 eksisterende eternittage.
Lægterne fastgøres udelukkende med selvskærende  

 skruer gennem bølgeeternitten til underliggende eksisterende trælægte.
Der  

 kan dog forbores huller i de overliggende lægter, men ikke i selve  

 bølgeeternitten.
Oven på lægterne lægges så et nyt tag.
B.
Skifertag Metode 2 Lægter placeres med en indbyrdes passende afstand på eksisterende  

 skifertag.
Lægterne fastgøres udelukkende med selvskærende skruer gennem  

 eternitskiferen til underliggende eksisterende trælægte.
Der kan dog forbores  

 huller i de overliggende lægter, men ikke i selve skiferen.
Oven på lægterne  

 lægges så et nyt tag.
 Baggrunden for vurderingen af, at de pågældende metoder ikke omfatter  

 arbejde med asbest eller asbestholdigt materiale er, at der kun sker den oven  

 for skitserede behandling af bølgeeternit-/skifertage og ikke nogen  

 yderligere bearbejdning af selve tagpladerne, som kan give anledning til  

 støvdannelse, som fx. brug af boremaskine eller vinkelsliber, samt anvendelse  

 af normale søm og skruer.
II.
Instruktion Ovenstående skal lægges til grund ved kredsens vejledning og  

 administration af asbestbekendtgørelsen.
