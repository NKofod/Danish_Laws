Fremsat den 11. marts 2005 af Morten Homann (SF),  

 Jens Peter Vernersen (S)  

 og Henrik Sass Larsen (S) Forslag til Lov  

 om ændring af afskrivningsloven og tonnageskatteloven (Lukning af  

 skattehul vedrørende fortjeneste ved afståelse og annullering af  

 skibskontrakter  

 og kontrakter på levering af aktiver omfattet af afskrivningsloven) § 1 I lov om skattemæssige afskrivninger (afskrivningsloven),  

 jf. lovbekendtgørelse nr. 976 af 21. september 2004, foretages følgende  

 ændring:
 1.  

  

 Efter §  

 39 indsættes som ny paragraf:
»§ 39 A.  

  

 I tilfælde af salg af retten i henhold til kontrakt om bygning af et skib  

 eller  

 kontrakt om levering af andet afskrivningsberettiget aktiv skal fortjeneste  

 eller tab herved tages i betragtning ved opgørelsen af sælgerens  

 skattepligtige  

 indkomst for det indkomstår, hvori salget sker.
Har forskudsafskrivning  

 fundet  

 sted, skal de foretagne forskudsafskrivninger tages i betragtning ved  

 opgørelsen  

 af avance eller tab.« § 2 I lov om beskatning af rederivirksomhed  

 (tonnageskatteloven), jf. lovbekendtgørelse nr. 831 af 2. august 2004,  

 foretages følgende ændring:
 1.  

  

 I  

  

 § 18, stk. 1, 1. pkt.,  

  

 indsættes efter  

 »skibe«: »og kontrakter om bygning af skibe«.
§ 3 Stk. 1.  

  

 Loven træder i  

 kraft dagen efter bekendtgørelsen i Lovtidende og har virkning for afståelse  

 og  

 annullering af kontrakter foretaget efter den 11. marts 2005.
Bemærkninger til lovforslaget Almindelige bemærkninger Lovforslaget er en genfremsættelse af lovforslag nr.
L 159,  

 folketingsåret 2004-05, 1. samling (se Folketingstidende tillæg A side 4789  

 og  

 4791).
 Lovforslaget går ud på at lukke to huller i afskrivningsloven og  

 tonnageskatteloven.
 Ligningsrådet har ved afgivelse af bindende forhåndsbesked den  

 17. august 2004 udtalt, at et rederiselskab kan afhænde sin skibskontrakt  

 uden  

 beskatning af avancen ved denne afhændelse, idet der ikke er tale om en  

 afhændelse omfattet af statsskattelovens bestemmelser om næring, og der er  

 ikke  

 i den nuværende afskrivningslov hjemmel til beskatning ved afståelse af en  

 sådan kontrakt, idet der ikke i den nuværende afskrivningslov er videreført  

 den  

 bestemmelse, der i den tidligere afskrivningslovs § 17 indeholdt hjemmel til  

 beskatning af avance ved afståelse af en sådan skibskontrakt.
 Det må anses som en fejl, at der ikke er en sådan bestemmelse i  

 den nye afskrivningslov.
Det må anses som et hul i skattelovgivningen, at der kan opnås  

 en skattefri avance ved afståelse af skibskontrakter.
Hullet understreges  

 desuden af, at et rederi let vil kunne få fradrag ved tab på skibskontrakten,  

 idet rederiet blot kan overtage skibet og derefter afhænde dette med det  

 opståede tab, der herefter er fradragsberettiget.
 I dag, hvor der er stærk efterspørgsel på ny tonnage, må det  

 anses for særlig påkrævet med en hjemmel til beskatning af avancer, idet der  

 ellers ved salg af kontrakter og indgåelse af nye kontrakter med andre  

 værfter  

 kan realiseres store skattefri gevinster.
Det er først og fremmest skibskontrakter, der giver mulighed for  

 at opnå skattefri gevinster.
Der er dog heller ikke lovhjemmel til beskatning  

 af avance på kontrakter om levering af andre afskrivningsberettigede aktiver,  

 herunder maskiner, byggeprojekter m.v., når skatteyder ikke driver næring med  

 handel med maskiner eller handel med ejendomme.
 Det er derfor fundet hensigtsmæssigt at gøre den nye bestemmelse  

 noget bredere end bestemmelsen i den afskrivningslov, der gjaldt før 1999.
 I Ligningsrådets afgørelse er det samtidig afgjort, at der ikke  

 er tale om en kontrakt, der beskattes efter reglerne i kursgevinstloven.
 Ved vedtagelsen af tonnageskatteloven var det forudsat, at  

 kontrakterne var omfattet af kursgevinstlovens regler om finansielle  

 kontrakter.
 Der er derfor behov for at indføre hjemmel til beskatning af  

 avance på skibsbygningskontrakter i tonnageskatteloven.
Et rederi bør ikke kunne opnå en skattefri gevinst ved salg af en  

 skibskontrakt under tonnageskatteloven.
Tonnageskattelovens lempelige  

 beskatning er møntet på rederidrift, men salg af en skibskontrakt inden  

 skibets  

 levering er jo netop ikke rederidrift.
 Tonnageskattelovens § 18 bestemmer da også, at gevinst ved salg  

 af skibe skal beskattes fuldt ud, og det vil derfor være naturligt, at der  

 tilsvarende skal medregnes fortjeneste ved salg af en skibskontrakt.  

 Bestemmelsen i tonnageskattelovens § 18 foreslås derfor udvidet til at  

 omfatte  

 avance ved salg af skibskontrakter.
 Da der ved ligningsrådets bindende forhåndsbesked er åbnet op  

 for udnyttelsen af det anførte hul, foreslås det, at de nye regler træder i  

 kraft ved salg af skibskontrakter m.v. fra lovforslagets fremsættelsesdag.
Provenumæssige konsekvenser Forslaget har karakter af en værnsregel, der skal forhindre et  

 utilsigtet provenutab.
Erhvervsmæssige og erhvervsadministrative  

 konsekvenser Forslaget skønnes ikke at have konsekvenser for de  

 erhvervsmæssige vilkår, idet der lukkes et utilsigtet hul i  

 skattelovgivningen.
Administrative konsekvenser Forslaget skønnes ikke at have konsekvenser af betydning for  

 administrationen, idet der lukkes et utilsigtet hul i lovgivningen.
Miljømæssige konsekvenser Lovforslaget anses ikke for at indeholde miljømæssige konsekvenser.
Forholdet til EU-retten Lovforslaget skønnes ikke at indeholde EU-retlige aspekter.
Bemærkninger til lovforslagets enkelte bestemmelser Til § 1 Der foreslås indført den bestemmelse, der var gældende i den  

 tidligere afskrivningslovs § 17. Det foreslås dog, at den ikke kun skal gælde  

 for kontrakter om bygning af skibe, men også for kontrakter om levering af  

 maskiner og udstyr samt afskrivningsberettigede bygninger.
 Den foreslåede bestemmelse vil blive omfattet af  

 afskrivningslovens §§ 47 og 48, hvilket betyder, at afhændelse ikke kun  

 omfatter salg, men også andre former for afhændelse, jf. afskrivningslovens §  

 47, og at forsikrings- og erstatningssummer, herunder  

 ekspropriationserstatninger, behandles som salgssummer, jfr.  

 afskrivningslovens  

 § 48. Vederlag for en afhændet skibskontrakt eller entreprisekontrakt vil  

 således være omfattet, ligesom erstatning ved leverandørens annullering af  

 kontrakten vil blive beskattet som afhændelse af kontrakten.
Til § 2 Tonnageskattelovens § 18 indeholder i dag en bestemmelse om, at  

 der fuldt ud sker beskatning af avance ved salg af skib, men at der i denne  

 avance kan fratrækkes tab på skibe, der erhverves og videresælges inden for  

 samme indkomstår.
Gevinst ved videresalg af skibe med fortjeneste, inden der  

 foretages skattemæssige afskrivninger, anses altså for en skattepligtig  

 finansiel indtægt.
 Reglen betyder desuden, at et potentielt tab på en skibskontrakt  

 kan anvendes til at skabe et skattemæssigt fradragsberettiget tab, ved at der  

 sker levering af skibet til den tabsgivende kontraktsum, men at skibet  

 herefter  

 afhændes til tredjemand, med henblik på at der derved konstateres et tab på  

 skibet, og dette tab er skattemæssigt fradragsberettiget i anden avance, jf.  

 den nuværende formulering af tonnageskatteloven.
Avancebegrebet i tonnageskatteloven er identisk med  

 avancebegrebet i afskrivningsloven.
Det betyder, at afhændelse ikke kun  

 omfatter salg, men også andre former for afhændelse, jf. afskrivningslovens §  

 47, og forsikrings- og erstatningssummer, herunder  

 ekspropriationserstatninger,  

 behandles som salgssummer, jf. afskrivningslovens § 48.
Til § 3 Det foreslås, at de nye regler har virkning for overdragelse af  

 skibskontrakter og annullering af kontrakter m.v., der sker fra fremsættelsen  

 af lovforslaget.
Skriftlig fremsættelse Morten Homann  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af afskrivningsloven og tonnageskatteloven. (Lukning af skattehul  

 vedrørende  

 fortjeneste ved afståelse og annullering af skibskontrakter og kontrakter på  

 levering af aktiver omfattet af afskrivningsloven).
(Lovforslag nr.
L 126).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget § 18.  

  

 Avancer ved  

 afhændelse af skibe, der helt eller delvis omfattes af  

 tonnageskatteordningen,  

 medregnes i rederiets skattepligtige indkomst.
§ 1 I lov om skattemæssige afskrivninger  

 (afskrivningsloven), jf. lovbekendtgørelse nr. 976 af 21. september 2004,  

 foretages følgende ændring:
 1.  

  

 Efter §  

 39 indsættes som ny paragraf:
»§  

 39 A.  

  

 I tilfælde af salg af retten i  

 henhold til kontrakt om bygning af et skib eller kontrakt om levering af  

 andet afskrivningsberettiget aktiv skal fortjeneste eller tab herved tages i  

 betragtning ved opgørelsen af sælgerens skattepligtige indkomst for det  

 indkomstår, hvori salget sker.
Har forskudsafskrivning fundet sted, skal de  

 foretagne forskudsafskrivninger tages i betragtning ved opgørelsen af avance  

 eller tab.« § 2 I lov om beskatning af rederivirksomhed  

 (tonnageskatteloven), jf. lovbekendtgørelse nr. 831 af 2. august 2004,  

 foretages følgende ændring:
 1.  


  

 I § 18, stk. 1, 1. pkt.,  

  

 indsættes  

 efter »skibe«: »og kontrakter om bygning af skibe«.
§ 3 Stk. 1.  

  

 Loven træder i  

 kraft dagen efter bekendtgørelsen i Lovtidende og har virkning for afståelse  

 og annullering af kontrakter foretaget efter den 11. marts 2005.
