 Cirkulæreskrivelse af 14.05.1993 om  

 udbetaling af godtgørelse til umyndige HIV-positive blødere,  

 transfusionssmittede, m.fl.
 I cirkulæreskrivelse af 11. december 1992 har  

 Civilretsdirektoratet givet nærmere retningslinier og frigivelse af  

 godtgørelse til umyndige HIV-smittede blødere og  

 transfusionssmittede.
 Ved lov nr. 217 af 28. april 1993 om udbetaling af  

 godtgørelse til umyndige HIV-smittede blødere og  

 transfusionssmittede.
Ved lov nr. 217 af 28. april 1993 om udbetaling af  

 godtgørelse til umyndige HIV-positive blødere,  

 transfusionssmittede m.fl., der trådte i kraft den 30. april 1993, er  

 det bestemt, at den kulancemæssige godtgørelse til umyndige  

 HIV-smittede blødere og transfusionssmittede samt til umyndige  

 HIV-positive ægtefæller eller samlevere udbetales til  

 værgens bestyrelse og rådighed.
Endvidere fremgår det af  

 loven, at hverken §§ 47 og 51 i myndighedsloven eller lov om anbringelse og  

 bestyrelse af umyndiges midler m.v. finder anvendelse ved udbetaling af  

 godtgørelse til værgens bestyrelse og rådighed.
I lovens § 4 og § 5 er det nærmere angivet, hvilke  

 dispositioner, der kræver statsamtets samtykke.
Ifølge  

 bemærkningerne til lovforslaget vil det blive henstillet til  

 statsamterne, at ansøgninger om tilladelse til de nævnte  

 dispositioner skal behandles forlods og så hurtigt som muligt.
 I den anledning skal Civilretsdirektoratet anmode om, at  

 ansøgninger om tilladelse til de i § 4 og § 5 nævnte  

 dispositioner behandles forlods og så hurtigt som muligt.
 Cirkulæreskrivelsen af 11. december 1992  

 ophæves.
 Et eksemplar af loven vedlægges.
Civilretsdirektoratet, den 14. maj  

 1993 Bilag Lov nr. 217 af 28. april 1993.
 Lov om udbetaling af godtgørelse til umyndige HIV-positive  

 blødere, transfusionssmittede m.fl.
