 Kirkeministeriet har i henhold til § 45, stk. 2, i lov om tjenestemænd i  

 staten, folkeskolen og folkekirken indgået vedlagte aftale af 10. september  

 1980 med Statstjenestemændenes Centralorganisation II om højeste arbejdstid  

 for kirkegårdsassistenter.
 Nærværende cirkulære bedes bekendtgjort for provstiudvalgene og for  

 kirkegårdsbestyrelser, under hvilke der er ansat kirkegårdsassistenter.
 P.M.V.
 E.B.
K.
BAGGER Bilag 1.
Aftale om højeste arbejdstid for kirkegårdsassistenter.
I medfør af §45,  

 stk. 2, i lov om tjenestemænd i staten, folkeskolen og folkekirken indgås  

 følgende aftale:
 § 1. For kirkegårdsassistenter ved de af menighedsrådene bestyrede  

 kirkegårde udgør den højeste arbejdstid 160 timer for en periode af 4 uger.
 Stk. 2. Den højeste arbejdstid beregnes som gennemsnitlig 8 timer  

 (såfremt kirkegårdsassistenten har en seksdagsarbejdsuge dog 6 timer, 40  

 minutter) pr. dag for den enkelte periode efter dennes dageantal med fradrag  

 af feriedage og fridage.
 § 2. Ved beregning af den højeste arbejdstid medtages sygedage i  

 dageantallet, idet den tjeneste, der skulle være udført den pågældende dag,  

 samtidig medregnes i arbejdstidsopgørelsen.
 § 3. Tjeneste på mistede fridage, der senere erstattes med andre fridage,  

 modregnes i arbejdstidsopgørelsen, og den mistede fridag fradrages ikke i  

 periodens dageantal.
Stk. 2. Tjeneste på mistede fridage, der senere erstattes med kontan t betaling, medregnes ikke i arbejdstidsopgørelsen, ligesom den fastsatte  

 højeste arbejdstid for perioden forbliver uændret.
 Stk. 3. Fridage, der gives som erstatning for mistede fridage, fradrages  

 ikke i periodens dageantal, og i arbejdstidsopgørelsen medregnes det antal  

 timer, som erstatningsfriheden berettiger til, dog højst et antal timer  

 svarende til den tjeneste, som kirkegårdsassistenten frigøres for den  

 pågældende dag.
§ 4. Ved arbejdstid forstås tiden mellem mødetid på arbejdsstedet (det  

 beordrede mødested) og det tidspunkt, da tjenestemanden atter kan forlade  

 dette, dog med fradrag af hvilepauser på 1/2 time eller derover.
Ved  

 hvilepauser forstås sådanne afbrydelser i tjenesten, i hvilke  

 kirkegårdsassistenten kan forlade arbejdsstedet.
 § 5. Når kirkegårdsassistenten i en del af arbejdstiden må opholde sig på  

 tjenestedet for at være til rådighed, medregnes kun 3/4 af rådighedstiden som  

 tjeneste.
 § 6. Nærværende aftale træder i kraft straks.
København, den 10. september 1980 Statstjenestemændenes  

 Centralorganisation II Kirkeministeriet P.M.V.
 E.B.
