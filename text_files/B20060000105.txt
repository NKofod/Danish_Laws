Bekendtgørelse om  

 Landsbyggefondens refusion af statens udgifter til ydelsesstøtte I medfør af § 102 i lov om almene boliger m.v., jf.  

 lovbekendtgørelse nr. 610 af 21. juni 2005, som ændret ved § 1 i lov nr.  

 1421 af 21. december 2005, fastsættes følgende:
§ 1.  

  

 Denne bekendtgørelse gælder for opgørelse og beregning af Landsbyggefondens  

 refusion af en andel af statens udgifter til ydelsesstøtte til etablering af  

 almene boliger, hvortil kommunerne meddeler eller har meddelt tilsagn efter  

 lovens § 115, § 117 og kap. 9 a i 2005 og 2006, jf. lovens  

 § 92  

 a.
Tilsagn efter § 115, stk. 4, til amtskommunale almene ældreboliger  

 omfattet af § 55, stk. 2, i bekendtgørelse om støtte til almene boliger  

 m.v., indgår dog ikke i opgørelsen af Landsbyggefondens refusion.
 § 2.  

  

 Den  

 samlede anskaffelsessum i det enkelte tilsagnsår opgøres som summen af de  

 faktiske tilsagn, som er meddelt i tilsagnsåret efter § 30 i  

 bekendtgørelse om støtte til almene boliger m.v. (skema A-tilsagn).
 Stk. 2.  

  

 Er et tilsagn  

 omfattet af stk. 1 bortfaldet inden det opgørelsestidspunkt, der er nævnt i  

 stk. 3, indgår dette tilsagn ikke i opgørelsen efter stk. 1.
 Stk. 3.  

  

 Opgørelsen af  

 anskaffelsessummen foretages pr. 20. januar året efter tilsagnsåret.
 § 3.  

  

 Ved  

 beregningen af forløbet af ydelsesstøtten anvendes de rente- og  

 inflationsforudsætninger, som ligger til grund for budgetteringen af statens  

 udgifter til ydelsesstøtte på finansloven for det år, der følger umiddelbart  

 efter tilsagnsåret.
 Stk. 2.  

  

 Ved beregningen  

 forudsættes det, at udbetaling af ydelsesstøtte påbegyndes i 1. termin i det  

 andet år efter tilsagnsåret.
 § 4.  

  

 Ved  

 beregningen af nutidsværdien af ydelsesstøtten anvendes den forudsatte  

 diskonteringsrente, som ligger til grund for budgetteringen af statens  

 udgifter  

 til ydelsesstøtte på finansloven for det år, der følger umiddelbart efter  

 tilsagnsåret.
§ 5.  

  

 Socialministeriet fastsætter Landsbyggefondens refusion.
Fastsættelsen er  

 endelig og reguleres ikke efterfølgende som følge af ændringer i de faktiske  

 anskaffelsessummer eller ændrede beregningsforudsætninger.
 § 6.  

  

 Landsbyggefonden påbegynder betalingen af refusionen på det tidspunkt, hvor  

 staten har betalt sin andel af nutidsværdien af den samlede ydelsesstøtte.  

 Landsbyggefondens årlige refusion indbetales til Økonomistyrelsen samlet  

 senest  

 den 15. august.
 § 7.  

  

 Bekendtgørelsen træder i kraft den 11. januar 2006.
 Stk. 2.  

  

 Samtidig ophæves  

 bekendtgørelse nr. 414 af 2. juni 2003 om Landsbyggefondens refusion af  

 statens  

 udgifter til ydelsesstøtte.
