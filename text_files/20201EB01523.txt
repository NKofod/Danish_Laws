Beretning afgivet af Miljø- og Fødevareudvalget den 17. juni 2021 Beretning over Forslag til folketingsbeslutning om at justere jordlove, så udenlandske kapitalfondes indflydelse mindskes [af Torsten Gejl (ALT)]:
1. Politiske bemærkninger Socialdemokratiet, Socialistik Folkeparti, Enhedslisten, Alternativet og Susanne Zimmer (UFG) Et mindretal i udvalget (S, SF, EL, ALT og Susanne Zimmer (UFG)) anerkender, at ministeren for fødevarer, landbrug og fiskeri har tilkendegivet at ville etablere en tværministeriel arbejdsgruppe, der skal beskrive og skabe overblik over gældende regler  nationale og internationale  for handel med landbrugsejendomme, og at arbejdsgruppen skal have særligt fokus på og identificere eventuelle handlemuligheder og behov for disse i forhold til opkøb af landbrugsjord af udenlandske personer eller selskaber.
Mindretallet noterer, at ministeren forventer, at en rapport fra arbejdsgruppen foreligger i løbet af første halvår af 2022, og at rapporten vil blive sendt til Miljø- og Fødevareudvalget.
Mindretallet noterer endvidere, at ministeren for fødevarer, landbrug og fiskeri løbende vil opdatere analyser om omfanget af udenlandsk ejerskab af dansk landbrugsjord.
 Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved beretningsafgivelsen ikke medlemmer i udvalget og dermed ikke adgang til at komme med politiske bemærkninger i beretningen.
2. Udvalgsarbejdet Beslutningsforslaget blev fremsat den 9. marts 2021 og var til 1. behandling den 12. maj 2021. Beslutningsforslaget blev efter 1. behandling henvist til behandling i Miljø- og Fødevareudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 1 bilag på beslutningsforslaget.
Spørgsmål Udvalget har under udvalgsarbejdet stillet 1 spørgsmål til ministeren for fødevarer, landbrug og fiskeri til skriftlig besvarelse, som ministeren har besvaret.
 P.u.v.
