 I henhold til § 5, stk. 2 og 3 samt § 15, stk. 3, i lov nr. 100 af 14.  

 marts 1979 om kliniske tandteknikere fastsættes:
 § 1.  Forinden behandling med aftagelige tandproteser  

 påbegyndes af patienter, som har bevaret et antal naturlige tænder, skal den  

 kliniske tandtekniker henvise patienten til undersøgelse og forbehandling af  

 tænder, mund og kæber hos en tandlæge.
 Stk. 2.  Til de i stk. 1 omhandlede patienter skal  

 tandproteser udføres i overensstemmelse med en behandlingsplan, der  

 fastlægges i et samarbejde mellem den kliniske tandtekniker og tandlægen.
 Stk. 3.  Uanset bestemmelsen i stk. 1 må kliniske  

 tandteknikere uden henvisning til tandlæge forny tandproteser til de i stk. 1  

 omhandlede patienter, når de pågældende patienter inden for de seneste 6  

 måneder har været undersøgt af en tandlæge, og når fornyelsen foretages i  

 overensstemmelse med den tidligere fastlagte behandlingsplan.
 § 2.  Indsættelse og korrektion af aftagelige  

 immediatproteser og aftagelige tandproteser, der fæstnes til implantater i  

 kæberne eller til elementer, som er fældet ind i kunstige tandkroner eller i  

 indlæg i de naturlige tænder, må kun foretages af kliniske tandteknikere  

 efter en tandlæges instruktion og under dennes tilsyn.
 § 3.  Overtrædelse af §§ 1 og 2 straffes med bøde.
 § 4.  Bekendtgørelsen træder i kraft den 1. oktober  

 1979.
