 Efter § 9, § 11, stk. 2, § 22 a, stk. 2, og § 26, stk. 1 og 2, i lov om  

 børnetilskud og forskudsvis udbetaling af børnebidrag, jf. lovbekendtgørelse  

 nr. 707 af 25. august 1995, som senest ændret ved lov nr. 1109 af 29.  

 december 1997, fastsættes:
Udbetaling af børnetilskud § 1.  Når det skønnes bedst for barnet, kan  

 kommunalbestyrelsen træffe afgørelse om, at børnetilskud udbetales for en  

 kortere periode end et kvartal.
 Stk. 2.  Hvis det må anses for godtgjort, at  

 børnetilskuddet ikke kommer barnet til gode ved udbetaling efter reglerne i  

 lovens § 8, kan kommunalbestyrelsen træffe afgørelse om, at børnetilskuddet  

 skal udbetales til en anden person, en bank eller lignende.
Forskudsvis udbetaling af børnebidrag § 2.  Inden første udbetaling af bidragsforskud skal  

 bidragsberettigede orienteres om betingelserne for at få bidrag udbetalt  

 forskudsvis.
Bidragsberettigede skal desuden orienteres om, at  

 kommunalbestyrelsen skal underrettes, hvis bidragsberettigede flytter til en  

 anden kommune, eller hvis der i øvrigt sker ændringer i forhold, der har  

 betydning for den fortsatte udbetaling af bidrag.
 § 3.  Ved hver udbetaling af bidragsforskud skal  

 kommunalbestyrelsen gøre bidragsberettigede opmærksom på oplysningspligten  

 efter børnetilskudslovens § 24.
 Stk. 2.  Kommunalbestyrelsen skal fra barnets 15. år ved  

 hver udbetaling indhente oplysninger om barnets egenindtægt.
 § 4.  Bidragsforskud udbetales herefter på grundlag af  

 de oplysninger, der er afgivet før første udbetaling, indtil  

 kommunalbestyrelsen modtager oplysninger om forandringer, der medfører  

 ændring eller bortfald af bidraget.
 § 5.  Er der i en periode ikke udbetalt bidrag  

 forskudsvis, skal den berettigede på ny indgive ansøgning herom.
Administration ved kommunens vurdering af  

 enlig forsørgerstatus § 6.  I forbindelse med den årlige anmodning om  

 bekræftelse af status som enlig forsørger, jf. lovens § 22 a, undersøger  

 kommunen via folkeregistret, om der ud over modtageren af børnetilskud er  

 tilmeldt personer over 18 år på modtagerens adresse.
Stk. 2.  Hvis der ud over modtageren er tilmeldt  

 folkeregistret personer over 18 år på modtagerens adresse, skal kommunen bede  

 modtageren af børnetilskud om nærmere oplysninger.
Medmindre modtageren  

 afgiver sådanne oplysninger, at kommunen finder, at betingelsen om at være  

 enlig forsørger er opfyldt, lægges det til grund, at modtageren ikke er enlig  

 forsørger.
 § 7.  Hvis kommunen i øvrigt finder det overvejende  

 sandsynligt, at en ansøger eller modtager af ordinært og ekstra børnetilskud  

 ikke opfylder betingelsen om at være enlig forsørger, må kommunen anmode  

 pågældende om dokumentation på konkrete områder, der kan ændre kommunens  

 opfattelse.
Ophævelse af bestemmelser om dansk  

 indfødsret, hjemsted og bopæl i § 8.  Kravet om dansk indfødsret, hjemsted og bopæl i  

 Danmark efter lovens § 5, stk. 1, nr. 1, 1. og 2. pkt., nr. 2 og 5, ophæves  

 for personer, der efter EF-forordning nr. 1408/71, afsnit II, er omfattet af  

 dansk lovgivning om social sikring under ophold i en EU/EØS-stat.
 § 9.  For personer, der efter bestemmelserne i  

 EF-forordning nr. 1408/71 modtager børnetilskud eller familieydelser efter en  

 anden EU/EØS-stats lovgivning om social sikring, nedsættes børnetilskuddet  

 med et beløb svarende til den anden stats ydelse, forudsat at en nedsættelse  

 af den danske ydelse er i overensstemmelse med EF-forordningens regler.
 § 10.  Kravet om dansk indfødsret, hjemsted og bopæl i  

 Danmark efter lovens § 5, stk. 1, nr. 1, 1. og 2. pkt., nr. 2 og 5, ophæves  

 for personer, der efter overenskomster med andre stater er omfattet af dansk  

 lovgivning om social sikring under ophold i en anden stat.
 Stk. 2.  Kravet om dansk indfødsret efter lovens § 5,  

 stk. 1, nr. 1, ophæves for personer, der tager bopæl her i landet, i det  

 omfang de efter en overenskomst med en anden stat er omfattet af bestemmelser  

 om ligebehandling med danske statsborgere.
§ 11.  Kravet om fast bopæl her i landet i en  

 sammenhængende periode af 3 år efter lovens § 12, stk. 2, 2. pkt., ophæves  

 for personer, der er flyttet hertil fra et andet nordisk land, og som er  

 omfattet af art. 11, stk. 1, i Nordisk Konvention om Social Bistand og  

 Sociale Tjenester.
Det samme gælder for personer omfattet af andre  

 overenskomster, der giver ret til ligebehandling med danske statsborgere med  

 hensyn til retten til forskudsvis udbetaling af børnebidrag.
Ikrafttrædelse § 12.  Bekendtgørelsen træder i kraft den 15. marts  

 1998. Samtidig ophæves Socialministeriets bekendtgørelse nr. 1008 af 14.  

 december 1993.
