Vedtaget af Folketinget ved 3. behandling den 21. december 2021 Forslag til Lov om ændring af lov om retssikkerhed og administration på det sociale område og sundhedsloven (Udveksling af visse oplysninger mellem kommuner og sundhedssektoren for at sikre bedre sammenhængende behandling og omsorg for borgerne) § 1 I lov om retssikkerhed og administration på det sociale område, jf. lovbekendtgørelse nr. 1647 af 4. august 2021, som ændret ved § 1 i lov nr. 2394 af 14. december 2021, foretages følgende ændringer:
 1. I § 12 c, 1. pkt., ændres »og kapitel 16« til: », kapitel 16 og §§ 107 og 108«, og efter »kommunen« indsættes: »og om borgernes akutte sygehusophold, hvor borgeren opholder sig på sygehuset til vurdering og behandling uden at være indlagt«.
 2. Efter § 12 f indsættes:
»§ 13. Til brug for planlægningen af aftaler kan kommunalbestyrelser videregive oplysninger til Sundhedsdatastyrelsen om, hvornår en borger modtager forebyggende hjemmebesøg efter § 79 a i lov om social service og omsorg m.v. efter §§ 83-84 og 86 i lov om social service, med henblik på behandling, herunder opbevaring, i den fælles digitale infrastruktur, jf. § 193 b i sundhedsloven.
Videregivelsen kan ske automatisk og uden borgerens samtykke.
Stk. 2. En borger kan ved tilkendegivelse frabede sig, at der indhentes oplysninger i den fælles digitale infrastruktur, som er videregivet til Sundhedsdatastyrelsen i medfør af stk. 1, jf. sundhedslovens § 42 a, stk. 5, og § 42 b, stk. 2.« § 2 I sundhedsloven, jf. lovbekendtgørelse nr. 903 af 26. august 2019, som ændret bl.a. ved lov nr. 273 af 26. marts 2019 og senest ved § 3 i lov nr. 2393 af 14. december 2021, foretages følgende ændringer:
 1. I § 193 b, stk. 3, nr. 1, ændres »typen af oplysninger,« til: », hvilke oplysningstyper«.
 2. I § 193 b, stk. 3, nr. 7, ændres »tilknyttes« til: »knyttes til«.
§ 3 Stk. 1. § 1, nr. 1, træder i kraft den 1. januar 2022.
 Stk. 2. § 1, nr. 2, og § 2 træder i kraft den 1. marts 2022.
