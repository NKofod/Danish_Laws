Vejledning om regulering pr. 1. januar 2019 af satser efter integrationsloven, repatrieringsloven, prøvebekendtgørelsen, lov om integrationsgrunduddannelse (igu) og af satser for integrationsydelse efter lov om aktiv socialpolitik 1. I bilag 1 til denne vejledning oplyses størrelsen pr. 1. januar 2019 af satserne efter følgende love og bekendtgørelser:
1) Integrationsloven, jf. lovbekendtgørelse nr. 1127 af d. 11. oktober 2017 2) Repatrieringsloven, jf. lovbekendtgørelse nr. 1129 af d. 13. oktober 2017 3) Lov nr. 623 af 8. juni 2016 om integrationsgrunduddannelse (igu) 4) Lov om aktiv socialpolitik § 13f og § 22, jf. lovbekendtgørelse nr. 269 af 21. marts 2017 5) Bekendtgørelse nr. 1490 af 12. december 2018 om flygtninge og andres betaling for ophold i midlertidige indkvarteringer og opholdssteder i 2019 6) Bekendtgørelse nr. 150 af 27. februar 2018 om prøver inden for danskuddannelse til voksne udlændinge m.fl.
 Ved satserne i bilagets tabeller henvises til lovhjemlen eller en eventuel bekendtgørelseshjemmel.
 2. Satserne i vejledningen gælder fra den 1. januar 2019, medmindre andet er angivet i den enkelte tabel.
 Vejledningen erstatter vejledning nr. 9371 af 22. maj 2018 om af satser efter integrationsloven, repatrieringsloven, danskuddannelsesloven, lov om integrationsgrunduddannelse (igu) og af satser for integrationsydelse efter lov om aktiv socialpolitik.
