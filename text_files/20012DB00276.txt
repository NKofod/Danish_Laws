Betænkning afgivet af Skatteudvalget den  

 10. april 2002 Betænkning over Forslag til folketingsbeslutning om klarere  

 regler for afgrænsningen af sort arbejde [af Anders Samuelsen (RV),  

 Elisabeth Arnold (RV) og Marianne Jelved (RV)] 1. Ændringsforslag Der er af Det Radikale Venstres medlem af udvalget stillet  

 1 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 14. december 2001 og  

 var til 1. behandling den 17. januar 2002. Beslutningsforslaget blev efter 1.  

 behandling henvist til behandling i Skatteudvalget.
Møder Udvalget har behandlet beslutningsforslaget i 5  

 møder.
3. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller beslutningsforslaget til vedtagelse med det stillede  

 ændringsforslag.
 Det Radikale Venstre bemærker følgende:
Vurderingen af, hvor meget sort arbejde der laves i  

 Danmark, varierer meget fra Rockwool-fondens analyser og udenlandske analyser  

 til Skatteministeriets egne vurderinger.
Usikkerheden er bl.a. udtryk for, at  

 der ikke er tilstrækkelig klare regler for, hvad der er sort arbejde,  

 og hvad der ikke er.
Sort arbejde er at snyde andre og er derfor klart  

 uacceptabelt.
Men når reglerne er uklare, og selv almindelig  

 nabohjælp kan blive betragtet som sort arbejde, så skabes en  

 protest og modstand mod reglerne.
Herefter er der ikke langt til, at  

 grænserne skrider, og at også oplagte tilfælde af sort  

 arbejde bliver alment accepteret.
Derfor ville det være ønskværdigt med  

 klarere grænser mellem sort arbejde, eget arbejde og vennetjenester.  

 Midlet er enklere skatteregler   resultatet vil være større  

 retssikkerhed.
Det forhindrer ikke i sig selv bevidst misbrug og fjerner ikke  

 alle grænsetilfælde.
Ingen regler kan tage højde for alle  

 tilfælde.
 Der er 2 områder, hvor Det Radikale Venstre  

 ønsker en klarere afgrænsning: vennetjenester og eget  

 arbejde.
1. Vennetjenester Efter gældende regler og praksis skal der i de  

 tilfælde, hvor en person under en eller anden form modtager vederlag  

 for sin arbejdsindsats, f.eks. i form af naturalier, eller ved, at andre  

 arbejder vederlagsfrit for personen, ske beskatning.
Beskatningen sker   i  

 modsætning til nedenfor under pkt. 2   uanset om arbejdet er  

 udført inden for den pågældendes fagområde, og  

 uanset om der er skabt et formuegode, idet der her er ydet vederlag for  

 arbejdsindsatsen.
Ved vederlagsfrit arbejde på formuegoder  

 tilhørende andre, f.eks. venner eller familie, beskattes den  

 pågældende ikke af nogen værdi heraf.
Derimod må  

 modtageren i sådanne tilfælde principielt være  

 skattepligtig af den modtagne gave.
I praksis beskattes modtageren dog kun,  

 hvis den modtagne gave har en væsentlig værdi.
Der er behov for  

 en klarere afgrænsning.
2. Værdien af eget arbejde Efter gældende regler og praksis er det hovedreglen,  

 at en udgift, som en skatteyder sparer ved at udføre arbejde i sin  

 fritid, og som skatteyderen ellers måtte have betalt andre for at  

 udføre, ikke betragtes som en indkomst og derfor ikke beskattes.
Fra  

 denne hovedregel er der dog i praksis gjort en væsentlig undtagelse,  

 idet bygningshåndværkere beskattes af værdien af eget  

 arbejde.
Der er behov for en analyse af, om det er en rimelig praksis.
 Kristeligt Folkeparti bemærker, at Kristeligt  

 Folkeparti kan tilslutte sig pålægget til regeringen om at  

 fremlægge en redegørelse i Folketinget om en afgrænsning  

 af sort arbejde.
Kristeligt Folkeparti er dog ikke enig i  

 forslagsstillernes brug af bygningshåndværkeres skattepligt af  

 eget arbejde som et eksempel på urimelig skattepligt.  

 Bygningshåndværkere er i stand til at skaffe sig ganske store  

 indtægter ved fritidsarbejde på eget hus og senere  

 afhændelse.
Selv om flid bør belønnes, mener Kristeligt  

 Folkeparti ikke, at belønningen skal være skattefri.
Et mindretal i udvalget (V, DF og KF) indstiller  

 beslutningsforslaget til forkastelse.
Mindretallet vil stemme imod det  

 stillede ændringsforslag.
Venstre, Dansk Folkeparti og Det Konservative Folkeparti  

 finder det vigtigt at klarlægge retstilstanden på de angivne  

 områder, hvilket også er tilkendegivet, hver gang sagen har  

 været drøftet.
Særligt finder de tre partier det  

 væsentligt at få udarbejdet en løsning, der tager vare  

 på bygningshåndværksmesterens skattesituation ved  

 udførelse af arbejde på egen bolig.
Skatteministeren har  

 iværksat et udredningsarbejde, og Venstre, Dansk Folkeparti og Det  

 Konservative Folkeparti finder, at det er afgørende, at dette arbejde  

 ikke jages igennem, men at der gives den fornødne tid til, at der kan  

 opnås en velgennemtænkt løsning på de rejste  

 problemstillinger, der i øvrigt er af mere kompleks karakter, end  

 forslagsstillerne giver udtryk for.
De tre partier ønsker at se  

 resultatet af dette arbejde, før der tages stilling til, hvordan  

 problemerne kan løses.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	et mindretal (RV), tiltrådt af et mindretal (S,  

 SF, EL og KRF):
Til teksten 1) Teksten affattes således:
 »Folketinget pålægger regeringen inden  

 udgangen af indeværende folketingssamling at fremlægge en  

 redegørelse i Folketinget om en afgrænsning af sort arbejde.
Redegørelsen skal anvise de nødvendige  

 lovændringer og administrative ændringer, der skal til for at  

 skabe en klarere afgrænsning af, hvad der er sort arbejde, som skal  

 beskattes, og hvad der er almindelige vennetjenester eller eget arbejde, som  

 ikke skal beskattes.« [Regeringen pålægges af fremlægge en  

 redegørelse] Bemærkninger Til nr. 1 Det fremsatte beslutningsforslag indebar, at regeringen i  

 indeværende folketingssamling skulle fremsætte lovforslag m.v. om  

 klarere regler for sort arbejde m.v.
 Ændringsforslaget indebærer, at regeringen i  

 stedet pålægges i indeværende folketingssamling at  

 fremlægge en redegørelse i Folketinget om afgrænsningen af  

 sort arbejde.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 39 Bilagsnr.
Titel 1 Skatteministerens svar på § 20-spørgsmål nr.
S 129, S  

 130 og S 142 vedrørende sort arbejde 2 Kopi af skatteministerens svar på spm. 41, jf. alm. del   bilag 106,  

 om  udredningsarbejdet vedrørende en række erhvervsgruppers  

 skattemæssige behandling 3 1. udkast til betænkning 4 Meddelelse om tidspunkt for betænkningsafgivelse og frist for  

 spørgsmål m.v.
