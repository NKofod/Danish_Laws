 I tilslutning til mit cirkulære nr. 107 af 19. juni 1937, afsnit 3,  

 vedrørende afhøring af børn i straffesager, skal jeg, navnlig for så vidt  

 angår sædelighedssager, pa dertil given foranledning og efter forudgående  

 forhandling af med justitsministeriet indskærpe d'hrr., at afhøring af børn  

 selvsagt ikke bør finde sted i videre omfang end nødvendigt af hensyn til  

 sagens forsvarlige gennemførelse.
 I tilfælde, hvor det foruden den politimæssige afhøring af børnene findes  

 nødvendigt også at foretage afhøring i retten under efterforskningen, bør der  

 drages omsort for, at en sådan afhøring finder sted snarest muligt efter den  

 politimæssige afhøring.
 I tilfælde, hvor det må anses for hensigtsmæssigt, skal jeg anmode Dem om,  

 når en sådan afhøring i retten skal finde sted, at henstille til retten at  

 fravige de sædvanlige former for afhøringen, f. eks. således at denne  

 foretages i dommerværelset eller i et andet dertil egnet lokale i stedet for  

 retssalen og uden tiltaltes tilstedeværelse, men i overværelse af  

 forsvareren.
 Endelig skal jeg pålægge Dem at drage omsorg for, at ankesager, i hvilke  

 afhøring af børn under domsforhandlingen findes påkrævet, fremmes med særlig  

 hurtighed for at undgå, at der hengår for lang tid mellem afhøringerne inden  

 retten.
