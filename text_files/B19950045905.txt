 I medfør af § 1, stk. 1 og 2, § 4, § 22, stk. 1 og § 24 i lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 462 af 26. maj 1994  

 fastsættes:
Indledende bestemmelser og definitioner § 1.  Bestemmelserne i denne bekendtgørelse vedrører  

 ydelse af præmier til tyre og stude, ammekøer og moderfår i henhold til Det  

 Europæiske Fællesskabs forordninger.(* 1) § 2.  EU-direktoratet, Nyropsgade 26, 1780 København V  

 varetager administrationen af de i § 1 nævnte ordninger.
 Stk. 2.  Plantedirektoratet, Skovbrynet 20, 2800 Lyngby  

 foretager kontrol med overholdelsen af de i § 1 nævnte ordninger.
 § 3.  Handyr og ammekøer skal være entydigt  

 identificeret ved mærkning medens moderfår og geder skal mærkes, før de  

 forlader oprindelsesbesætningen, som anført i Veterinærdirektoratets  

 bekendtgørelse om mærkning og registrering af kvæg, svin, får og geder.(* 2)  

 Dyrene skal endvidere være indført i en besætningsliste på bedriften efter  

 reglerne i samme bekendtgørelse.
 Stk. 2.  De i stk. 1 nævnte oplysninger skal opbevares i  

 mindst 5 år fra ansøgningsåret.
§ 4.  Til beregning af antallet af malkekøer anvendes  

 en gennemsnitlig mælkeydelse på 6.150 kg mælk.
For besætninger, der deltager  

 i ydelseskontrollen, og som har en højere godkendt ydelse end 6.150 kg mælk,  

 anvendes ydelseskontrollens resultater i det oktoberår, der afsluttes i  

 ansøgningsåret.
Som grundlag for udbetaling af forskud kan anvendes en  

 12-måneders periode, forskudt i forhold til oktoberåret og reduceret med 5  

 pct.
 § 5.  Foderarealer skal anmeldes på det skema, der  

 også anvendes til ansøgning om hektarstøtte.
Stk. 2.  Foderarealer skal være til rådighed for  

 producentens husdyrhold i mere end 31/2 måned af en 7-måneders periode, som  

 for græs eller græsblandinger begynder den 1. januar og for andre afgrøder  

 senest den 31. marts.
For arealer med græs eller græsblandinger skal  

 rådighedsperioden mindst omfatte perioden 15. april - 31. juli.
For arealer  

 med andre afgrøder må rådighedsperioden tidligst udløbe efter tidspunktet for  

 høst.
 Stk. 3.  Arealer med korn, bælgplanter og oliefrø, for  

 hvilke der ikke søges arealstøtte, kan medregnes som foderareal.
 Stk. 4.  For foderarealer, der delvist er dækket med  

 græs eller en anden foderafgrøde, kan som foderareal kun medregnes den andel,  

 der er dækket med foderafgrøden.
 Stk. 5.  Foderarealer, der udnyttes af flere producenter  

 i fællesskab, kan for de enkelte producenter anmeldes i forhold til deres  

 aftalte ret til anvendelse eller deres faktiske anvendelse af arealet regnet  

 i storkreaturenheder.
Præmie for tyre og stude (handyr) § 6.  Handyrpræmie ydes til de producenter, der senest  

 har opfedet handyret i enten 2 mdr. (en præmie) eller i 4 mdr. fra dyrets 20.  

 til og med 23. levemåned (to præmier) inden levering til slagtning eller  

 udførsel.
 Stk. 2.  Der anvendes ikke et nationalt administrativt  

 dokument i Danmark.
§ 7.  Erklæring om deltagelse i præmieordningen  

 indsendes en gang pr. kalenderår til EU-direktoratet på et særligt skema, som  

 udleveres af direktoratet.
Deltagelsen i præmieordningen gælder for handyr,  

 der leveres i perioden fra erklæringens modtagelse i EU-direktoratet til  

 kalenderårets udløb.
§ 8.  Ansøgning om en præmie for handyr, der er  

 slagtet inden det er 23 måneder, sker Stk. 2.  Ansøgning om præmie for et dyr, der slagtes,  

 når det er 23 måneder eller ældre, eller om to præmier for et handyr sker ved  

 indsendelse af en ansøgning/producenterklæring.
 § 9.  Ansøgning om en præmie ved levering af levende  

 handyr til et andet medlemsland eller til udførsel til et tredjeland skal  

 senest dagen før forsendelse eller udførsel indsendes til EU-direktoratet.  

 Ønskes der udstedt et administrativt samhandelsdokument skal EU-direktoratet  

 have meddelelse herom senest 8 dage før udførsel.
 Stk. 2.  Ansøgning om præmie for handyr, som er indført  

 til Danmark fra et andet medlemsland, skal medfølges af det administrative  

 samhandelsdokument udstedt af oprindelseslandet.
§ 10.  Europa-Kommissionen meddeler hvert år hvilke  

 medlemslande, der kan udbetale sæsonpræmie for stude.
Den producent, der  

 senest har opfedet dyret inden slagtningen, indsender ansøgning ved levering  

 af dyret til slagtning.
§ 11.  De i §§ 7, 8 og 9 nævnte skemaer kan fås hos  

 EU-direktoratet eller hos slagtestedet vedrørende § 8. Ansøgningen skal  

 medfølge de omfattede handyr ved leveringen.
Fremlæggelse af ansøgningen  

 vedrørende § 8, stk. 1, nr. 2) kan dog accepteres senest 3 arbejdsdage efter  

 leveringen.
§ 12.  Slagtestedet skal dagligt registrere  

 slagtningerne af handyr, der har en slagtet vægt på mindst 200 kg.  

 Registreringen skal omfatte slagtet vægt og køn, dyrets CKR-nummer,  

 slagtenummer og producentens CHR-nummer.
Når ordningen med sæsonpræmie  

 anvendes registreres, om dyret er kastreret.
Stk. 2.  Slagtestedet skal hver uge indberette de  

 foretagne registreringer til EU-direktoratet.
Indberetningerne må kun  

 indeholde oplysninger vedrørende et kalenderår.
Såfremt en uges slagtninger  

 er omfattet af to kalenderår, skal slagtestedet foretage to særskilte  

 indberetninger.
 Stk. 3.  Det påhviler slagtestedet at opbevare samtlige  

 originale fortegnelser over de i stk. 1 nævnte registeringer og de i § 8,  

 stk. 1 nævnte ansøgninger i 5 år fra slagtningen af dyrene.
 Stk. 4.  Kontrol med, at dyrene opfylder krav om køn og  

 vægt for modtagelse af præmie, foretages af Klassificeringsudvalget for Kvæg  

 og Får på slagterier tilmeldt klassificeringsordningen, og på øvrige  

 slagtesteder af veterinærkontrollen.
 § 13.  Der anvendes et regionalt loft, hvor Danmark  

 betragtes som en region.
Præmie for ammekøer og moderfår § 14.  Ansøgning om præmie for ammekøer indgives af  

 producenten til EU-direktoratet på et særligt skema, som kan rekvireres i  

 direktoratet.
Den årlige ansøgningsperiode løber fra 1. april til 31. juli.
Stk. 2.  Ansøgning om præmie for moderfår indgives af  

 producenten til EU-direktoratet på et særligt skema, som kan rekvireres i  

 direktoratet.
Den årlige ansøgningsperiode løber fra 1. marts til 31. marts.
 Stk. 3.  Producenter, der afsætter fåremælk eller  

 produkter heraf, og som ønsker fuld præmie på grundlag af, at de vil opfede  

 lam til tunge slagtekroppe, skal indgive erklæring herom samtidig med  

 ansøgningen om moderfårpræmie.
§ 15.  Ansøgning om tildeling af gratis  

 præmierettigheder for ammekøer og moderfår fra de nationale reserver skal  

 indsendes til EU-direktoratet.
Ansøgning og vejledning kan fås i  

 EU-direktoratet, hvor ansøgning skal være modtaget senest den 31. december  

 for deltagelse i tildelingen af præmierettigheder for det følgende år.
 Stk. 2.  Tildeling af præmierettigheder fra de nationale  

 reserver foretages efter følgende prioritering:
Stk. 3.  Der kan ikke tildeles gratis præmierettigheder  

 til en producent, der har overdraget sine præmierettigheder uden overdragelse  

 af bedriften.
Der kan heller ikke i de to første år efter overdragelsen  

 tildeles gratis præmierettigheder til en anden producent, som har overtaget  

 den bedrift, hvorfra præmierettighederne blev overdraget.
 § 16.  Ved overdragelse af en bedrift med tilhørende  

 præmierettigheder skal ejerskiftet meddeles EU-direktoratet, før ejerskift  

 til præmierettighederne kan få virkning.
 Stk. 2.  Meddelelse om overdragelse af præmierettigheder  

 uden overdragelse af bedriften skal være modtaget i EU-direktoratet senest  

 samtidig med præmieansøgningen, dog senest 31. marts for moderfår og senest  

 31. juli for ammekøer i det kalenderår, hvor der søges om præmie.
Stk. 3.  Ved permanent overdragelse af præmierettigheder  

 uden overdragelse af bedriften inddrages til den nationale reserve 10 pct. af  

 bedriftens samlede overdragelse i kalenderåret.
Det inddragne antal  

 præmierettigheder rundes ned til nærmeste hele antal præmierettigheder, dog  

 minimum en præmierettighed for moderfår.
 § 17.  Såfremt en producent, der ikke ejer den  

 bedrift, der anvendes til den præmieberettigede produktion, beslutter at  

 fortsætte anvendelsen af præmierettighederne på en anden bedrift eller sælge  

 disse kan dette ske, uden at producenten skal kompensere ejeren, medmindre  

 andet er aftalt.
 Stk. 2.  En privat ejer, der selv ønsker at fortsætte en  

 præmieberettiget produktion på en ejendom, hvorfra præmierettighederne er  

 borttaget i henhold til stk. 1, kan tildeles præmierettigheder fra den  

 nationale reserve, hvis producentens kontrakt vedrørte hele ejendommen og var  

 indgået før 1. januar 1993. Der kan tildeles samme antal rettigheder, som  

 forpagteren havde.
Strafbestemmelse, klageadgang,  

 ikrafttrædelse § 18.  Med bøde straffes den, der overtræder § 3 og §  

 12.
 § 19.  EU-direktoratets afgørelse i henhold til denne  

 bekendtgørelse kan indbringes for Landbrugs- og Fiskeriministeriets  

 departement inden 4 uger efter, at afgørelsen er meddelt klageren.
 § 20.  Bekendtgørelsen træder i kraft den 1. juli  

 1995. § 15 og § 17 om tildeling af gratis præmierettigheder har virkning for  

 tildelinger fra og med 1996.
 Stk. 2.  Bekendtgørelse nr. 155 af 26. marts 1993, om  

 ydelse af præmier til tyre og stude, til ammekøer og til moderfår ophæves.
Landbrugs- og Fiskeriministeriet, den 9.  

 juni 1995 Henrik Dam Kristensen / Ove Mulvad (* 1) For oksekød: Rådets forordning (EØF) nr. 805/68 af 27. juni 1968 om den fælles markedsordning for oksekød senest ændret ved forordning (EF) Nr. 424/95.
 Kommissionens gennemførelsesforordning (EØF) nr. 3886/92, senest ændret  

 ved forordning (EF) Nr. 3269/94.
 For fårekød: Rådets forordning (EØF) nr. 3013/89 af 25. september 1989 om  

 den fælles markedsordning for fåre- og gedekød, senest ændret ved Rådets  

 forordning (EF) nr. 1886/94 af 27. juli 1994, og Rådets forordning (EØF) nr.  

 3493/90 af 27. november 1990 om almindelige regler for ydelse af præmier til  

 fåre- og gedekødsproducenter, senest ændret ved Rådets forordning (EF) nr.  

 233/94 af 24. januar 1994.
 Kommissionens forordning (EØF) nr. 2700/93 af 30. september 1993 om  

 gennemførelsesbestemmelser vedrørende præmien til fårekødsproducenter, senest  

 ændret ved Kommissionens forordning (EF) nr. 279/94 af 8. februar 1994, og  

 Kommissionens forordning (EØF) nr. 2385/91 af 6. august 1991 om  

 gennemførelsesbestemmelser for visse særtilfælde for så vidt angår  

 definitionen af producenter og producentsammenslutninger i fåre- og  

 gedekødssektoren, senest ændret ved Kommissionens forordning (EF) nr. 826/94  

 af 13. april 1994.
 Kommissionens gennemførelsesforordning (EØF) nr. 3567/92 af 10. december  

 1992, senest ændret ved Kommissionens forordning (EF) nr. 2527/94 af 19.  

 oktober 1994.
 (* 2) Bekendtgørelse nr. 1073 af 15. december 1994, om mærkning og  

 registrering af kvæg, svin, får og geder.
