Indledning Hermed udsendes vejregler for afmærkning på kørebanen.
 Vejreglerne er udarbejdet i medfør af § 6 i lov om offentlige veje  

 (lovbekendtgørelse nr. 430 af 31. maj 1991), § 24, stk. 3, i lov om private  

 fællesveje (lovbekendtgørelse nr. 431 af 31. maj 1991) og i medfør af  

 færdselsloven § 95, stk. 4.
 I vejreglerne indgår en revision af de bestemmelser, der er fastsat i  

 Trafikministeriets cirkulære af 2. juli 1984, som ophæves hermed.
 På private fællesveje omfattet af privatvejslovens afsnit II bør  

 tilladelse til etablering af afmærkning på kørebanen kun gives på betingelse  

 af, at afmærkningen etableres i overensstemmelse med vejreglerne.
 Vejreglerne, der er udarbejdet af vejregeludvalget, indeholder regler af  

 teknisk karakter om udformning og placering af afmærkning på kørebanen.  

 Reglerne supplerer således bestemmelserne i bekendtgørelse om vejafmærkning  

 af 24. juni 1992 og cirkulære af 24. juni 1992 om vejafmærkning for så vidt  

 angår disses bestemmelser om afmærkning på kørebanen.
For overskuelighedens skyld medtager vejreglen tekstafsnit fra  

 bekendtgørelse og cirkulære om vejafmærkning.
Vejreglens tekst er endvidere  

 anskueliggjort i et eksempelhæfte.
 Der er ved reglernes udarbejdelse lagt vægt på, at reglerne skal kunne  

 danne grundlag for etablering af en ensartet afmærkning på kørebanen.
Vejreglerne indeholder derfor bestemmelser, der er bindende for  

 vejbestyrelserne.
De bindende regler kan kun fraviges efter forud  

 indhentet tilladelse fra Trafikministeren.
Ansøgning herom bør ledsages  

 af udtalelse fra politiet.
Vejreglen indeholder endvidere retningslinjer og vejledninger.
Disse  

 bestemmelser kan fraviges af vejbestyrelserne.
 Yderligere eksemplarer af vejreglerne kan fås ved henvendelse til  

 Vejregelsekretariatet, Lyngbyvej 17, 2100 København S. tlf. 31 18 62 66.
 Følgende bestemmelser er bindende for vejbestyrelserne:
Almindelige bestemmelser § 1.  Afmærkning på kørebanen skal udføres med de  

 dimensioner, der er angivet i hæftet om dimensioner i tabel 1 og 2, samt med  

 den udformning, der fremgår af hæftet om dimensioner.
 Stk. 2.  Afvigelser fra de angivne dimensioner kan  

 tillades, såfremt de ligger inden for720 pct. af de angivne talstørrelser.  

 Ved afmærkning i vejkryds kan dimensionerne dog tilpasses efter forholdene.  

 Forholdet mellem længden af streg og mellemrum for linjerne: Vognbane,  

 varslingslinje, punkteret kantlinje, punkteret linje til opdeling af stier,  

 afslutning af svingbane og cykelfelt må ikke afvige med mere end710 pct.
 § 2.  Afmærkning, der er blevet vildledende, skal  

 fjernes eller ændres hurtigst muligt.
Længdeafmærkning Dobbelt stopsigt § 3.  Længden af dobbelt stopsigt ved forskellige  

 hastigheder fastsættes således:
------------------------------------------------ ------------------------------------------------ ------------------------------------------------ § 4.  Spærrelinje, der anvendes ved bakke eller  

 vejkurve, hvor oversigten er begrænset, skal have en længde af mindst 50 m.  

 Hvis oversigten er begrænset på en strækning med længden 20 m eller derunder,  

 udelades spærrelinjen.
Hvis denne længde er mellem 20 m og 50 m, forlænges  

 spærrelinjen bagud, således at dens længde bliver 50.
Midtlinjer Omfang af midtlinjer § 5.  Midtlinje skal anvendes på hovedlandeveje og  

 landeveje uden for tættere bebygget område, hvor vognbanebredder større end  

 eller lig med 2,75 m kan etableres, medmindre vejen afmærkes som tresporet  

 med delelinjer.
 Stk. 2.  Midtlinje skal anvendes uanset vognbanebredden  

 på alle hovedlandeveje, landeveje og vigtigere kommuneveje, hvor oversigten  

 er begrænset, samt foran heller og faste genstande.
Stk. 3.  Midtlinje skal anvendes på alle veje, hvor der  

 er overhalingsforbud angivet med tavle C 51 Stk. 4.  Midtlinje skal anvendes på alle veje foran  

 stop- eller vigelinje samt foran fodgængerfelt, hvor vognbanebredder større  

 end eller lig med 2,75 m kan etableres.
Udførelse af midtlinje § 6.  Midtlinje skal udføres som vognbanelinje, hvor  

 ikke anden længdeafmærkning er foreskrevet i det følgende.
Stk. 2.  Midtlinje kan dog udføres som spærrelinje (del  

 af dobbeltlinje) eller spærreflade, hvor antallet af vognbaner formindskes  

 eller forøges, eller hvor bredden af disse reduceres.
Spærrelinjens længde er  

 en funktion af den tilladte hastighed og breddereduktionen.
Stk. 3.  Midtlinje bør uden for bymæssige områder  

 udføres som varslingslinje (del af dobbeltlinje) på en strækning af 100 m før  

 fodgængerfelt og inden for tættere bebygget område udføres på en strækning af  

 50 m før fodgængerfelt.
Dette gælder dog ikke, hvor der i øvrigt er  

 spærrelinje på strækningen.
 § 7.  Midtlinje skal udføres som spærrelinje (del af  

 dobbeltlinje) eller spærreflade i følgende tilfælde:
 Ved korte heller i vejindmundinger med stop- eller vigelinje kan  

 spærrelinjen dog gøres kortere, jfr. punkt c.
 § 8.  Midtlinje skal udføres som dobbelt spærrelinje  

 eller spærreflade på veje med fire eller flere vognbaner.
 Stk. 2.  Inden for tættere bebyggede områder kan  

 midtlinje udføres som enkelt varslingslinje på strækninger, hvor der er mange  

 ind- og udkørsler, samt på strækninger, hvor parkering en del af tiden er  

 tilladt i den ene eller i begge de yderste vognbaner, og denne parkering har  

 et sådant omfang, at disse vognbaner er uanvendelige til kørsel.
 Stk. 3.  Midtlinjen skal udføres som varslingslinje (del  

 af dobbeltlinje) på en strækning med længden 100 m før spærrelinje, hvor  

 hastigheden er over 60 km/t (hastighedsklasse høj inden for tættere bebygget  

 område), og 50 m, hvor hastigheden er mindre end eller lig med 60 km/t  

 (hastighedsklasse middel inden for tættere bebygget område). Ved spærrelinje  

 før stop- eller vigelinje på mindre betydende veje kan denne længde dog  

 nedsættes til minimum 30 m og inden for tættere bebygget område helt  

 udelades.
Delelinjer Omfang af delelinjer § 9.  Delelinjer skal anvendes på tresporede veje samt  

 på motorveje.
Udførelse af delelinjer § 10.  Delelinjer skal udføres som vognbanelinjer.
Før  

 stop eller vigelinje erstattes den af mindst 15 m spærrelinje (enkeltlinje)  

 forvarslet med mindst 15 m varslingslinje (enkeltlinje). Inden for tættere  

 bebygget område kan længderne af spærrelinje og varslingslinje nedsættes til  

 mindst 10 m.
 Stk. 2.  Foran faste genstande på kørebanen udføres  

 delelinjen som spærreflade forvarslet med 100 m varslingslinje, hvor  

 hastigheden er større end 60 km/t (hastighedsklasse høj inden for tættere  

 bebygget område) og 50 m varslingslinje, hvor hastigheden er mindre end eller  

 lig med 60 km/t (hastighedsklasse middel inden for tættere bebygget område).
Kantlinje Omfang af kantlinjer § 11.  Kantlinje skal anvendes til at adskille en  

 almindelig vognbane fra en særlig bane (ren svingbane, krybespor,  

 parkeringsbane. buslomme, busbane, nødspor og cykelbane).
§ 12.  I vejkryds, der ikke er signalregulerede, skal  

 kantlinjen for den mindre betydende vej afbrydes i krydset.
I  

 signalregulerede kryds anvendes kantlinje efter forholdene.
Udførelse af kantlinjer § 13.  Kantlinje skal udføres ubrudt ved rabatter,  

 nødspor, busbaner og cykelbaner.
 Stk. 2.  Kantlinjer kan dog udføres punkteret ved ind-  

 og udkørsler og bør udføres punkteret ved vigtigere ind- og udkørsler.
 § 14.  Kantlinje skal udføres punkteret, hvor de  

 kørende skal kunne passere linjen med andet formål end standsning eller  

 parkering.
Stk. 2.  Kantlinje skal udføres punkteret ved rene  

 svingbaner, krybespor, buslommmer samt i vejkryds.
Kantlinje kan dog udføres  

 ubrudt ved den sidste del af rene svingbaner.
 § 15.  Kantlinje, der begrænser den del af kørebanen,  

 der skal benyttes af motorkørende, skal udføres smal, når afstanden fra  

 kørebanekanten til linjens kant mod kørebanens midte er mindre end eller lig  

 med 0,8 m, og bred, når denne afstand er større end eller lig med 0,9 m.
 Stk. 2.  På motorveje udføres kantlinie dog altid bred.
 § 16.  Kantlinje, som i vejkryds på den mere betydende  

 vej anvendes til at begrænse ligeudvognbanens højre side, skal udføres bred,  

 hvor cyklister og knallertkørere fra cykelsti, cykelbane, bred kantbane eller  

 højresvingsbane langs den mere betydende vej passerer vejudmundingen på  

 arealet til højre for kantlinjen.
 Stk. 2.  I øvrige tilfælde udføres kantlinjen smal.  

 Kantlinjen kan dog i alle tilfælde udføres bred, hvis det er nødvendigt for  

 at fremhæve en særlig linjeføring i kryds.
 § 17.  Kantlinje, som i vejkryds på den mere betydende  

 vej anvendes til at begrænse ligeudvognbaners venstre side mod  

 venstresvingsareal, udføres bred og i forlængelse af den brede kantlinje, som  

 afgrænser venstresvingbanen.
 § 18.  Kantlinje, som adskiller almindelige vognbaner  

 fra særlige baner, skal udføres bred.
Tværafmærkning Fodgængerfelter § 19.  Fodgængerfelt i kryds udføres således, at  

 bredden af feltet normalt er 3 m og minimum 2,5 m.
 Stk. 2.  Fodgængerfelter bør udføres bredere end angivet  

 i stk. 1, såfremt antallet af fodgængere, der benytter feltet, er betydeligt.
 § 20.  Fritliggende fodgængerfelt udføres i mindst 4 m  

 bredde.
Afmærkning for standsning og parkering T 33 Parkeringsbås § 21.  T 33 »Parkeringsbås« udføres med  

 dimensioner som vist i vejreglerne for Byernes trafikarealer, hæfte 9.
 § 22.  Hvor parkeringsareal langs vej ønskes særlig  

 adskilt fra de almindelige vognbaner, udføres begrænsningslinjen som en bred  

 punkteret kantlinje (2 m - 2 m - 0,3 m) eller bred ubrudt kantlinje.
 Ikrafttræden m.v.
 Cirkulæret træder i kraft den 1. marts 1993.
 Stk. 2.  Samtidig ophæves cirkulære nr. 91 af 2. juli  

 1984 om vejregler for afmærkning på kørebanen.
