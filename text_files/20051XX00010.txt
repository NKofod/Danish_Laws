Skriftlig fremsættelse (5. oktober 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov  

 om ændring af lov om investeringsforeninger  

 og specialforeninger samt andre kollektive investeringsordninger m.v., lov om  

 finansiel virksomhed, lov om værdipapirhandel m.v. og  

 pensionsafkastbeskatningsloven og om ophævelse af lov om  

 innovationsforeninger  

 (Fleksible placeringsregler for erhvervsudviklingsforeninger, styrkelse af  

 investorbeskyttelsesreglerne).
(Lovforslag nr.
L 11).
Som en del af regeringens handlingsplan for risikovillig  

 kapital indeholder forslaget nogle ændringer af placeringsreglerne for  

 erhvervsudviklingsforeninger, som gør reglerne mere fleksible.
Formålet  

 hermed  

 er at gøre det mere attraktivt at investere i erhvervsudviklingsforeninger.  

 Erhvervsudviklingsforeninger  

 er karakteriseret ved fortrinsvis at investere i aktier og anparter i  

 unoterede  

 små og mellemstore virksomheder.
Der er i dag således kun en  

 erhvervsudviklingsforening.
Forslaget indeholder også nogle ændringer af reglerne om  

 investorbeskyttelse i lov om investeringsforeninger og specialforeninger samt  

 andre kollektive investeringsordninger m.v.
Formålet med disse præciseringer  

 er, at styrke investorbeskyttelsen og opnå en bedre opfyldelse af de  

 internationale  

 standarder om investorbeskyttelse, som er udstedt af International  

 Organization  

 of  

 Securities  

 Commissions  

 (IOSCO).
 Det forslås også, at Finanstilsynet bemyndiges til at  

 fastsætte regler om, hvorledes foreninger skal undgå interessekonflikter.
Forslaget vil desuden ændre bestemmelserne om udenlandske  

 fonde, der markedsfører deres andele i Danmark.
Det vil blive præciseret, at  

 de  

 udenlandske fonde skal give oplysninger om, hvordan den danske investor  

 beskattes.
Endvidere vil fristen for at anmelde ændringer i  

 markedsføringsplanen  

 blive præciseret.
 Endvidere foreslås en række justeringer og redaktionelle  

 ændringer i lovforslaget.
I lovforslaget foreslås det endeligt at ophæve lov om  

 innovationsforeninger.
De tre innovationsforeninger, der allerede er  

 godkendt,  

 kan fortsætte deres virksomhed som innovationsforeninger uden tilsyn og uden  

 at  

 omdanne sig til andre selskabsformer.
Ophævelse af lov om  

 innovationsforeninger  

 medfører enkelte konsekvensændringer i andre finansielle tilsynslove og  

 pensionsafkastbeskatningsloven.
 Forslaget om ændring af reglerne for  

 erhvervsudviklingsforeninger og ophævelse af lov om innovationsforeninger er  

 udarbejdet på baggrund af en dialog med branchen og er en del af regeringens  

 handlingsplan for risikovillig kapital. Ændringerne vedrørende  

 investeringsforeninger er hovedsageligt præciseringer.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
