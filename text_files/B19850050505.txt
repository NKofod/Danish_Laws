 I medfør af § 1, stk. 2, i lov nr. 174 af 28. april 1982 om  

 liniekonferencer fastsættes herved:
Almindelige bestemmelser Anvendelsesområde § 1.  Bekendtgørelsen finder anvendelse på  

 liniekonferencer og den virksomhed, konferencerne udøver i liniefart med  

 skibe mellem forskellige konventionsstater.
Definitioner § 2.  I denne bekendtgørelse forstås ved:
 Konventionen eller kodeks: De forenede Nationers konvention af 6. april  

 1974 om en kodeks for liniekonferencer.
 Medlemsstat: En stat, som er medlem af Det europæiske økonomiske  

 Fællesskab.
 OECD-land: En stat, som er medlem af Organisationen for økonomisk  

 samarbejde og Udvikling.
Kompetent myndighed: En regering eller et organ udpeget af en regering  

 eller i henhold til national lovgivning til at udøve de funktioner, som  

 ifølge konventionen er tillagt en sådan myndighed.
I Danmark er  

 industriministeren kompetent myndighed.
 Liniekonference eller konference: En gruppe på to eller flere  

 linierederier, som driver international liniefart med godsbefordring i en  

 eller flere bestemte ruter inden for et fastsat geografisk område, og som har  

 en aftale eller ordning, hvorefter virksomheden drives i henhold til  

 ensartede eller fælles fragtrater og andre aftalte vilkår for sådan rutefart.
 Trafikdeling: Fastsættelse af trafikandele eller besejlingsrettigheder og  

 andre former for lastfordeling mellem medlemmer af en liniekonference.
 Afskiber: En person eller enhed, som har indgået eller agter at indgå en  

 ordning af kontraktsmæssig eller anden art med en konference eller et  

 linierederi med henblik på transport af gods, som den pågældende har en  

 økomomisk interesse i.
Afskiberorganisation: En forening eller tilsvarende organisation som  

 fremmer, repræsenterer og varetager afskiberes interesser, og som om  

 nødvendigt er godkendt som sådan af den eller de kompetente myndigheder i den  

 stat, hvis afskibere den repræsenterer.
I tvivlstilfælde afgør  

 industriministeren, om en sammenslutning af afskibere er en  

 afskiberorganisation.
 Gods, som transporteres af konferencen: Last, som transporteres af en  

 konferences medlemslinier i overensstemmelse med konferenceaftalen.
 National linie: En national linie i en stat er et linierederi, som har sit  

 hovedkvarter og sin faktiske ledelse i denne stat, og som er godkendt som  

 national linie af en kompetent myndighed eller i henhold til lovgivningen i  

 denne stat.
 Linier, som tilhører og drives i fællesskab mellem deltagere i to eller  

 flere stater, og som har deres hovedkontor og faktiske ledelse i en af disse,  

 kan godkendes som national linie af de kompetente myndigheder i de pågældende  

 stater, såfremt offentlige eller private interesser i disse lande har en  

 væsentlig økonomisk andel i linien.
 En national linie i en medlemsstat omfatter enhver linie, som driver  

 skibsfart, og som i henhold til traktaten om Det europæiske økonomiske  

 Fællesskab er etableret i den pågældende stat.
 Tredjelandslinie: Et linierederi, som i farten mellem to lande ikke er en  

 national linie.
Godkendelse af national linie § 3.  Hver gruppe af linierederier af samme  

 nationalitet inden for Det europæiske økonomiske Fællesskab, som er medlemmer  

 af en eksisterende konference, beslutter ved kommercielle forhandlinger med  

 en anden linie af denne nationalitet, om denne kan deltage som national linie  

 i den pågældende konference.
 Stk. 2.  Hvis der oprettes en ny konference, beslutter  

 linierederier af samme nationalitet inden for Fællesskabet ved kommerciel  

 forhandling, hvilke eller hvilket af dem der kan deltage som national linie i  

 den fremtidige konference.
Stk. 3.  Såfremt der ikke opnås enighed under de i stk.  

 1 og 2 omhandlede forhandlinger, kan den enkelte medlemsstat efter anmodning  

 fra et af de pågældende linierederier og efter at have hørt dem alle træffe  

 de nødvendige foranstaltninger til bilæggelse af uoverensstemmelsen.
I  

 Danmark udøves denne funktion af industriministeren eller af en person eller  

 et organ, som af ministeren bemyndiges til at udøve denne funktion.
 Stk. 4.  Alle linierederier, der driver skibsfart, og  

 som er etableret i Danmark i henhold til traktaten om oprettelse af Det  

 europæiske økonomiske Fællesskab, er genstand for den samme behandling som  

 linierederier, der har deres hovedsæde og faktisk kontrolleres i Danmark.
Aftalevilkår § 4.  Liniekonference- og trafikdelingsaftaler samt  

 loyalitetsordninger skal opfylde de krav, der stilles i denne bekendtgørelse.
 Stk. 2.  Et aftalevilkår kan kræves tilsidesat helt  

 eller delvis i den udstrækning, det er i strid med en bestemmelse i  

 bekendtgørelsen.
Konferencemedlemmernes indbyrdes forhold 1. Medlemskab Medlemskab for national linie § 5.  En national linie, som opfylder de i stk. 2 og 3  

 opstillede betingelser, er berettiget til fuldt medlemskab af en konference,  

 som betjener vedkommende lands udenrigshandel.
Stk. 2.  Linien skal godtgøre sin evne og vilje til at  

 opretholde en regelmæssig, egnet, effektiv og varig sejlads inden for  

 konferencen i overensstemmelse med konferenceaftalens bestemmelser herom.
Til  

 opfyldelse af disse krav kan linien efter omstændighederne benytte befragtede  

 skibe.
 Stk. 3.  Linien skal endvidere forpligte sig til at  

 overholde alle vilkår og betingelser, som er indeholdt i konferenceaftalen,  

 og skal, hvis dette kræves ifølge konferenceaftalen, stille sikkerhed for  

 eventuelle udestående økonomiske forpligtelser i tilfælde af senere udtræden,  

 suspension eller eksklusion af konferencen.
Medlemskab for andre linierederier § 6.  Ved afgørelsen af, om et linierederi, som ikke  

 er en national linie i nogle af de af konferencen betjente områder, kan  

 optages i konferencen, finder bestemmelserne i § 5, stk. 2 og 3, tilsvarende  

 anvendelse.
Ved afgørelsen bør der desuden tages hensyn til bl.a. følgende  

 forhold:
a.
Den nuværende lastmængde på ruter, der betjenes af konferencen, og  

 udsigterne til dens vækst.
b.
Om den nuværende tonnage er tilstrækkelig til at imødekomme den  

 nuværende og forventede lastmængde på ruter, der betjenes af konferencen.
c.
Den sandsynlige virkning af linierederiets optagelse i konferencen på  

 konferencens effektivitet og kvalitet.
d.
Linierederiets nuværende deltagelse i besejlingen af den samme eller de  

 samme ruter inden for rammerne af en anden konference eller uden for en  

 konferences rammer.
 Stk. 2.  Ovennævnte bestemmelser må ikke anvendes på en  

 sådan måde, at gennemførelsen af bestemmelserne i §§ 10-15 om markedsdeling  

 forhindres.
Genoptagelse § 7.  Et linierederi, som ansøger om genoptagelse,  

 skal opfylde de i § 5, stk. 2 og 3, opstillede vilkår samt godtgøre, at det  

 har opfyldt sine forpligtelser i henhold til § 16.
 Stk. 2.  Konferencen kan iværksætte en særlig  

 undersøgelse af de omstændigheder, der førte til, at linierederiet udtrådte  

 af konferencen.
Behandlingsmåden § 8.  En ansøgning om optagelse eller genoptagelse i  

 en konference skal omgående behandles; afgørelsen skal omgående meddeles  

 ansøgeren og under ingen omstændigheder senere end 6 måneder efter  

 ansøgningsdatoen.
Hvis ansøgningen afslås, skal konferencen samtidig  

 skriftligt begrunde afslaget.
 Stk. 2.  Når en ansøgning om optagelse behandles, skal  

 konferencen tage hensyn til synspunkter, som fremsættes af afskibere eller  

 afskiberorganisationer i de stater, hvis last transporteres af konferencen,  

 og af de kompetente myndigheder, dersom de fremsætter begæring herom.
II.
Aftaler om trafikdeling Anvendelsesområdet § 9.  Med forbehold af bestemmelserne i stk. 2 finder  

 §§ 11-15 ikke anvendelse på konferencefart mellem medlemsstaterne og, på  

 grundlag af gensidighed, mellem disse og de øvrige OECD-lande, som er parter  

 i kodeks.
Kravet om gensidighed mellem medlemsstaterne og de øvrige  

 OECD-lande anses opfyldt, medmindre industriministeren i medfør af § 1, stk.  

 3, i lov om liniekonferencer træffer anden bestemmelse.
 Stk. 2.  Bestemmelsen i stk. 1 udelukker ikke et  

 udviklingslands linierederier, der er anerkendt som nationale linier i medfør  

 af kodeks, fra muligheden af at deltage som tredjelandslinier i denne fart i  

 overensstemmelse med principperne i § 11, forudsat at disse linier:
a. allerede er medlemmer af en konference, der varetager denne fart, eller b. optages i en sådan konference i overensstemmelse med § 6, stk. 1.
Adgang til at deltage i trafikken § 10.  Ethvert medlem af en konference skal have  

 besejlings- og lasterettigheder i de fartsområder, som konferencen omfatter.  

 Hvis en konference har en trafikdeling, er alle konferencens medlemmer, som  

 sejler i en fart, der omfattes af denne ordning, berettiget til at deltage i  

 denne.
 Stk. 2.  Linierederier, som er medlemmer af en  

 konference, er berettiget til at anvende chartrede skibe til opfyldelse af  

 deres konferenceforpligtelser.
Trafikdeling § 11.  Medmindre andet aftales, fastsættes  

 trafikandele i overensstemmelse med følgende retningslinjer:
a.
Gruppen af nationale linierederier fra hvert af de to lande, hvis  

 samhandel formidles af konferencen, skal have lige ret til at få andel i de  

 fragtindtægter og lastmængder, som hidrører fra den samhandel, som  

 transporteres af konferencen.
b.
Eventuelle tredjelandslinier skal have ret til at opnå en betydelig  

 andel, såsom 20 pct., af de fragtindtægter og lastmængder, der hidrører fra  

 denne trafik.
Stk. 2.  Ved fastsættelse af lastandele anses de  

 nationale linier i hver stat uanset antallet som en gruppe.
Last, som fragtes  

 af konferencen, omfatter den last, medlemmerne fragter i overensstemmelse med  

 konferenceaftalen, uanset oprindelse, bestemmelsessted eller den anvendelse,  

 hvortil den er bestemt, med undtagelse af militært udstyr til nationale  

 forsvarsformål.
Stk. 3.  Hvis de nationale linier i en stat beslutter  

 ikke at befordre hele den trafikandel, som tilkommer dem, fordeles resten  

 mellem de enkelte linier, der deltager i den pågældende fart, i forhold til  

 deres lastandele.
Det samme gælder, hvis der ikke deltager nationale linier  

 fra et af de lande, som betjenes af konferencen.
Hvis der ikke deltager  

 nationale linier i farten mellem to lande, fordeles lasten mellem disse lande  

 mellem de deltagende tredjelandslinier ved kommercielle forhandlinger.
 Stk. 4.  De nationale linier inden for en region i den  

 ene ende af konferenceområdet kan efter fælles aftale omfordele de  

 trafikandele, som tilkommer dem i henhold til stk. 1 og 3.
 Stk. 5.  Aftaler om trafikdeling skal tages op til  

 fornyet overvejelse med periodiske mellemrum, der skal fastsættes i de  

 pågældende aftaler.
Omfordeling § 12.  Er der i en liniekonference aftaler om  

 trafikdeling, foretages der en omfordeling af den mængde last, der i henhold  

 til kodeks tilfalder de grupper af nationale linier fra hver medlemsstat, som  

 deltager i denne fart, eller de medlemsstatsrederier, der deltager i den  

 pågældende fart som tredjelandslinier, medmindre andet aftales af samtlige  

 linier, som er medlemmer af konferencen, og som omfattes af disse  

 omfordelingsregler.
Denne omfordeling af transportandelene foretages med det  

 formål at sikre samtlige linier en rimelig andel af konferencens trafik på  

 grundlag af en enstemmig beslutning, der træffes af de linier, som er  

 medlemmer af konferencen, og som deltager i denne omfordeling.
 Stk. 2.  Den andel, der sluttelig tildeles den enkelte  

 deltager, fastsættes på grundlag af kommercielle principper navnlig under  

 hensyntagen til:
a.
Den mængde last, der transporteres af konferencen, og som hidrører fra  

 de medlemsstater, hvis trafik udføres af konferencen.
b.
Liniernes hidtidige andel i den trafik, som udgør poolen.
c.
Den mængde last, som transporteres af konferencen, og afskibes fra  

 medlemsstaternes havne.
d.
Behovet hos de afskibere, hvis last transporteres af konferencen.
Stk. 3.  Såfremt der ikke opnås enighed om omfordelingen  

 af den i stk. 2 omhandlede last, kan hver af parterne kræve tvisten henvist  

 til mægling i henhold til § 52. Enhver uoverensstemmelse, som ikke bilægges  

 gennem mæglingsproceduren, kan med parternes godkendelse optages til  

 voldgift.
I dette tilfælde er voldgiftskendelsen bindende.
 Stk. 4.  De andele, der tildeles i overensstemmelse med  

 stk. 1-3, tages med regelmæssige mellemrum, der skal fastsættes forud, op til  

 fornyet overvejelse under hensyntagen til de i stk. 2 omhandlede kriterier  

 navnlig med henblik på en hensigtsmæssig og effektiv betjening af afskiberne.
Stk. 5.  I konferencefart mellem et af Fællesskabets  

 medlemsstater og en stat, som er part i kodeks, og som ikke er et OECD-land,  

 kan et linierederi i et andet OECD-land, som ønsker at deltage i den i stk. 1  

 og 2 omhandlede omfordeling, gøre dette under forudsætning af gensidighed,  

 som fastlægges nærmere på regerings- eller rederiplan.
Kravet om gensidighed  

 mellem medlemsstaterne og de øvrige OECD-lande anses opfyldt, medmindre  

 industriministeren i medfør af § 1, stk. 3, i lov om liniekonferencer træffer  

 anden bestemmelse.
Krav om trafikdeling § 13.  Hvis der inden for en konference ikke findes  

 trafikdelingsordninger, kan enhver gruppe af nationale linier anmode om, at  

 der fastsættes trafikandele i overensstemmelse med § 11, stk. 1, for den  

 last, som transporteres af konferencen mellem deres lande, eller indføres en  

 tilsvarende ordning for den samhandel mellem de to lande, som fragtes af  

 konferencen.
Stk. 2.  Sagen skal afgøres inden 6 måneder efter  

 begæringens modtagelse.
Opnås ikke enighed, skal gruppen af nationale linier  

 have flertal ved afgørelsen af, om en trafikdeling som foreslået skal  

 indføres.
 Stk. 3.  Er grupperne af nationale linier uenige i  

 spørgsmålet om, hvorvidt en trafikdeling skal gennemføres, kan de anmode om,  

 at besejlingerne justeres på en sådan måde, at de i det væsentlige opnår  

 samme ret til at deltage i transporterne mellem de to lande, som de ville  

 have opnået i medfør af § 11, stk. 1. Tilsvarende begæring kan fremsættes,  

 dersom der i konferencen ikke deltager nationale linier fra den ene af de to  

 stater.
Stk. 4.  Konferencen skal gøre sit bedste for at  

 imødekomme en i henhold til stk. 3 fremsat begæring.
Hvis begæringen ikke  

 imødekommes, kan de kompetente myndigheder i de to lande, hvis de ønsker det,  

 tage sagen op og gøre deres synspunkter bekendt for vedkommende parter.
Opnås  

 ikke enighed om nogen løsning, kan tvisten henvises til international  

 mægling.
 Stk. 5.  Tredjelandslinier, som er medlemmer af en  

 konference, kan ligeledes anmode om indførelse af en trafikdelingsordning.  

 Anmodningen skal behandles af konferencen i overensstemmelse med reglerne i  

 denne bekendtgørelse.
Afvisning af last § 14.  Enhver aftale om trafikdeling i en konference  

 skal indeholde passende regler for behandlingen af sager, hvor last er blevet  

 afvist af andre grunde end for sen levering fra afskiberens side.
 Stk. 2.  I reglerne skal fastsættes, at et skib med  

 ledig kapacitet, som kan benyttes, kan overtage lasten, selv om linien derved  

 overskrider sin trafikandel, hvis lasten ellers vil blive udskudt og  

 forsinket udover et af konferencen fastsat tidsrum.
Overgangsperiode § 15.  Gennemførelse af bestemmelserne i dette kapitel  

 skal påbegyndes hurtigst muligt efter konventionens ikrafttrædelse og skal  

 være afsluttet inden for en overgangsperiode, som under hensyntagen til de  

 særlige forhold i de pågældende områder i intet tilfælde må udstrækkes udover  

 2 år.
III.
Andre bestemmelser Ophør af medlemskab § 16.  Med de begrænsninger, som følger af  

 bestemmelser om udtræden, som måtte være indeholdt i aftaler om trafikdeling,  

 kan en linie uden sanktioner opsige sit medlemskab af en konference med 3  

 måneders varsel, medmindre konferenceaftalen foreskriver et andet  

 opsigelsesvarsel; dog skal den pågældende linie opfylde sine forpligtelser  

 som konferencemedlem indtil udtrædelsesdagen.
Stk. 2.  En konference kan med et i konferenceaftalen  

 fastsat varsel suspendere eller ekskludere et medlem på grund af væsentlig  

 misligholdelse af konferenceaftalens vilkår og betingelser.
Beslutningen  

 træder ikke i kraft, før en skriftlig begrundelse er givet, og før en  

 eventuel tvist er bilagt efter reglerne i kapitel 7.
Stk. 3.  Ved ophør af medlemskab skal linien betale sin  

 andel af konferencens udestående økonomiske forpligtelser til og med den  

 dato, hvor medlemskabet ophørte.
Ophør eller suspension af medlemskab  

 fritager ikke linien for de økonomiske forpligtelser, den har over for  

 konferencen eller afskiberne.
Beslutningsprocedure § 17.  Den i en konferenceaftale indeholdte  

 beslutningsprocedure skal bygge på lighed mellem alle linier med fuldt  

 medlemskab; den skal sikre, at afstemningsreglerne ikke hindrer konferencens  

 arbejde eller afvikling af trafikken og skal angive, i hvilke tilfælde  

 beslutninger kun kan træffes ved enstemmighed.
Stk. 2.  En beslutning kan dog ikke træffes i forhold,  

 som er angivet i en konferenceaftale som vedrørende forholdet mellem to  

 lande, uden at de nationale linier i de pågældende to lande giver tilladelse  

 hertil.
Dette gælder dog udelukkende spørgsmål, som efter konferenceaftalen  

 kræver godkendelse fra de pågældende to grupper af nationale linier, men ikke  

 alle spørgsmål, som omfattes af konferenceaftalen.
De to grupper af nationale  

 linier samordner deres holdning, inden de stemmer om spørgsmål vedrørende  

 farten mellem deres to lande.
Stk. 3.  Bestemmelserne i stk. 2 finder ikke anvendelse  

 på konferencefart mellem medlemsstaterne samt, på grundlag af gensidighed,  

 mellem disse stater og de øvrige OECD-stater, som er parter i kodeks.
Kravet  

 om gensidighed mellem medlemsstaterne og de øvrige OECD-lande anses opfyldt,  

 medmindre industriministeren i medfør af § 1, stk. 3, i lov om  

 liniekonferencer træffer anden bestemmelse.
 Stk. 4.  For så vidt angår afgørelser om anliggender,  

 som omhandles i konferenceaftalen om en medlemsstats trafik, bortset fra de i  

 § 12, stk. 1-4, omhandlede, skal denne stats nationale linier konsultere alle  

 Fællesskabets andre linier, der er medlemmer af konferencen, inden de giver  

 eller nægter deres godkendelse.
Selvregulering § 18.  En konference skal udarbejde og ajourføre en så  

 vidt mulig fuldstændig liste over handlemåder, der betragtes som illoyale  

 forretningsmetoder og/ eller brud på konferenceaftalen, og skal oprette et  

 effektivt system for selvregulering til behandling af sådanne handlemåder med  

 særlige regler om:
a.
Fastsættelse af rammer for bodsbeløb, som står i rimeligt forhold til  

 forseelsens alvor.
b.
Undersøgelse og upartisk prøvelse af behandlingen af klager og/ eller  

 beslutninger truffet med hensyn til klager over illoyale forretningsmetoder  

 eller aftalebrud, som på begæring af konferencen eller nogen anden impliceret  

 part skal foretages af en person eller et organ, som ikke har tilknytning til  

 nogen af konferencens medlemmer eller deres tilsluttede selskaber.
c.
Den indberetning om foranstaltninger truffet i forbindelse med klager,  

 som på basis af anonymitet for parterne efter begæring skal afgives til de  

 kompetente myndigheder i de stater, hvis udenrigshandel betjenes af  

 konferencen, eller hvis linier er medlemmer af konferencen.
 Stk. 2.  Linier og konferencer er berettiget til  

 afskibernes og disses organisationers fulde samarbejde i forbindelse med  

 bestræbelserne på at bekæmpe illoyale forretningsmetoder og kontraktbrud.
Konferenceaftaler § 19.  Alle konference- og trafikdelingsaftaler samt  

 ændringer eller andre dokumenter, der direkte angår sådanne aftaler, skal på  

 begæring stilles til rådighed for de kompetente myndigheder i de lande, hvis  

 udenrigshandel betjenes af konferencen, eller hvis linier er medlemmer af  

 konferencen.
Forholdet til afskiberne Benyttelse af loyalitetsordninger § 20.  Linierederier, som er medlemmer af en  

 konference, kan benytte loyalitetsordninger med afskibere.
Ordningerne skal  

 bygge på kontraktsystemet eller et andet system, som er lovligt i den  

 pågældende fart.
 Stk. 2.  Ordningernes form og vilkår er genstand for  

 konsultation mellem konferencen og afskiberorganisationer eller  

 -repræsentanter.
 Stk. 3.  Tvister om loyalitetsordningens form og vilkår  

 kan indbringes for international mægling.
Fragtrabatter § 21.  Fragtraten for afskibere, der har indgået  

 loyalitetsaftaler, skal fastsættes inden for en fastlagt procentskala som en  

 procentdel af den rate, der gælder for andre afskibere.
Stk. 2.  Hvis en ændring i procentsatsen fører til en  

 forhøjelse af den rate, der forlanges af afskiberne, kan den kun iværksættes  

 med 150 dages varsel til de pågældende afskibere eller i overensstemmelse med  

 regional praksis eller aftale.
Tvister, som opstår i forbindelse med  

 ændringer i procentsatsen, skal afgøres som fastsat i loyalitetsaftalen.
Afskibernes rettigheder og forpligtelser § 22.  Loyalitetsordningerne skal udtrykkelig sikre  

 afskibernes og konferencemedlemmernes rettigheder og forpligtelser i  

 overensstemmelse med bl.a følgende regler:
a.
Afskiberen er forpligtet med hensyn til last, hvis afskibning i henhold  

 til salgskontrakten kontrolleres af ham, hans datterselskab, associerede  

 selskab eller speditør.
Afskiberen må ikke ved brug af mellemmand eller anden  

 omgåelse søge at omdirigere last i strid med sin loyalitetsforpligtelse.
b.
Foreligger der en loyalitetsaftale, skal omfanget af den faktiske eller  

 fastsatte erstatning og/ eller bod anføres i aftalen.
Konferencens  

 medlemslinier kan dog beslutte at fastsætte et mindre erstatningsbeløb eller  

 frafalde kravet om erstatning.
I alle tilfælde må den erstatning, som ifølge  

 aftalen skal betales af afskibere, ikke overstige fragten for den bestemte  

 ladning beregnet efter den i aftalen fastsatte rate.
c.
Afskiberen har ret til fuldt ud at genindtræde i loyalitetsaftalen,  

 såfremt han opfylder de af konferencen opstillede betingelser, som  

 udtrykkeligt skal være angivet i loyalitetsaftalen.
Øvrige krav til vilkårene § 23.  Loyalitetsordningen skal endvidere indeholde:
 1. En fortegnelse over last, som udtrykkelig er  

 undtaget fra loyalitetsordningen, herunder evt. bulkladninger, som afskibes  

 uden mærkning og optælling, samt en angivelse af de omstændigheder, hvorunder  

 anden last end nævnt i listen, anses for undtaget fra loyalitetsordningen.
 2. Fremgangsmåden for afgørelse af tvister, der opstår  

 i forbindelse med loyalitetsordningen.
 3. Bestemmelser om, at loyalitetsordningen med et  

 fastsat varsel kan opsiges skriftligt af afskiberen eller konferencen uden  

 bod.
 4. Bestemmelser om, at opsigelsesvarslet i tilfælde af  

 opsigelse i henhold til § 33 skal være på mindst 30 dage og højst 90 dage.
 5. Betingelser for opnåelse af dispensation.
Dispensationer § 24.  Konferencen skal inden for  

 loyalitetsordningernes rammer fastsætte, at anmodninger fra afskibere om  

 dispensation skal behandles og afgøres hurtigt, og at der, hvor dispensation  

 afvises, på begæring skal gives skriftlig begrundelse herfor.
 Stk. 2.  Hvis en konference inden for en i  

 loyalitetsordningen angivet frist undlader at bekræfte, at tilstrækkeligt  

 skibsrum til transport af afskiberens last er til stede inden for en periode,  

 som ligeledes skal være angivet i loyalitetsordningen, har afskiberen ret til  

 uden ikendelse af bod at benytte ethvert skib til den pågældende last.
 Stk. 3.  I havne, der kun besejles af en konference, når  

 en nærmere angivet minimumslast efter anmeldelse er til stede, men hvor enten  

 linien til trods for fornødent varsel fra afskiberne ikke anløber, eller ikke  

 inden for en aftalt tid reagerer på det af afskiberne afgivne varsel, har  

 afskiberne automatisk ret til, uden at det påvirker deres loyalitetsstatus,  

 at benytte ethvert skib til transport af den pågældende last.
Fragtrater I.
Fragtrater og tariffer Kriterier for fastsættelse af fragtrater § 25.  Når en beslutning skal træffes om  

 tarifspørgsmål, skal følgende synspunkter tages i betragtning, medmindre  

 andet er bestemt:
a.
Fragtraterne skal fastsættes på et så lavt niveau som praktisk muligt  

 ud fra et kommercielt synspunkt, og således at rederne opnår en rimelig  

 fortjeneste.
b.
Konferencens driftsomkostninger skal som hovedregel beregnes på  

 grundlag af en rundrejse.
Hvor dette ikke er praktisk muligt, kan den ud- og  

 indgående rejse vurderes hver for sig.
c.
I fragtraterne bør bl.a. tages hensyn til ladningernes art, det  

 indbyrdes forhold mellem deres vægt og dimensioner samt deres værdi.
Konferencetariffer og klassificering af tarifsatser § 26.  Konferencetariffer bør affattes enkelt og  

 tydeligt med så få klasser/ kategorier som muligt afhængigt af den enkelte  

 vare, og hvor det er hensigtsmæssigt for hver klasse/ kategori.
For at lette  

 den statistiske indsamling og analyse bør de endvidere, hvor det er praktisk  

 muligt, angive det tilsvarende kodetal for varen ifølge Standard  

 International Trade Classification, Brussels Tariff Nomenclature eller en  

 hvilken som helst anden internationalt vedtaget nomenklatur.
 Stk. 2.  Klassificeringen af varer i tarifferne bør så  

 vidt muligt foretages i samarbejde med afskiberorganisationer og andre  

 berørte nationale og internationale organisationer.
Stk. 3.  Tariffer og dertil hørende bestemmelser skal  

 angive alle vilkår for anvendelse af fragtrater og befordring af den last,  

 for hvilken raterne gælder.
Når en havn inden for konferenceområdet kun  

 betjenes, såfremt en vis minimumslast er til stede, skal dette minimum  

 angives i tariffen.
Forbud mod forskelsbehandling § 27.  Konferencetariffer må ikke medføre urimelig  

 forskelsbehandling af afskibere.
 Stk. 2.  Konferencens medlemslinier skal nøje overholde  

 de i tarifferne og andre gyldige offentliggjorte konferencedokumenter  

 indeholdte rater, regler og vilkår samt eventuelle i denne bekendtgørelse  

 tilladte særordninger.
 Adgang til tariffer m.v.
 § 28.  Tariffer og dertil hørende vilkår og  

 bestemmelser samt ændringer deri skal på begæring stilles til rådighed for  

 afskibere, afskiberorganisationer og andre implicerede parter mod et rimeligt  

 gebyr, og de skal være tilgængelige for gennemsyn på linierederiernes  

 kontorer og hos deres agenter.
Ugyldige fragtrater § 29.  En fragtrate kan kræves tilsidesat helt eller  

 delvis, dersom a. den strider mod bestemmelserne i § 27, eller b. den er fastsat på trods af reglerne om fremgangsmåden ved almindelig  

 fragtrateforhøjelse eller indførelse af særlige fragttillæg.
II.
Almindelige fragtrateforhøjelser Varsel § 30.  En konference skal med mindst 150 dages varsel  

 eller med et varsel svarende til regional sædvane og/ eller aftale meddele  

 afskibernes organisationer eller repræsentanter og/ eller afskibere og, hvor  

 dette forlanges, desuden de kompetente myndigheder i de lande, hvis handel  

 betjenes af konferencen, at man har i sinde at foretage en almindelig  

 forhøjelse af fragtraterne, omfanget af den påtænkte forhøjelse, datoen på  

 hvilken forhøjelsen skal træde i kraft, samt begrundelsen for at iværksætte  

 den foreslåede forhøjelse.
 Stk. 2.  Hvis et lands udenrigshandel, der befordres af  

 en konferences medlemslinier på en bestemt rute, i det væsentlige består af  

 en enkelt eller nogle få basisvarer, skal enhver forhøjelse af fragtraten for  

 en eller flere af disse varer betragtes som en almindelig  

 fragtrateforhøjelse.
Konsultationer § 31.  Efter at varsel er givet, kan hver af parterne  

 inden for en nærmere aftalt tidsfrist kræve, at der inden udløbet af en  

 fastsat frist af højst 30 dage eller af en mellem de interesserede parter  

 tidligere fastsat længde, indledes konsultationer om grundlaget for den  

 påtænkte forhøjdelse, dennes størrelse og ikrafttrædelsesdato.
 Stk. 2.  En konference kan for at fremskynde  

 konsultationerne, så vidt muligt i rimelig tid inden konsultationerne,  

 tilsende deltagerne en redegørelse fra anerkendte uafhængige revisorer.  

 Enhver part, der er berettiget til at deltage i konsultationer om  

 fragtrateforhøjelse, kan, hvor dette er praktisk muligt, kræve, at en sådan  

 redegørelse fremlægges.
 Stk. 3.  En sådan redegørelse skal omfatte en samlet  

 analyse af oplysninger vedrørende de relevante omkostninger og indtægter, der  

 efter konferencens opfattelse nødvendiggør en forhøjelse af fragtraterne,  

 hvis de parter, der har anmodet om konsultationen anerkender denne analyse  

 som et af grundlagene for konsultationerne.
 Stk. 4.  Hvis enighed opnås som resultat af  

 konsultationerne, træder forhøjelsen af fragtraten i kraft på den dato, der  

 er angivet i det tilsendte varsel, medmindre parterne bliver enige om en  

 senere ikrafttrædelsesdato.
Mægling § 32.  Hvis enighed ikke opnås inden 30 dage efter  

 udsendelsen af varslet, skal sagen omgående henvises til international  

 mægling i medfør af kapitel 7, II.
Stk. 2.  Med forbehold af bestemmelserne i § 34, stk. 2,  

 kan en almindelig fragtrateforhøjelse gennemføres af en konference, inden  

 mæglingsforslaget foreligger.
I forslaget bør der tages hensyn til omfanget  

 af den af konferencen foretagne forhøjelse, samt hvor længe den har haft  

 gyldighed.
 Stk. 3.  Hvis mæglingsforslaget godkendes af parterne,  

 skal fragtforhøjelsen træde i kraft med virkning fra den i forslaget nævnte  

 dato.
 Opsigelse af loyalitetsordninger m.v.
§ 33.  Hvis konferencen forkaster mæglingsforslaget,  

 er afskiberne og/ eller afskiberorganisationerne med passende varsel  

 berettiget til at opsige enhver ordning eller anden aftale med den pågældende  

 konference, som måtte afskære dem fra at benytte linier, som opererer udenfor  

 konferencen.
Såfremt der foreligger en loyalitetsordning, skal afskiberne og/  

 eller deres organisationer inden 30 dage give varsel om, at de ikke længere  

 anser sig forpligtet af en sådan ordning med virkning fra en i meddelelsen  

 anført dato, og der skal i loyalitetsordningen til dette formål være fastsat  

 en periode på mindst 30 og højst 90 dage.
 Stk. 2.  En optjent rabat må ikke tilbageholdes af eller  

 betragtes som fortabt til konferencen som resultat af foranstaltninger  

 truffet af afskiberen i henhold til stk. 1.
Varighed § 34.  Konferencerne bør gennemføre eventuelle  

 fragtrateforhøjelser med gyldighed for en nærmere angivet minimumsperiode,  

 dog bortset fra reglerne om fragttillæg og regulering af fragtrater som følge  

 af valutakursændringer.
 Stk. 2.  Gyldighedsperioden for en almindelig  

 fragtrateforhøjelse skal behandles ved konsultationer afholdt i henhold til §  

 31, stk. 1. Medmindre andet er aftalt mellem de implicerede parter under  

 konsultationerne, skal der mindst gå 10 måneder fra ikrafttrædelsesdatoen for  

 en almindelig fragtrateforhøjelse, før varsel ifølge § 30, stk. 1, kan  

 udsendes om næste almindelige fragtrateforhøjelse, jfr. dog stk. 3.
Stk. 3.  Bestemmelserne i stk. 1 og 2 finder ikke  

 anvendelse på konferencefart mellem medlemsstaterne samt, på grundlag af  

 gensidighed, mellem disse stater og de øvrige OECD-lande, som er parter i  

 kodeks.
Kravet om gensidighed mellem medlemsstaterne og de øvrige OECD-lande  

 anses opfyldt, medmindre industriministeren i medfør af § 1, stk. 3, i lov om  

 liniekonferencer træffer anden bestemmelse.
III.
Særlige fragttillæg og valutakursændringer Gyldighedsperiode § 35.  Fragttillæg pålagt af en konference til dækning  

 af pludselige eller usædvanlige omkostningsstigninger eller indtægtstab skal  

 betragtes som midlertidige.
De skal nedsættes eller ophæves, så snart de  

 forhold, der begrundede fragttillæggets indførelse, ikke længere foreligger.
 Stk. 2.  Ved pålæggelsen skal det anføres, at  

 fragttillægget er midlertidigt, så vidt muligt sammen med en beskrivelse af  

 de ændringer i forholdene eller omstændighederne, som vil bevirke, at det  

 bliver henholdsvis forhøjet, nedsat eller ophævet.
 Stk. 3.  Bestemmelsen i stk. 1 gælder tilsvarende for  

 fragttillæg for ladninger, der transporteres til eller fra en bestemt havn.
Varsel og konsultationer § 36.  Forinden et fragttillæg indføres, skal der  

 gives meddelelse herom, og der skal efter anmodning afholdes konsultationer  

 undtagen i usædvanlige tilfælde, som berettiger til øjeblikkelig indførelse  

 af tillægget.
Stk. 2.  Hvis et fragttillæg er pålagt uden forudgående  

 konsultation, skal konsultationer efter anmodning afholdes snarest muligt  

 derefter.
Forinden sådanne konsultationer finder sted, skal konferencerne  

 tilvejebringe oplysninger, som efter deres mening berettiger fragttillægget.
 Stk. 3.  Opnås ikke enighed inden 15 dage efter  

 modtagelsen af et varsel om pålæggelse af et fragttillæg, kan tvisten afgøres  

 efter reglerne i kapitel 7. Medmindre andet aftales mellem de berørte parter,  

 kan fragttillægget dog pålægges, hvis tvisten endnu ikke er bilagt ved  

 udløbet af en periode på 30 dage efter modtagelsen af ovennævnte varsel.
 Stk. 4.  Hvis fragttillæg pålægges under særlige  

 omstændigheder uden forudgående konsultation som foreskrevet i stk. 1, skal  

 bekendtgørelsens bestemmelser om bilæggelse af tvister komme til anvendelse,  

 hvis enighed ikke opnås gennem efterfølgende konsultationer.
Efterfølgende regulering § 37.  Økonomiske tab, som en konferences  

 medlemslinier lider som følge af forsinkelse på grund af konsultationer og/  

 eller andre forholdsregler truffet med henblik på bilæggelse af tvister  

 vedrørende indførelse af fragttillæg set i forhold til den dato, på hvilken  

 fragttillægget skulle være sat i kraft ifølge den i overensstemmelse med §  

 36, stk. 1, givne meddelelse, kan erstattes ved en tilsvarende forlængelse af  

 fragttillægget.
 Stk. 2.  Hvis det ved konsultationer eller på anden måde  

 fastslås, at fragttillægget var uberettiget eller urimeligt højt, og parterne  

 er enige herom, skal det overskydende beløb, medmindre andet aftales,  

 tilbagebetales til de berørte parter inden 30 dage efter fremsættelsen af  

 krav herom.
Valutakursændringer § 38.  Dersom valutakursændringer fører til ændringer  

 i en konferences medlemsliniers samlede driftsomkostninger eller -indtægter,  

 kan konferencen indføre en valutareguleringsfaktor eller en ændring i  

 fragtraterne.
En sådan regulering eller ændring skal så vidt muligt hverken  

 føre til fortjeneste eller tab for medlemslinierne.
Stk. 2.  Bestemmelserne i §§ 36 og 37 finder tilsvarende  

 anvendelse.
Konsultationerne bør omfatte anvendelsen, størrelsen og  

 ikrafttrædelsesdatoen for valutareguleringsfaktoren eller fragtrateændringen.
IV.
Eksportfremmende fragtrater Indførelse af eksportfremmende fragtrater § 39.  Konferencerne bør indføre eksportfremmende  

 fragtrater for ikke-traditionelle eksportvarer.
Ved fastsættelsen af  

 eksportfremmende fragtrater skal der tages hensyn til vilkårene for salg af  

 sådanne varer i de lande, der betjenes af konferencen, især i udviklingslande  

 og i indlandsstater, samt til, at den pågældende fragtrate ikke skaber  

 væsentlig konkurrenceforvridning på eksporten af et lignende produkt fra et  

 andet land, der betjenes af konferencen.
Oplysninger om fremgangsmåden ved  

 behandling af ansøgninger om eksportfremmende fragtrater skal af konferencen  

 stilles til rådighed for afskibere og/ eller afskiberorganisationer og, på  

 begæring, for regeringer og/ eller andre kompetente myndigheder i de lande,  

 hvis handel betjenes af konferencen.
Behandling af ansøgninger § 40.  Alle nødvendige og rimelige oplysninger, der  

 kan begrunde behovet for en eksportfremmende fragtrate, skal forelægges  

 konferencen af afskiberne, deres organisationer eller repræsentanter.
Stk. 2.  Der skal indføres særlige procedureregler,  

 ifølge hvilke der, medmindre andet er aftalt, skal træffes afgørelse inden 30  

 dage efter fremsættelse af anmodninger om anvendelse af eksportfremmende  

 rater.
Disse regler skal holdes klart adskilt fra de almindelige  

 procedureregler for behandlingen af eventuel nedsættelse af fragtraterne for  

 andre varer eller fritagelse for forhøjelser.
 Gyldighedsperiode m.v.
 § 41.  En eksportfremmende fragtrate skal normalt  

 fastsættes for en periode af 12 måneder, medmindre parterne aftaler andet.  

 Inden udløbet af den nævnte periode skal den eksportfremmende rate tages op  

 til fornyet behandling efter anmodning fra den pågældende afskiber og/ eller  

 afskiberorganisation, hvorefter det vil være denne afskibers og/ eller  

 afskiberorganisations sag på foranledning af konferencen at godtgøre, at det  

 er berettiget at opretholde denne fragtrate udover den første periode.  

 Eksportfremmende fragtrater er ikke fritaget for fragttillæg eller anvendelse  

 af en valutareguleringsfaktor i henhold til §§ 35-38.
 Stk. 2.  Alle medlemslinier i en konference, der anløber  

 de pågældende havne inden for konferencens trafikområde, skal modtage og ikke  

 uden rimelig grund afvise en rimelig andel af ladninger, for hvilke  

 konferencen har indført en eksportfremmende fragtrate.
Øvrige bestemmelser Udenforstående linier § 42.  Linierederier, som ikke er medlemmer af en  

 konference, kan ikke nægtes ret til at udøve deres virksomhed baseret på  

 loyal konkurrence på kommercielt grundlag.
Afskibere har med forbehold af  

 indgåede loyalitetsordninger ret til frit at vælge mellem konferencelinier og  

 udenforstående linier.
 Stk. 2.  Konferencemedlemmer må ikke benytte kampskibe i  

 konferencetrafikken med henblik på at drive en linie, som ikke er medlem af  

 konferencen, ud af det nævnte trafikområde og derved udelukke, forhindre  

 eller reducere konkurrencen.
Dækning af transportbehov § 43.  Konferencer bør påse, at medlemslinierne sørger  

 for en regelmæssig, egnet og effektiv transport med fornøden hyppighed på de  

 ruter, konferencen betjener; de skal sørge for at tilrettelægge trafikken på  

 en sådan måde, at såvel ophobning af skibe som for store mellemrum mellem  

 anløb så vidt muligt undgås.
Særlige foranstaltninger bør overvejes for at  

 afpasse trafikken til de sæsonmæssige svingninger i godsmængden.
Stk. 2.  Der bør opretholdes et snævert samarbejde  

 mellem konferencer og andre parter, som er berettiget til deltagelse i  

 konsultationer, herunder kompetente myndigheder hvor de ønsker det, med  

 henblik på at overvåge efterspørgslen efter skibsrum, trafikkens  

 tilstrækkelighed og egnethed og specielt mulighederne for rationalisering og  

 effektivisering af trafikken.
Fordele, som kan fastslås at hidrøre fra en  

 rationalisering af trafikken, skal i rimeligt omfang komme til udtryk i  

 fragtrateniveauet.
 Stk. 3.  Såfremt en havn inden for konferenceområdet kun  

 betjenes af konferencen, når en vis minimumslast er til stede, jfr. § 26,  

 stk. 3, bør afskiberne med passende varsel meddele, når en sådan godsmængde  

 foreligger.
Konferencens hovedkontor Lokal repræsentation § 44.  En konference skal som hovedregel oprette sit  

 hovedkontor i et land, hvis handel betjenes af den pågældende konference,  

 medmindre andet bestemmes af konferencens medlemslinier.
Stk. 2.  En lokal repræsentant skal findes i hver af de  

 stater konferencen betjener, medmindre praktiske grunde taler for at  

 organisere repræsentationen på regional basis.
Repræsentanternes navne og  

 adresser skal være let tilgængelige.
 Stk. 3.  Repræsentanterne skal sikre, at afskiberes og  

 konferencers synspunkter hurtigt bringes til den anden parts kundskab med  

 henblik på at fremskaffe hurtige afgørelser.
Årlige beretninger § 45.  Konferencerne skal hvert år tilsende  

 afskibernes organisationer eller repræsentanter en beretning om deres  

 virksomhed med henblik på at holde disse underrettet om forhold af interesse  

 for dem, bl.a. om stedfundne konsultationer med afskibere og  

 afskiberorganisationer, om gennemførte foranstaltninger med hensyn til  

 klager, om ændringer i medlemskredsen og om væsentlige forandringer med  

 hensyn til transporttjenester, tariffer og fragtbetingelser.
 Stk. 2.  Disse årlige beretninger skal efter anmodning  

 indsendes til de kompetente myndigheder i de lande, hvis handel betjenes af  

 den pågældende konference.
Konsultationer Fremgangsmåde m.v.
 § 46.  Konferencer, afskiberorganisationer,  

 repræsentanter for afskibere, herunder, hvor det er muligt, afskibere, som er  

 udpeget hertil af den kompetente myndighed, skal holde konsultationer om  

 forhold af fælles interesse, når en af parterne fremsætter anmodning herom.  

 Kompetente myndigheder har efter anmodning ret til at deltage fuldt ud i  

 konsultationerne, dog uden besluttende myndighed.
 Stk. 2.  Under konsultationerne skal parterne udveksle  

 oplysninger og synspunkter og efter bedste evne søge at finde en løsning på  

 de foreliggende spørgsmål, som er kommercielt anvendelig.
Omfang § 47.  Konsultationerne kan bl.a. omfatte:
 a. Ændringer i de almindelige tarifbestemmelser med tilhørende  

 reglementer.
 b. Ændringer i fragtrateniveauet og i satserne for de vigtigste  

 handelsvarer.
c.
Eksportfremmende eller særlige fragtrater.
d.
Indførelse af og ændringer i fragttillæg.
e.
Oprettelse af loyalitetsordninger eller ændringer i deres form og  

 vilkår.
 f. Ændringer i tariffernes klassificering af havne.
g.
Fremgangsmåden ved fremskaffelse af oplysninger om afskibernes  

 forventede transportbehov.
h.
Levering af ladning til afskibning og kravene med hensyn til varsel om  

 foreliggende ladning.
 Stk. 2.  I den udstrækning det falder inden for en  

 konferences virkefelt, kan også følgende forhold gøres til genstand for  

 konsultation:
a.
Drift af godsinspektionstjenester.
 b. Ændringer i liniefartens mønster.
c.
Konsekvenserne af indførelsen af ny teknik i godstransporten, specielt  

 enhedslast, med deraf følgende nedgang i konventionelle transporttjenester  

 eller eventuelt tab af direkte forbindelser, og d. skibsfartstjenesternes tilstrækkelighed og kvalitet, herunder  

 virkningen af trafikdelingsordninger på transporttilbud og fragtrater, samt  

 ændringer i trafikområde og i anløbshyppighed.
Forhåndsvarsel § 48.  Konsultationer skal finde sted, før endelige  

 beslutninger træffes.
Forhåndsvarsel skal gives om planlagte beslutninger i  

 de sager, der omhandles i § 47. Hvor dette ikke er muligt, kan presserende  

 afgørelser træffes i afventen af konsultationernes afholdelse.
 Stk. 2.  Konsultationer skal indledes uden unødigt  

 ophold og senest inden udløbet af en i konferenceaftalen fastsat frist eller  

 i mangel af sådan frist senest 30 dage efter, at begæring om afholdelse af  

 konsultation er modtaget.
 Stk. 3.  Bestemmelserne i stk. 1 og 2 finder ikke  

 anvendelse, såfremt andet er fastsat i denne bekendtgørelse.
I.
Almindelige regler om tvister Anvendelsesområde § 49.  Dette kapitel finder anvendelse, når der opstår  

 en tvist vedrørende anvendelsen eller gennemførelsen af bestemmelserne i  

 bekendtgørelsen mellem: 1) en konference og en linie, 2) en konferences  

 medlemslinier, 3) en konference eller en medlemslinie på den ene side og en  

 afskiberorganisation eller repræsentanter for afskibere eller afskibere på  

 den anden side og 4) to eller flere konferencer.
Stk. 2.  I dette kapitel betyder ordet »part«  

 tvistens oprindelige parter samt andre, der har en direkte økonomisk  

 interesse i sagen.
Som part betragtes endvidere en kontraherende stats  

 kompetente myndigheder, der indtræder i sagen til støtte for en statsborger i  

 vedkommende land eller til støtte for en part i en tvist, der er opstået i  

 forbindelse med vedkommende lands udenrigshandel.
Subsidiært kan sådanne  

 kompetente myndigheder deltage som observatør ved sådanne  

 mæglingsforhandlinger.
Bilæggelse af tvister § 50.  Tvist, som ikke er blevet løst ved en  

 udveksling af synspunkter eller ved direkte forhandlinger, skal efter  

 anmodning fra en af parterne henvises til international mægling, såfremt den  

 angår a. medlemskab eller trafikdeling, b. uoverensstemmelse mellem en konferenceaftale og bestemmelserne i denne  

 bekendtgørelse eller tilsvarende forskrifter i andre konventionsstater, c. almindelig fragtrateforhøjelse, fragttillæg, fragtrateændringer eller  

 indførelse af en valutareguleringsfaktor, d. foreslåede loyalitetsordningers form og indhold.
 Stk. 2.  Tvister mellem linier under samme flag og  

 mellem organisationer fra samme land skal bilægges inden for rammerne af det  

 pågældende lands nationale retsvæsen.
Stk. 3.  Hvis parterne er blevet enige om, at tvister  

 skal afgøres efter andre procedureregler end de i stk. 1 indeholdte, eller  

 hvis de enes om en procedure for bilæggelsen af en bestemt tvist, der er  

 opstået mellem dem, skal disse tvister på begæring af en af parterne afgøres  

 i henhold til deres aftale.
Dette gælder dog ikke, såfremt afskiberne i  

 tvister om de i stk. 1, pkt. c, nævnte forhold af deres nationale lovgivning,  

 regler eller forskrifter er afskåret fra at benytte sig af denne valgfrihed.
Særlige regler for konferencefart i visse fartsområder § 51.  Med hensyn til konferencefart mellem  

 medlemsstater samt mellem disse stater og de øvrige OECD-lande, som er parter  

 i kodeks, skal medlemsstaternes afskibere og redere ikke kræve, at de i dette  

 kapitel nævnte procedurer for bilæggelse af uoverensstemmelser anvendes i  

 deres indbyrdes forbindelser eller, på grundlag af gensidighed, over for  

 afskibere og redere i de øvrige OECd-lande, for så vidt som der mellem dem  

 aftales andre procedurer for bilæggelse af uoverensstemmelser.
De skal især  

 fuldt ud benytte sig af de i § 50, stk. 3, nævnte muligheder for at bilægge  

 uoverensstemmelser ved andre end de i nærværende kapitel omhandlede  

 procedurer.
Kravet om gensidighed mellem medlemsstaterne og de øvrige  

 OECD-lande anses opfyldt, medmindre industriministeren i medfør af § 1, stk.  

 3, i lov om liniekonferencer træffer anden bestemmelse.
Mægling i sager om omfordeling af trafikandele § 52.  Mægling i henhold til § 12, stk. 3, sker efter  

 følgende regler:
a.
Parterne i uoverensstemmelsen udnævner en eller flere mæglingsmænd.
b.
Såfremt de ikke når til enighed herom, udpeger hver af parterne i  

 uoverensstemmelsen en mæglingsmand, og de således udpegede mæglingsmænd  

 vælger i fællesskab yderligere en mæglingsmand, som skal fungere som formand.  

 Dersom den ene af parterne undlader at udpege en mæglingsmand, eller de af  

 parterne udpegede mæglingsmænd ikke har kunnet blive enige om at udpege en  

 formand, foretager formanden for Det internationale Handelskammer på begæring  

 af en af parterne de nødvendige udnævnelser.
c.
Mæglingsmændene gør deres yderste for at bilægge uoverensstemmelsen.
De  

 fastsætter selv deres procedure.
Deres honorar betales af parterne.
II.
International mægling Krav om international mægling § 53.  Mæglingsproceduren indledes på begæring af en  

 af tvistens parter.
En begæring om mægling skal anses for at være fremsat på  

 behørig vis, hvis det godtgøres, at den er afsendt til modparten med  

 anbefalet brev, telegram eller telex, eller er blevet forkyndt for  

 vedkommende inden udløbet af de i § 54, stk. 1 eller 2, fastsatte frister.
Tidsfrister § 54.  Begæring om international mægling skal  

 fremsættes:
a.
I tvister vedrørende medlemskab af konferencer: Senest 60 dage fra  

 ansøgerens modtagelse af konferencens afgørelse indeholdende konferencens  

 begrundelse for denne afgørelse, jfr. § 8, stk. 1, og § 16, stk. 2.
b.
I tvister vedrørende almindelige fragtrateforhøjelser: Inden udløbet af  

 den i § 30, stk. 1, fastsatte varselsperiode.
c.
I tvister vedrørende fragttillæg: Inden udløbet af det i § 36, stk. 3,  

 fastsatte tidsrum på 30 dage eller, hvis forhåndsmeddelelse ikke er blevet  

 givet, senest 15 dage fra fragttillæggets ikrafttrædelsesdato.
d.
I tvister vedrørende fragtrateændring eller indførelse af en  

 valutareguleringsfaktor p.g.a. valutakursændringer: Senest 20 dage efter, at  

 konsultationer er påbegyndt.
 I andre end de i pkt. a-d nævnte tvister kan begæring om mægling til  

 enhver tid fremsættes.
 Stk. 2.  De i stk. 1 fastsatte tidsfrister kan forlænges  

 ved aftale.
 Stk. 3.  Hvis begæring ikke er blevet fremsat inden  

 udløbet af de i stk. 1 og 2 fastsatte tidsfrister, skal konferencens  

 afgørelse være endelig, og ingen af tvistens parter kan anfægte afgørelsen  

 ved at fremsætte krav om international mægling.
 Stk. 4.  De i stk. 1 nævnte tidsfrister finder ikke  

 anvendelse på tvister, som er henvist til international mægling i henhold til  

 § 55.
Forholdet mellem international mægling og nationale domstole § 55.  Indbringes en tvist, der kan kræves undergivet  

 international mægling, for domstolene, kan enhver af parterne, inden sagen  

 optages til doms, forlange, at domstolsbehandlingen standses, og at sagen  

 overgår til international mægling.
 Stk. 2.  Så længe en tvist er undergivet international  

 mægling, kan domstolsbehandling ikke finde sted.
 Stk. 3.  Domstolsbehandling kan i de i stk. 1 og 2  

 nævnte tilfælde først genoptages eller påbegyndes, når det er klart, at  

 mæglingsforslaget ikke fører til noget resultat.
 Proceshabilitet m.v.
 § 56.  Ved anvendelsen af bestemmelserne i dette  

 kapitel skal:
a. liniekonferencer og afskiberorganisationer have ret til at optræde som  

 parter under mæglingsforhandlinger og for danske domstole, b. en meddelelse til en konference eller afskiberorganisation i dennes  

 kollektive egenskab ligeledes udgøre en meddelelse til ethvert medlem af den  

 pågældende konference eller afskiberorganisation, c. en meddelelse til en konference eller afskiberorganisation stiles til  

 den adresse, hvor konferencen henholdsvis afskiberorganisationen har sit  

 hovedkontor.
Enhver konference eller afskiberorganisation skal indgive  

 anmeldelse om dette hovedkontors beliggenhed til den af De forenede Nationers  

 generalsekretær udpegede registrator.
Hvis en konference eller  

 afskiberorganisation undlader at indgive anmeldelse herom eller intet  

 hovedkontor har, skal en meddelelse til et hvilket som helst medlem i  

 konferencens eller afskiberorganisationens navn anses for at være en  

 meddelelse til den pågældende konference eller organisation.
 Stk. 2.  En konferences eller afskiberorganisations  

 accept eller afvisning af forligsmæglernes anbefaling skal anses for at være  

 hvert enkelt medlems accept eller afvisning heraf.
Sagsbehandlingsregler § 57.  Behandlingen af tvister undergivet  

 international mægling sker i henhold til de i bilag 1 til denne  

 bekendtgørelse indeholdte regler.
Straffebestemmelser og ikrafttrædelse Straffebestemmelser § 58.  Overtrædelse af bestemmelserne i §§ 19, 39 og  

 45, stk. 2, i denne bekendtgørelse straffes i medfør af § 9 i lov nr. 178 af  

 28. april 1982 om liniekonferencer med bøde.
Ikrafttrædelse § 59.  Bekendtgørelsen træder i kraft den 28. december  

 1985.
Industriministeriet, den 28. november  

 1985 Ib Stetter /Jørgen Bredholt Bilag 1 International mægling § 1 Ved international mægling kan en kontraherende stats kompetente  

 myndigheder, hvis de ønsker det, deltage i mæglingsforhandlingerne til støtte  

 for en part, som er hjemmehørende i den pågældende stat eller til støtte for  

 en part i en tvist, der er opstået i forbindelse med den pågældende  

 kontraherende stats udenrigshandel.
Subsidiært kan den kompetente myndighed  

 deltage som observatør ved sådanne mæglingsforhandlinger.
§ 2 1. Forhandlingerne ved international mægling skal  

 finde sted på et af parterne enstemmigt aftalt sted eller i mangel af sådan  

 aftale på et af forligsmæglerne udpeget sted.
 2. Ved afgørelsen af hvor mæglingsforhandlingerne skal  

 finde sted, skal parterne og forligsmæglerne bl.a. tage hensyn til de lande,  

 som har nær tilknytning til tvisten, især det land hvor den pågældende linie  

 er hjemmehørende, og specielt når tvisten drejer sig om gods, dettes  

 oprindelsesland.
§ 3 1. For så vidt angår nærværende bilag skal der dannes  

 et internationalt panel af forligsmæglere, bestående af anerkendte eller  

 erfarne eksperter inden for felter som jura, søtransportens økonomi eller  

 udenrigshandel og finansvæsen, som nærmere fastsat af de kontraherende  

 parter, som udpeger forligsmæglerne; disse skal fungere helt uafhængigt.
2. Enhver kontraherende part kan til enhver tid  

 udnævne indtil 12 medlemmer af panelet og skal give meddelelse om disse  

 medlemmers navne til den af de Forenede Nationers generalsekretær udpegede  

 registrator.
Udnævnelser gælder for seks år med mulighed for fornyelse.
Ved  

 et medlems død, inhabilitet eller udtræden skal den kontraherende part, der  

 havde udnævnt det pågældende medlem, udnævne en afløser for den resterende  

 del af medlemmets funktionsperiode.
En udnævnelse træder i kraft fra den  

 dato, på hvilken registrator modtager meddelelse herom.
 3. Registrator skal føre en fortegnelse over panelets  

 medlemmer og regelmæssigt orientere de kontraherende parter om panelets  

 sammensætning.
§ 4 1. Formålet med mægling er at nå frem til en mindelig  

 løsning på en tvist ved hjælp af anbefalinger udformet af uafhængige  

 forligsmæglere.
 2. Forligsmæglerne skal afgrænse og belyse de  

 omtvistede spørgsmål, til dette formål søge at indhente eventuelle  

 oplysninger fra parterne, og på dette grundlag afgive en anbefaling til  

 parterne med henblik på bilæggelse af tvisten.
 3. Parterne skal efter bedste evne samarbejde med  

 mæglerne for at sætte dem i stand til at udføre deres funktioner.
 4. Med mindre andet aftales parterne imellem, kan  

 forligsmæglerne beslutte at afgive en anbefaling på basis af skriftlige  

 indlæg uden mundtlig forhandling.
§ 5 1. Mægling skal foretages enten af en forligsmægler  

 eller af et ulige antal forligsmæglere ifølge aftale mellem parterne eller  

 udpeget af disse.
 2. Hvis parterne ikke kan nå til enighed om antallet  

 eller udnævnelsen af forligsmæglerne i henhold til stk. 1, skal mægling  

 foretages af tre mæglere, en udpeget af hver af parterne i deres stævning  

 henholdsvis svarskrift, og den tredje udpeget af de to således udpegede  

 mæglere, idet denne sidste skal fungere som formand.
 3. Hvis der i svarskriftet ikke er anført navnet på  

 den forligsmægler, der skal udpeges i tilfælde, hvor stk. 2 kommer til  

 anvendelse, skal den anden mægler inden 30 dage efter modtagelsen af  

 stævningen vælges ved lodtrækning foretaget af den i stævningen udpegede  

 mægler blandt de panelmedlemmer, der er udpeget af den eller de kontraherende  

 stater, i hvilke indstævnte er hjemmehørende.
4. Hvis de i henhold til stk. 2 eller 3 udpegede  

 forligsmæglere ikke kan blive enige om udpegelsen af den tredje mægler inden  

 15 dage efter den anden mæglers udnævnelse, skal vedkommende inden de  

 følgende 5 dage vælges ved lodtrækning foretaget af de udpegede mæglere.
Før  

 lodtrækningen:
a. er ingen medlemmer af panelet af samme nationalitet som nogen af de to  

 udpegede mæglere valgbare, b. kan hver af de to udpegede mæglere udskyde lige mange medlemmer af  

 panelet, dog således at der skal kunne trækkes lod blandt mindst 30 af  

 panelets medlemmer.
§ 6 1. Når flere parter begærer mægling med samme  

 indstævnte vedrørende samme spørgsmål eller spørgsmål, som er nært forbundne,  

 kan den indstævnte anmode om en sammenlægning af disse sager.
2. Begæring om sammenlægning skal behandles og afgøres  

 ved flertalsafstemning mellem formændene for de hidtil udvalgte  

 forligsmæglere.
Hvis en sådan begæring efterkommes, vil formændene udpege de  

 mæglere, der skal behandle de sammenlagte sager blandt de allerede udpegede  

 eller valgte mæglere, dog således at der vælges et ulige antal mæglere, og  

 således at den mægler, som hver af parterne først havde udpeget, skal være en  

 af de mæglere, der behandler den sammenlagte sag.
§ 7 En hvilken som helst part, bortset fra en kompetent myndighed som nævnt i  

 § 1, kan indtræde i forhandlingerne, hvis mægling er påbegyndt enten:
a. som part, hvor der består en direkte økonomisk interesse, eller b. som intervenient til støtte for en af de oprindelige parter, hvor der  

 består en indirekte økonomisk interesse, medmindre en af de oprindelige parter gør indsigelse mod et sådant  

 procesfællesskab.
§ 8 1. Forligsmæglernes anbefalinger skal udfærdiges i  

 overensstemmelse med konventionens bestemmelser.
2. Hvis konventionen ikke indeholder regler om et  

 spørgsmål, skal mæglerne anvende det lands lovgivning, som parterne enes om  

 ved påbegyndelsen af mæglingsforhandlingerne eller senere, dog ikke senere  

 end det tidspunkt, hvor bevismaterialet indgives til mæglerne.
Opnås der ikke  

 enighed, skal den lovgivning tages i anvendelse, som mæglerne anser for at  

 have den største tilknytning til den pågældende tvist.
 3. Forligsmæglerne skal ikke afgøre tvisten  

 skønsmæssigt efter ret og billighed (ex aequo et bono), medmindre parterne  

 aftaler dette efter tvistens opståen.
 4. Forligsmæglerne skal ikke afsige kendelse om  

 »non liquet« (»det er uklart«) på grund af uklarhed i  

 loven.
 5. Forligsmæglerne kan anbefale de retsmidler og den  

 retshjælp mod ubillighed, der findes i det retssystem, hvis regler anvendes  

 på tvisten.
§ 9 Forligsmæglernes anbefalinger skal være begrundet.
§ 10 1. Med mindre parterne før, under eller efter  

 mæglingsproceduren er blevet enige om, at forligsmæglernes anbefaling skal  

 være bindende, bliver den bindende ved, at parterne godtager den.
En  

 anbefaling, der er godtaget af nogle af parterne i en tvist, forpligter  

 udelukkende disse.
 2. Parterne skal give forligsmæglerne meddelelse om  

 godtagelse af disse anbefaling til en af mæglerne nærmere angivet adresse  

 senest 30 dage efter modtagelsen af underretning om anbefalingen; i modsat  

 fald betragtes anbefalingen som ikke accepteret.
 3. Den part, der ikke accepterer en anbefaling, skal  

 inden 30 dage efter den i stk. 2 anførte periode, give forligsmæglerne og de  

 andre parter underretning skriftligt og omfattende om sine grunde til  

 afvisningen af anbefalingen.
4. Umiddelbart efter at anbefalingen er accepteret af  

 parterne, skal forligsmæglerne oprette og underskrive et forligsdokument, fra  

 hvilket tidspunkt anbefalingen får bindende virkning for parterne.
Hvis  

 anbefalingen ikke er blevet accepteret af alle parter, skal forligsmæglerne  

 udfærdige en rapport angående de parter, der nægter at acceptere  

 anbefalingen, med angivelse af tvisten, og de pågældende parters manglende  

 evne til at bilægge den.
 5. En anbefaling, der er blevet bindende for parterne,  

 skal gennemføres af dem omgående eller på et i anbefalingen nærmere angivet  

 senere tidspunkt.
 6. Enhver part kan betinge sin accept af, at alle  

 eller nogle af tvistens andre parter accepterer anbefalingen.
§ 11 1. En anbefaling skal udgøre en endelig bilæggelse af  

 en tvist mellem de parter, som accepterer den.
Dette gælder dog ikke i den  

 udstrækning anbefalingen ikke anerkendes og håndhæves i henhold til  

 bestemmelserne i § 12.
 2. Anbefaling' omfatter en fortolkning, tydeliggørelse  

 eller rettelse af anbefalingen foretaget af forligsmæglerne, før anbefalingen  

 bliver accepteret.
§ 12 1. Enhver kontraherende part skal anerkende en  

 anbefaling som værende bindende mellem de parter, der har accepteret den, og  

 skal endvidere med forbehold af bestemmelserne i stk. 2 og 3 efter anmodning  

 fra en sådan parts side, gennemtvinge opfyldelsen af alle forpligtelser  

 pålagt ifølge anbefalingen, som om den var en endelig dom afsagt af en  

 domstol i den pågældende kontraherende stat.
 2. En anbefaling skal kun kunne nægtes anerkendelse og  

 håndhævelse efter begæring af en af de i stk. 1 nævnte parter, såfremt en  

 domstol eller en anden kompetent myndighed i det land, hvor man forsøger at  

 opnå anerkendelse og håndhævelse finder, at:
a. en part, der accepterede anbefalingen, var inhabil i henhold til den  

 for anbefalingen gældende lovgivning på tidspunktet for accepten; b. svig eller tvang er blevet anvendt ved udfærdigelsen af anbefalingerne; c. anbefalingen strider mod retsordenen (ordre public) i det land, hvor  

 den skal håndhæves; d. sammensætningen af forligsmæglerne eller mæglingsproceduren ikke var i  

 overensstemmelse med nærværende bestemmelser.
3. Hverken håndhævelse eller anerkendelse af en del af  

 anbefalingen skal finde sted, hvis en domstol eller en anden kompetent  

 myndighed finder det godtgjort, at den pågældende bestanddel af anbefalingen  

 falder ind under et af punkterne i stk. 2, og hvis den pågældende del kan  

 udskilles fra resten af anbefalingen.
Hvis dette ikke kan ske, skal hele  

 anbefalingen nægtes håndhævelse og anerkendelse.
§ 13 1. Når anbefalingen er blevet accepteret af alle  

 parter, kan den med alle disses samtykke offentliggøres med sine  

 begrundelser.
 2. Hvis anbefalingen er blevet forkastet af en eller  

 flere af parterne, men samtidig accepteret af en eller flere andre parter:
a. skal den eller de afvisende parter offentliggøre deres grunde til  

 afvisningen, som er meddelt i henhold til § 10, stk. 3, og kan samtidig  

 offentliggøre anbefalingen samt dens begrundelser; b. kan en part, der har accepteret anbefalingen, offentliggøre denne samt  

 dens begrundelser; den pågældende part kan yderligere offentliggøre en anden  

 parts grunde til sin afvisning af anbefalingen, medmindre denne anden part  

 allerede har offentliggjort sin afvisning samt sin begrundelse herfor i  

 overensstemmelse med pkt. a.
 3. Hvis anbefalingen ikke er blevet accepteret af  

 nogen af parterne, kan hver enkelt part offentliggøre anbefalingen samt  

 begrundelserne derfor foruden sin egen afvisning af anbefalingen og  

 begrundelsen herfor.
§ 14 1. Dokumenter og erklæringer, de indeholder faktiske  

 oplysninger afgivet af en part til forligsmæglerne, skal offentliggøres,  

 medmindre den pågældende part eller et flertal af forligsmæglerne bestemmer  

 noget andet.
 2. Sådanne dokumenter og erklæringer afgivet af en  

 part kan af vedkommende fremlægges til støtte for hans sag i eventuelle  

 senere forhandlinger i forbindelse med samme tvist og mellem samme parter.
§ 15 Så længe anbefalingen endnu ikke er blevet bindende for parterne, skal  

 hverken synspunkter eller begrundelser fremsat af forligsmæglerne eller  

 indrømmelser eller tilbud fremsat af parterne som led i mæglingen, berøre  

 nogen af parternes juridiske rettigheder og forpligtelser.
§ 16 1 a.
Omkostningerne i forbindelse med forligsmæglingen, herunder vederlag  

 til forligsmæglerne, skal fordeles ligeligt mellem mæglingsparterne,  

 medmindre andet er aftalt mellem disse.
b.
Når mæglingsproceduren er indledt, er forligsmæglerne berettiget til at  

 forlange et forskud eller sikkerhedsstillelse for de i pkt. a nævnte  

 omkostninger.
 2. Parterne skal hver især selv afholde de i  

 forbindelse med mæglingsforhandlingerne pådragne omkostninger, medmindre  

 andet er aftalt mellem dem.
3. Uanset bestemmelserne i stk. 1 og 2 kan  

 forligsmæglerne efter enstemmigt at have afgjort, at en part har fremsat et  

 krav uden grund, pålægge denne part at udrede en del af eller alle  

 omkostninger, som andre af de i forligsmæglingen implicerede parter har  

 pådraget sig.
En sådan beslutning er endelig og bindende for alle parter.
§ 17 1. Hvis en part undlader at give møde eller fremlægge  

 sin sag på noget trin af mæglingsforhandlingerne, skal dette ikke anses at  

 være en indrømmelse af modpartens påstand.
Modparten kan i så tilfælde efter  

 eget valg anmode forligsmæglerne om at afslutte forhandlingerne eller om at  

 behandle de foreliggende spørgsmål og fremkomme med en anbefaling i  

 overensstemmelse med konventionens bestemmelser herom.
 2. Før de afslutter forhandlingerne, skal  

 forligsmæglerne give den part, der undlader at give møde eller fremlægge sin  

 sag, en frist på højst 10 dage, medmindre de finder det godtgjort, at den  

 pågældende part ikke har til hensigt at give møde eller fremlægge sin sag.
 3. Hvis de i konventionen fastsatte eller af  

 forligsmæglerne bestemte proceduremæssige tidsfrister, især i forbindelse med  

 indsendelse af erklæringer eller oplysninger, ikke overholdes, skal dette  

 anses som manglende fremmøde ved forligsmæglingen.
 4. Når forhandlingen er afsluttet på grund af, at en  

 af parterne undlod at give møde eller at fremlægge sin sag, skal  

 forligsmæglerne udfærdige en rapport, hvori de gør opmærksom på den  

 pågældende parts undladelse.
§ 18 1. Forligsmæglerne skal overholde de procedureregler,  

 som er fastsat i konventionen.
2. De procedureregler, som findes i bilag 2, skal  

 betragtes som vejledende for forligsmæglerne.
Disse kan efter fælles  

 overenskomst bruge, supplere eller ændre de i dette bilag indeholdte regler  

 eller udforme deres egne procedureregler i den udstrækning sådanne  

 supplerende, ændrede eller andre regler ikke strider imod bestemmelserne i  

 konventionen.
 3. Hvis parterne er enige om, at det eventuelt ville  

 kunne fremme en hurtig og billig afvikling af forligsmæglingen, kan de efter  

 fælles overenskomst acceptere procedureregler, som ikke strider imod  

 bestemmelserne i konventionen.
 4. Forligsmæglerne skal udforme deres anbefaling på  

 grundlag af enighed, eller hvis dette ikke er muligt, ved flertalsafgørelse.
5. Mæglingsforhandlingerne skal afsluttes og  

 forligsmæglernes anbefaling afgives senest 6 måneder fra den dag, på hvilken  

 forligsmæglerne blev udnævnt, dog med undtagelse af de i bekendtgørelsens §  

 50, stk. 1 c, nævnte tilfælde, for hvilke de i § 30, stk. 1, og § 36, stk. 3,  

 nævnte tidsfrister skal gælde.
Ved aftale imellem parterne kan ovennævnte  

 frist på 6 måneder forlænges.
Bilag 2 Vejledende procedureregler for international mægling Regel 1 1. Enhver part, der måtte ønske at foranstalte  

 mæglingsforhandlinger i henhold til konventionen, skal sende en skriftlig  

 begæring herom samt en stævning til modparten med kopi til registrator.
 2. Stævningen skal:
a. anføre nøjagtig navn og adresse på hver enkelt af tvistens parter; b. indeholde en summarisk redegørelse for relevante kendsgerninger, de  

 omtvistede spørgsmål samt rekvirentens forslag til bilæggelse af tvisten; c. angive hvorvidt mundtlig behandling ønskes, og i så fald, og i den  

 udstrækning de allerede kendes, navn og adresse på de personer, der skal  

 afgive vidneforklaring, herunder sagkyndige vidner for rekvirenten; d. ledsages af eventuelle dokumenter til støtte for sagen og relevante  

 aftaler og ordninger indgået af parterne, som rekvirenten måtte anse for  

 nødvendige ved fremsættelsen af påstanden; e. angive det krævede antal forligsmæglere, eventuelt med forslag til  

 udnævnelse af forligsmæglere eller navnet på den af rekvirenten i henhold til  

 bilag 1, § 5, stk. 2, udpegede forligsmægler; og f. indeholde eventuelle forslag vedrørende procedureregler.
 3. Stævningen skal dateres og undertegnes af den  

 pågældende part.
Regel 2 1. Hvis indstævnte beslutter sig til at afgive et  

 svarskrift, skal dette ske inden 30 dage efter den dag, på hvilken han  

 modtager stævningen, med kopi til registrator.
 2. Svarskriftet skal:
a. indeholde en summarisk redegørelse for relevante kendsgerninger, der  

 tilbageviser påstandene i stævningen, indstævntes eventuelle forslag til  

 bilæggelse af tvisten, samt eventuelle retsmidler, som han ønsker anvendt,  

 med henblik på en bilæggelse af tvisten; b. angive hvorvidt mundtlig behandling ønskes, og i så fald, og for så  

 vidt som de allerede kendes, navn og adresse på de personer, der skal afgive  

 vidneforklaring, herunder sagkyndige vidner for indstævnte; c. ledsages af eventuelle dokumenter til støtte for sagen og relevante  

 aftaler og ordninger indgået af parterne, som indstævnte måtte anse for  

 nødvendige ved afgivelse af svarskriftet; d. angive det krævede antal forligsmæglere, eventuelt med forslag til  

 udnævnelse af forligsmæglere eller navnet på den af indstævnte i henhold til  

 bilag 1, § 5, stk. 2, udpegede forligsmægler; og e. indeholde eventuelle forslag vedrørende procedureregler.
 3. Svarskriftet skal dateres og undertegnes af den  

 pågældende part.
Regel 3 1. Enhver person eller anden interesse, der ønsker at  

 deltage i mæglingsforhandlinger i henhold til bilag 1, § 7, skal indsende  

 skriftlig begæring herom til tvistens parter med kopi til registrator.
 2. Hvis deltagelse ønskes i henhold til bilag 1, § 8  

 a, skal begæringen anføre begrundelsen herfor, herunder oplysninger der  

 forlanges ifølge regel 1, stk. 2, punkterne a, b og d.
 3. Hvis deltagelse ønskes i henhold til bilag 1, § 7  

 b, skal begæringen anføre begrundelsen herfor, og hvem af de oprindelige  

 parter vedkommende ønsker at støtte.
 4. Enhver indsigelse mod en sådan parts begæring om  

 procesfællesskab skal af den, der gør indsigelse, sendes med kopi til  

 modparten inden 7 dage efter modtagelsen af begæringen.
 5. Hvis to eller flere mæglingsforhandlinger  

 sammenlægges, skal påfølgende begæringer om tredjeparts deltagelse fremsendes  

 til alle implicerede parter, og hver enkelt af disse kan gøre indsigelse  

 ifølge nærværende regel.
Regel 4 Efter aftale mellem tvistens parter fremført af en af disse, og efter at  

 have givet parterne mulighed for at blive hørt, kan forligsmæglerne give  

 pålæg om sammenlægning eller udskillelse af alle eller nogle af de påstande,  

 der på det pågældende tidspunkt er genstand for forhandling mellem de samme  

 parter.
Regel 5 1. En part kan udskyde en forligsmægler, hvor der  

 foreligger omstændigheder, der rejser berettiget tvivl om den pågældendes  

 uafhængighed.
2. Meddelelse om udskydelse med angivelse af årsagerne  

 dertil, bør gives inden forhandlingernes afslutning, og før forligsmæglerne  

 har afgivet deres anbefaling.
En sådan udskydelse skal behandles straks og  

 skal afgøres ved flertalsafgørelse blandt forligsmæglerne i første instans  

 som et foreløbigt punkt, i tilfælde hvor flere end en forligsmægler er blevet  

 udpeget.
Afgørelsen i sådanne sager er endelig.
 3. En forligsmægler, som er afgået ved døden eller er  

 blevet inhabil eller diskvalificeret, skal omgående erstattes.
 4. Forhandlinger, der afbrydes på denne måde, skal  

 genoptages hvor de blev afbrudt, medmindre parterne aftaler eller  

 forligsmæglerne bestemmer, at en fornyet prøvelse eller fornyet afgivelse af  

 eventuelle mundtlige vidneforklaringer skal finde sted.
Regel 6 Forligsmæglerne skal selv afgøre deres egen domsmyndighed og/ eller  

 kompetence i henhold til konventionens bestemmelser.
Regel 7 1. Forligsmæglerne skal modtage og behandle alle  

 skriftlige erklæringer, dokumenter, beedigede skriftlige erklæringer,  

 publikationer samt enhver form for bevismateriale, herunder mundtlige  

 vidneforklaringer, som måtte blive afgivet for dem af parterne eller på  

 disses vegne, og skal tillægge bevismaterialet en sådan betydning, som det  

 efter deres bedste skøn fortjener.
2. a.
Hver af parterne kan fremlægge for  

 forligsmæglerne alt det materiale, vedkommende anser for relevant, og skal  

 samtidig med fremlæggelsen overgive bekræftet afskrift af det pågældende  

 materiale til modparten, som skal have en rimelig mulighed for at kommentere  

 dette; b.
Forligsmæglerne skal alene afgøre om det af parterne forelagte  

 bevismateriale er relevant og væsentligt; c.
Forligsmæglerne kan anmode parterne om at fremkomme med sådant  

 yderligere bevismateriale, som de måtte anse for nødvendigt for at nå til en  

 forståelse og afgørelse af tvisten, dog forudsat at de andre parter, hvis  

 sådant yderligere bevismateriale fremlægges, skal have rimelig mulighed for  

 at fremkomme med deres kommentarer til dette.
Regel 8 1. Når der i konventionen eller i disse regler er  

 fastsat en periode af dage for udførelsen af en given handling, skal den dag,  

 fra hvilken perioden begynder, ikke medregnes, hvorimod periodens sidste dag  

 skal medregnes, dog ikke hvis dette er en lørdag, søndag eller offentlig  

 fridag på mæglingsstedet, i hvilket tilfælde den sidste dag skal være den  

 påfølgende dag.
 2. Når den fastsatte frist er mindre end 7 dage, skal  

 lørdage, søndage og offentlige fridage ikke regnes med.
Regel 9 1. Med forbehold af bestemmelserne vedrørende  

 proceduremæssige tidsfrister i konventionen, kan forligsmæglerne, efter  

 forslag fremsat af en af parterne eller ifølge aftale mellem dem, forlænge  

 enhver sådan tidsfrist, som er blevet fastsat af forligsmæglerne.
Regel 10 1. Forligsmæglerne fastsætter en forretningsorden  

 samt, med mindre andet aftales, dato og klokkeslet for hvert møde.
 2. Medmindre parterne aftaler andet, skal  

 forhandlingerne foregå for lukkede døre.
 3. Forligsmæglerne skal i særdeleshed forespørge hos  

 alle parter, om de har yderligere bevismateriale at fremlægge, før  

 forhandlingerne erklæres for afsluttet, og dette skal protokolleres som  

 særligt punkt.
Regel 11 Forligsmægleres anbefalinger skal være skriftlige og skal indeholde:
a. en præcis angivelse af hver af parternes navn (betegnelse) og adresse; b. en beskrivelse af den metode, hvorefter forligsmæglerne er udpeget,  

 samt disses navne; c. datoer og sted for afholdelse af mæglingsforhandlingerne; d. en summarisk redegørelse for mæglingsforhandlingerne, efter mæglernes  

 skøn; e. en summarisk oversigt over de af forligsmæglerne konstaterede  

 kendsgerninger; f. en summarisk redegørelse for parternes anbringender; g. udtalelser vedrørende tvistens genstand samt begrundelserne for disse  

 udtalelser; h. forligsmæglernes underskrifter og datoen for hver underskrift; og i. en adresse, hvortil meddelelse kan gives om godtagelse eller afvisning  

 af anbefalingen.
Regel 12 Anbefalingen skal så vidt muligt indeholde en erklæring vedrørende  

 omkostninger i overensstemmelse med bestemmelserne i konventionen.
Hvis  

 anbefalingen ikke indeholder en fuldstændig erklæring vedrørende  

 omkostninger, skal forligsmæglerne snarest muligt efter anbefalingen og  

 senest 60 dage efter dennes udfærdigelse fremkomme med en skriftlig erklæring  

 vedrørende omkostninger som bestemt i konventionen.
Regel 13 Forligsmægleres anbefalinger skal også tage hensyn til tidligere og  

 lignende sager, når som helst dette ville lette en mere ensartet  

 gennemførelse af konventionen og overholdelse af forligsmæglernes  

 anbefalinger.
(* 1) I bekendtgørelsen er medtaget visse bestemmelser fra Rådets  

 forordning nr. 954/79 af 15. maj 1979 om medlemsstaternes ratifikation eller  

 tiltrædelse af De forenede Nationers konvention om en kodeks for  

 liniekonferencer.
Ifølge art. 189 i EØF-traktaten gælder en forordning  

 umiddelbart i hver medlemsstat.
Gengivelsen af disse bestemmelser i  

 bekendtgørelsen er således udelukkende begrundet i praktiske hensyn og  

 berører ikke den nævnte forordnings umiddelbare gyldighed i Danmark.
