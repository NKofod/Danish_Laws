Bekendtgørelse om henlæggelse af  

 opgaver og beføjelser på boligområdet til Erhvervs- og  

 Boligstyrelsen (Delegationsbekendtgørelse) § 1. Hvor økonomi- og erhvervsministeren i  

 henhold til nedenstående lovgivning og i medfør af heraf  

 fastsatte retsforskrifter tillægges administrative beføjelser,  

 udøver Erhvervs- og Boligstyrelsen med de undtagelser, der  

 fremgår af §§ 2 og 3, disse beføjelser samt modtager  

 underretning og materiale:
 1)	Lov om andelsboligforeninger og andre bofællesskaber.
 2)	Lov om boligsparekontrakter.
 3)	Lov om boligopsparing.
 4)	Lov om sanering.
 5)	Lov om privat byfornyelse.
 6)	Lov om byfornyelse og boligforbedring.
 7)	Lov om byfornyelse.
 8)	Lov om ejerlejligheder.
 9)	Lov om kommunal anvisningsret.
 10)	Lov om tvungen administration af udlejningsejendomme.
 11)	Lov om statstilskud til forbedringsarbejder m.v. i  

 helårsboliger og fritidsboliger.
 12)	Lov om leje af erhvervslokaler m.v.
 13)	Lov om almene boliger samt støttede private andelsboliger  

 m.v.
 14)	Lov om boligbyggeri.
 15)	Lov om boliger for ældre og personer med handicap.
 16)	Lov om visse almennyttige afdelingers omprioritering m.v.
 17)	Lov om frigørelse fra visse tilskudsbestemmelser.
 18)	Lov om brandsikring af ældre beboelsesbygninger m.v.
 19)	Byggeloven.
 20)	Lov om registrerede arkitekter.
 21)	Lov om statens byggevirksomhed m.v.
 22)	Lov om statsgaranti til skoler og forsøgsbyggeri m.v.
 23)	Lov om forbrugerbeskyttelse ved erhvervelse af fast ejendom  

 m.v.
 24)	Lov om indhentning af tilbud i bygge- og anlægssektoren.
 25)	Lov om bygnings- og boligregistrering.
 Stk. 2. Erhvervs- og Boligstyrelsen afgør i  

 henhold til lov om hegn klage over Københavns Kommunes forbud mod  

 anbringelse af hegn i skellinien mellem grundstykker.
 Stk. 3. Erhvervs- og Boligstyrelsen afgør i  

 henhold til lov om etablering og fælles udnyttelse af master til  

 radiokommunikationsformål m.v. klager over afgørelser truffet af  

 København og Frederiksberg Kommuner i medfør af loven.
 § 2. Følgende beføjelser i henhold  

 til lov om almene boliger samt støttede private andelsboliger m.v.  

 udøves af økonomi- og erhvervsministeren efter Erhvervs- og  

 Boligstyrelsens indstilling herom:
 1)	Udpegning af 4 medlemmer til bestyrelsen for Byggeskadefonden og  

 disses stedfortrædere, jf. lovens § 152.
 2)	Nedsættelse af et ungdomsboligråd samt udpegning af  

 formanden for og medlemmerne af rådet, jf. lovens § 170.
 3)	Nedsættelse af et ældreboligråd samt udpegning af  

 formanden for og medlemmerne af rådet, jf. lovens § 171.
 § 3. Følgende beføjelser i henhold  

 til lov om byfornyelse udøves af økonomi- og erhvervsministeren  

 efter Erhvervs- og Boligstyrelsens indstilling herom:
 1)	Udpegning af formænd for byfornyelsesnævn samt disses  

 suppleanter, jf. lovens § 185, stk. 2 og 4.
 2)	Udpegning af 5 medlemmer til bestyrelsen for Byggeskadefonden for  

 byfornyelsesforanstaltninger og disses stedfortrædere, jf. lovens §  

 176, stk. 1 og 3.
 § 4. Bekendtgørelsen træder i kraft den 27.  

 november 2002.
