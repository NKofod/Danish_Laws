Kendelse fra Pressenævnet i sag nr.  

 18/2002 Sorø Cano og Kajak Club har ved formand  Jan  

  Christensen klaget til Pressenævnet over en artikel bragt i  

 Sjællands Tidende den 2. februar 2002, idet man mener, at god  

 presseskik er tilsidesat.
 Artiklen bragt den 2. februar 2002 i en rubrik  

 mærket "Kommentar" havde overskriften "Stormfuld  

 våd uge". Af artiklen fremgik følgende:
"Man må jo sige, det har været en lidt  

 stormfuld og fugtig uge.
Måske netop vejret har inspireret til nogle af  

 de mere markante begivenheder i ugens løb, selv om de egentlig var sat  

 på dagsordenen for lang til siden.
Skal vi starte denne lille klumme med noget så  

 sjældent som et par små gåder? Hvilken lighed er der mellem  

 byens konservative og kano- og kajak-formand  Jan  Christensen? Og hvilken  

 forskel er der? Joeh! Ligheden er nem at få øje på   de  

 har for få venner! Og forskellen? De konservative vil arbejde på  

 at få nogle flere    Jan  Christensen fortsætter sin  

 indædte kamp for at reducere antallet yderligere.
 De konservative vil nu sætte alle sejl til for at  

 få fisket nogle flere medlemmer   faktisk regner formand  Jens  Erik  

  Larsen   med, at de kan være dobbelt så mange inden næste  

 valg til byrådet.
Det har næsten været som for lystfiskerne   de  

 ved, hvor fiskene er, men kan ikke lokke dem til at bide ordentligt på Men nu skal der ske noget   man vil i gang med at  

 markedsføre konservativ politik, som mest går ud på  

 skatte-nedsættelser og rationaliseringerne, eller er det nu omvendt.  

 Partiets nu ensomme byrådsmedlem  Ib  Hahn  Andersen har derfor takket  

 nej til et formelt samarbejde med Venstre.
Det må betyde, at der bliver noget mere talelyst ved  

 byrådets ellers så kedsommelige møder   men det rokker  

 ikke én tomme ved selve beslutningerne.
Kursen er sat for længst  

   også med konservativ hjælp.
De konservative mistede et mandat ved valget i november  

 sådan lige akkurat.
Nu afslører formand  Jens  Erik  Larsen, at  

 det alt sammen skyldes, at man "sov i timen"   den konservative  

 valg-offensiv varede præcis i tre måneder.
Og i den tid  

 nåede man heller ikke at finde kandidater til alle de kommunale poster  

 i nævn, udvalg, bestyrelser m.v., som pr. tradition ikke besættes  

 med byrådsmedlemmer, men med partisoldater.
Nåede ? Næeh!  

 De overså det   simpelthen.
Og det er for ringe.
Jan  Christensen føler sig forfulgt og  

 uretfærdigt behandlet af snart alt og alle   i denne uge var det  

 medlemmerne af Brugerrådet for Sorø-søerne, der tabte  

 tålmodigheden, og det gjorde de énstemmigt, de syv voksne  

 personer fra hver sin af søsportens foreninger.
Så  

 uretfærdigheden må vel betegnes som tvivlsom.
Jan  Christensen har efterhånden kun opbakning fra  

 sin egen bestyrelse, som består af ham selv og tre andre, selv om de  

 burde være syv ifølge vedtægterne.
Men der var altså  

 ikke flere tilbage at vælge imellem, da bølgerne var gået  

 højt på den seneste generalforsamling i klubben   udvandringen  

 og utilfredsheden var meget markant.
Der er ingenting, der er nemt.
Det er det heller ikke at  

 få kørekort i Sorø   og især ikke når man har  

 blanke øjne og for meget sprut i blodet." Klageren har klaget over, at skribenten,  

 lokalredaktør  Finn  Andersen, selv er part i den omtalte sag, hvorfor  

 han er inhabil.  Finn  Andersen er formand for Brugerrådet for  

 Sorø-søerne, der er en rådgivende forsamling af  

 foreninger og brugere ved Sorø sø. Han er desuden  

 bestyrelsesmedlem i Sorø Lystfiskerforening, der ligeledes er medlem  

 af Brugerrådet og part i konflikterne i Brugerrådet.  Finn  

  Andersens interesser og roller har kunnet blandes sammen med hans  

 ansættelsesforhold som lokalredaktør og den lette adgang til at  

 skrive i bladet.
Klager ønsker derfor en vurdering af, om den omtalte  

 artikel kan være farvet af personlig interesse eller have skadevoldende  

 hensigt.
Klager har i den forbindelse oplyst, at der foreligger flere  

 uoverensstemmelser mellem Sorø Cano og Kajak Club og Sorø  

 Lystfiskerforening.
Klageren har desuden anført, at de bragte  

 oplysninger om generalforsamlingen i Sorø Cano og Kajak Club afholdt  

 april 2001 er forkerte.
Oplysningerne er blevet kædet sammen med en  

 aktuel sag i Brugerrådet for Sorø-søerne.
Det er forkert,  

 når det anføres, at bølgerne gik højt på  

 generalforsamlingen, og at udvandringen og utilfredsheden på  

 generalforsamlingen var meget markant.
Ingen af disse oplysninger, som bladet  

 har oplyst er baseret på to anonyme kilder, er blevet kontrolleret  

 f.eks. hos generalforsamlingens dirigent, formanden for klubben eller andre  

 bestyrelsesmedlemmer, inden de blev bragt.
De bragte oplysninger, der kan  

 være skadelige og krænkende over for Sorø Cano og Kajak  

 Club og foreningens formand, er således ikke efterprøvet i  

 særlig grad.
Når der er tale om anonyme kilder, der frembringer  

 påstande, som åbenlyst kan være skadelige eller  

 krænkende, bør det i øvrigt give anledning til  

 særlig agtpågivenhed og en ekstra kontrol af oplysningernes  

 rigtighed, inden de bringes.
Bladet deltog ikke selv i generalforsamlingen og  

 har i øvrigt aldrig tidligere refereret fra denne.
At klager ved en  

 tidligere lejlighed ikke har ønsket at udtale sig til journalisten om  

 en anden sag, fritager ikke journalisten for at kontrollere oplysningerne i  

 sagen om den omtalte generalforsamling.
Bladet finder det i øvrigt  

 besynderligt, at oplysningerne fremkommer i forbindelse med en konflikt i  

 Brugerrådet, til trods for at generalforsamlingen blev afholdt  

 næsten 10 måneder forinden.
 Klageren har desuden klaget over, at bladets  

 chefredaktør ikke har villet besvare klubbens opklarende  

 spørgsmål i relation til de i artiklen frembragte påstande  

 om Sorø Cano og Kajak Club og dens formand.
Bladet har afvist at skulle have tilsidesat god  

 presseskik.
Stridens genstand er en kommentar, og den frie kommentar er som  

 bekendt er en del af ytringsfrihedens udøvelse.
Alene af den grund er  

 klagen grundløs.
Såfremt der måtte være en  

 habilitetskonflikt, ville en sådan omstændighed ikke være  

 en hindring for avisens mulighed for fri nyhedsindsamling, idet det ville  

 stride imod "Grundlæggende synspunkter" i de vejledende  

 regler for god presseskik.
I øvrigt indeholder disse regler ikke  

 særlige bestemmelser om habilitetskonflikter.
Bladet har bekræftet, at  Finn  Andersen er  

 tilknyttet "Brugerrådet for Sorø-søerne" og  

 samtidig oplyst, at  Jan  Christensen blev ekskluderet fra dette råd  

 efter indstilling fra flere medlemsforeninger og ikke på initiativ af  

  Finn  Andersen. Årsagen til eksklusionen har intet med Sorø  

 Lystfiskerforening at gøre, og det var heller ikke denne forening, der  

 stillede forslag om eksklusion.
Da  Jan  Christensen i forvejen var raget  

 uklar med Sorø Sportsråd   og også her er indstillet til  

 eksklusion   var det naturligt for lokalredaktøren  Finn  Andersen at  

 kommentere sagen i sin ugentlige lørdags-klumme "Saxo´s  

 Hjørne".  Finn  Andersen var på forhånd  

 udmærket klar over habilitetsproblematikken, men valgte at kommentere  

 ugens begivenheder, som de nu engang var forløbet.
Bladet har oplyst, at  Finn  Andersen har været  

 lokalredaktør i 16 år og har som følge deraf et stort og  

 godt kendskab til lokalsamfundet.
Han har også et stort kildenet.  

 Oplysningerne om den omtalte generalforsamling stammer fra to kilder, der  

 deltog i generalforsamlingen.
Disse kilder har oplyst, at flere  

 udvandrede før tid, at der var kritik af regnskabet, at  

 bl.a. et daværende bestyrelsesmedlem samt et par andre medlemmer  

 nægtede at godkende det, og at bestyrelsen i dag kun  

 består af fire personer, selv om vedtægterne foreskriver, at der  

 skal være syv personer.
Bladet har anført, at  Finn  Andersen de seneste to  

 gange, han telefonisk har kontaktet  Jan  Christensen, har fået smidt  

 røret i øret uden varsel.
Bladet mener derfor, at oplysningerne  

 omkring forløbet af generalforsamlingen er kontrolleret godt nok til  

 at gengive dem i en kommentar.
Bladet har endelig anført, at bladet er i sin gode  

 ret til at afdække og beskrive disse for lokalsamfundet  

 væsentlige forhold uanset lokalredaktørens engagement i  

 foreningslivet   ikke mindst fordi det er fremstillet på en sober og  

 uangribelig måde.
Bladet har i øvrigt anført, at man ikke  

 er forpligtet til at svare på  Jan  Christensens breve.
 I sagens behandling har følgende  

 nævnsmedlemmer deltaget: Niels Grubbe, Aage Lundgaard, Tage Clausen og  

 Ole Askvig.
 Pressenævnet udtaler:
Pressenævnet bemærker indledningsvis, at efter  

 medieansvarslovens 43, stk. 1, træffer nævnet afgørelse  

 om, hvorvidt der er sket en offentliggørelse, der er i strid med god  

 presseskik.
Det ligger således uden for nævnets kompetence at  

 tage stilling til klagepunktet vedrørende bladets undladelse af at  

 besvare en række spørgsmål stillet af klager.
Nævnet finder ikke grundlag for at udtale kritik i  

 anledning af, at bladet har bragt den pågældende artikel.
Det  

 tilkommer alene redaktøren at afgøre, om en medarbejder  

 på grund af personlig involvering skal afskæres fra at  

 dække et bestemt sagsområde i mediet, og nævnet finder det  

 heller ikke påvist, at den pågældende journalist skulle  

 være farvet af personlig interesse eller skadevoldende hensigt i  

 forbindelse med udarbejdelsen af artiklen.
 Nævnet finder videre, at bladets udsagn om  

 forløbet af generalforsamlingen ikke er af en sådan karakter, at  

 bladet har handlet i strid med god presseskik ved at undlade at  

 forelægge disse for klager.
 Afsagt den 23. maj 2002.
