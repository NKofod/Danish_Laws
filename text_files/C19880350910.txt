I.
Orientering.
 Bekendtgørelsen er allerede udsendt til kredsene.
 Bekendtgørelsen inddrager visse flygtige stoffer, herunder organiske  

 opløsningsmidler under »farlighedsbegrebet«.
 Endvidere udvider bekendtgørelsen kravet om oplysninger i  

 brugsanvisninger.
 Bekendtgørelsen omfatter ikke færdige nærings- og nydelsesmidler samt  

 færdige lægemidler, jf. § 1, stk. 2.
Ved færdige nærings- og nydelsesmidler skal forstås færdige til  

 indtagelse.
Ved færdige lægemidler forstås lægemidler, der umiddelbart er  

 klar til indgivelse.
 Direktoratet er opmærksom på, at fortolkningen af bestemmelsen i § 2, stk.  

 2 om angivelse i brugsanvisninger på materialernes indholdsstoffer kan rejse  

 tvivlsspørgsmål for så vidt angår materialer, der er sammensat af  

 »trivielle« blandinger, fx benzin, mineralsk terpentin eller  

 C9-C10-aromater.
 Direktoratet finder oplysningspligten opfyldt, når der i brugsanvisninger  

 angives navne som er optaget på grænseværdilisten eller på vejledende liste  

 over organiske opløsningsmidler.
 Bekendtgørelsens bestemmelser træder i kraft som angivet i § 6.  

 Opmærksomheden henledes på, at ikrafttrædelsen sker trinvis.
II: Instruktion Kredsene skal ved inspektion være opmærksomme på, at materialer omfattet  

 af bekendtgørelsen nu er omfattet af bekendtgørelsens farlighedsbegreb, og at  

 oplysningskravet i brugsanvisninger udarbejdet efter hovedbekendtgørelsens §  

 16 og 20 er udvidet.
III.
Ikrafttræden Straks.
