Fremsat den 2. marts 1999 af Flemming Kofod-Svendsen (KRF),  

 Ole M.
Nielsen (KRF),  

 Jann Sjursen (KRF) og Tove Videbæk (KRF) Forslag til Lov om ændring af lov om folkekirkens  

 økonomi (Rådighedsbeløb til støtte af  

 istandsættelse eller genopbygning af kirker i venskabsmenigheder i  

 udlandet) § 1 I lov om folkekirkens økonomi, jf.  

 lovbekendtgørelse nr. 537 af 24. juni 1997, foretages følgende  

 ændringer:
1. § 2, stk. 1, nr. 12, affattes således: »Rådighedsbeløbet, jf. § 2 a, stk. 1.« 2. I § 2, stk. 1, indsættes efter nr. 13 som nyt  

 nummer:
» Nr. 14 og 15 bliver herefter nr. 15 og 16.
 3. I § 2 a indsættes efter stk. 1 som nye stykker:
» Stk. 3. Det er en forudsætning for ydelse af bidrag  

 efter stk. 2, at der forud for den årlige budgetlægning i  

 menighedsrådet foreligger en rapport om byggeriet og om anvendelsen af  

 tidligere bidrag samt planer om fremtidige ydelser.
Kirkeministeren  

 fastsætter nærmere regler om kravene til rapporten, herunder om  

 brug af regnskabs- og bygningssagkyndige.« Stk. 2 bliver herefter stk. 4.
 4. I § 2 a, stk. 2, der bliver stk. 4, ændres  

 ordene »det i stk. 1« til: »de  

 i stk. 1 og 2«.
§ 2 Loven træder i kraft den 1. januar 2000.
Bemærkninger til lovforslaget Almindelige bemærkninger Formålet med lovforslaget Hensigten med lovforslaget er at gøre det muligt  

 for menighedsråd at bidrage med kirkelige ligningsmidler til  

 istandsættelse eller genopbygning af kirker i venskabsmenigheder i  

 udlandet.
Baggrunden for lovforslaget 1. Situationen i Østeuropa efter jerntæppets fald  

 sammenlignet med danske forhold Især i de østeuropæiske lande har  

 kirken haft svære kår under kommunismen, hvor der ikke blev  

 levnet megen plads til den åndelige del af mennesket: Præster  

 blev myrdet, forsamlinger blev forbudt og hårdt straffet.  

 Kirkebygningerne blev systematisk nedbrudt og omdannet til andre  

 formål.
Menigheder dannes, men de mangler ofte husrum på grund af  

 det tidligere systems handlinger.
De kirker, der alligevel består efter  

 kommunismens fald, er for det meste i en dårlig stand.
Hertil kommer,  

 at medlemmerne af menighederne har dårlig økonomisk evne til  

 istandsættelse eller genopbygning af kirkerne.
De ortodokse og katolske  

 kirker er ofte smukt vedligeholdt, mens det er de lutherske menigheders  

 kirker, der er i den værste forfatning.
 Også i lande uden for Østeuropa kan der  

 være behov for støtte til istandsættelse eller  

 genopbygning af kirker.
Danmark er i den gode situation at have velholdte og  

 velfungerende kirker og sognegårde.
De fremstår i dag som  

 fornemme, historiske og kulturelt dominerende bygninger ud over landet.
2. Venskabsmenigheder Mange danske menighedsråd har knyttet forbindelser  

 til udenlandske menigheder.
Disse forbindelser involverer ofte gensidig  

 personlig udveksling.
Mange menighedsråd har ønsket at lade  

 dette venskab få et mere forpligtende og solidarisk præg: Man har  

 villet hjælpe vennerne i udlandet med at bygge eller restaurere deres  

 kirker ved hjælp af indsamlede midler, nu hvor ens egne forhold var i  

 orden.
Det vides ikke med sikkerhed, hvor mange  

 menighedsråd der har venskabsmenigheder i udlandet.
Det mellemkirkelige  

 Råd forsøgte i 1997 at lave en  

 spørgeskemaundersøgelse i stifter og menighedsråd om  

 tilknytningen til udlandet.
Undersøgelsen blev ikke fuldendt, da kun  

 Ribe og Fyns Stift meldte tilbage.
Svarene fra disse stifter var dog, at der  

 i Ribe Amt fandtes 9 forbindelser med menighedsråd i udlandet, mens der  

 var 11 forbindelser på Fyn.
Det mellemkirkelige Råd oplyser, at  

 der er mange kontakter til de østeuropæiske lande, især  

 til Baltikum.
Det mellemkirkelige Råd hjælper nogle gange med at  

 etablere kontakter.
Eksisterende muligheder for støtte til istandsættelse  

 eller genopbygning af kirker i udlandet 1. Indsamling Menighedsrådet kan ubegrænset bruge  

 indsamlingsmidler til kirkebygningsformål i venskabsmenigheder i  

 udlandet.
2. De mellemkirkelige Stiftsudvalg Der er mulighed for gennem De mellemkirkelige Stiftsudvalg  

 at yde bidrag til det mellemkirkelige arbejde.
Ulempen ved denne ordning er,  

 at det enkelte menighedsråd ikke kan bestemme stiftsudvalgenes  

 virksomhedsområde og dets omfang.
Det kan alene stiftsudvalgene.  

 Menighedsrådet har dog en vis mulighed for indflydelse ved dets  

 frivillige bidrag til det mellemkirkelige arbejde.
Det er også en  

 ulempe, at centraliseringen af det mellemkirkelige arbejde skubber den  

 personlige udveksling og det frivillige lokale initiativ i baggrunden.
I  

 nogle mellemkirkelige stiftsudvalg kan menighedsrådene søge  

 støtte til udlandsrejser - for eksempel til venskabsmenigheder 3. Rådighedsbeløbet i Økonomilovens §  

 2 a, stk. 1 Menighedsrådene kan ikke bruge af deres  

 såkaldte rådighedsbeløb efter den gældende § 2 a,  

 stk. 1, i lov om folkekirkens økonomi til udenlandske formål.  

 Det eksisterende rådighedsbeløb tilgodeser det enkelte sogns  

 interesse i at holde foredrags- og kulturaftener, børnearbejde og  

 andre nye aktiviteter i forhold til de mere traditionelle kirkeaktiviteter og  

 -formål.
Rådighedsbeløbet er det beløb, sognet har  

 mulighed for at anvende til aktiviteter og formål, som ikke regnes for  

 en almindelig folkekirkelig aktivitet og som sådan heller ikke kan  

 støttes særskilt over kirkekassen og dermed den kirkelige  

 ligning.
Det er en forudsætning, at aktiviteter er til fremme af det  

 kirkelige liv i enten sogn, kirkedistrikt, pastorat eller kommune, eller at  

 beløbet bliver brugt til kirkelige formål af betydning for  

 stiftet som helhed.
Der kan altså ikke over det eksisterende  

 rådighedsbeløb ydes støtte til istandsættelse eller  

 genopbygning af kirker i venskabsmenigheder i udlandet.
Økonomiske konsekvenser Forslaget medfører, at menighedsråd får  

 mulighed for at bruge kirkelige ligningsmidler til et nyt formål ved  

 siden af det eksisterende rådighedsbeløb i § 2 a.
Det vides  

 ikke, hvor mange menighedsråd der vil benytte sig af den nye mulighed.
Bemærkninger til lovforslagets enkelte  

 bestemmelser Til § 1 Til nr. 1 Der er tale om en konsekvensændring som følge  

 af ændringsforslag nr. 2 og 3.
Til nr. 2 Ved forslaget sidestilles det nye  

 rådighedsbeløb med de øvrige lovbundne udgifter efter  

 økonomilovens § 2 a, der kan finansieres over den kirkelige ligning.
Til nr. 3 Der er tale om et beløb af samme størrelse  

 som det allerede eksisterende rådighedsbeløb i § 2 a.
Det  

 prisregulerede rådighedsbeløb udgør for 1999 114.000 kr.  

 og fra 1. januar 2000 116.000 kr.
Beløbet kan udelukkende anvendes til  

 istandsættelse eller genopbygning af kirker.
Det omfatter først  

 og fremmest nødvendig istandsættelse af forfaldne bygninger  

 såsom restaurering og renovering.
Der kan i enkeltstående  

 tilfælde være behov for en regulær genopbygning af kirken  

 fra bunden.
Begrundelsen for at yde støtten skal være, at det  

 (igen) skal blive muligt at afholde gudstjenester og varetage andre kirkelige  

 handlinger i bygningen.
Der kan således ikke ydes støtte til  

 almindelig forskønnelse af kirkerummet, til mission eller socialt  

 arbejde m.v.
Der skal være tale om en venskabsmenighed.
Det  

 forudsættes, at der er tale om en konkret menighed med samme  

 bekendelsesgrundlag som folkekirken.
Det er væsentligt, at der ikke  

 bliver tale om en økonomisk overførsel af midler fra  

 folkekirken til almindelig støtte af kirkebygning i udlandet.
Der skal  

 derfor forud for ydelse af støtten også have været tale om  

 en personlig udveksling mellem menighederne.
Heri ligger ikke et bestemt krav  

 om venskabets ydre kendetegn eller varighed.
Der kan være tale om, at  

 menighederne har besøgt hinanden, har skrevet sammen, har haft  

 fælles projekter m.v.
Det afgørende er altså ikke, om der  

 er tale om en særlig kvalificeret form for venskab, men det skal dog  

 kunne udelukkes, at der blot er tale om en ganske perifer, flygtig og  

 upersonlig kontakt.
 Det må yderligere kræves, at den udenlandske  

 venskabsmenighed ikke selv har midler til istandsættelse eller  

 genopbygning af kirken.
Da der ikke er tale om indsamlede midler, bør der  

 stilles store krav til styring og kontrol med anvendelsen af beløbet.  

 For det første er der tale om kirkelige ligningsmidler.
Det vil sige,  

 at det er medlemmerne af folkekirken i kommunen som helhed, der er med til at  

 betale for det nye rådighedsbeløb over kirkeskatten.  

 Dernæst er afstanden til venskabsmenigheden i sig selv en faktor, der  

 begrænser det almindelige folkekirke- eller menighedsrådsmedlems  

 mulighed for at skønne, om pengene bliver brugt efter hensigten.
Det allerede eksisterende rådighedsbeløb  

 dækkes dog også over den kirkelige ligning.
Styringen og  

 kontrollen med dette beløb tilgodeses i høj grad af selve dette  

 forhold.
Ingen menighedsrådsmedlemmer har interesse i at hæve  

 kirkeskatten eller skære ned på andre aktiviteter uden god  

 grund.
Alligevel bør der af de tidligere nævnte  

 grunde sikres en bedre styring og kontrol med anvendelsen af støtten.  

 En årlig rapport kan udgøre et grundlag for  

 menighedsrådets budgetlægning og for budgetforhandlingerne i  

 provstiets budgetsamråd.
Hertil kommer, at det almindelige medlem af  

 folkekirken i sognet får mulighed for at have indseende med projektet,  

 hvis det ønskes.
I modsætning til det eksisterende  

 rådighedsbeløb i § 2 a findes det hensigtsmæssigt at  

 kræve en rapport som muligt grundlag for forhandlingerne om de enkelte  

 sognes budget i budgetsamrådet.
Dette skyldes, at der er tale om  

 kirkelige ligningsmidler fra alle kommunens sogne, som tænkes anvendt  

 til formål i udlandet.
Samtidig kan rapporten danne grundlag for  

 tilsynet med menighedsrådenes økonomiske forvaltning efter  

 menighedsrådslovens § 45.
Der stilles ikke krav om rapportaflæggelse for  

 tidligere eller fremtidig støtte, hvis der er tale om indsamlede  

 midler.
Det er op til det enkelte menighedsråd, om man vil inddrage  

 indsamlede midler i rapporten.
Kirkeministeren udfærdiger bindende forskrifter om  

 kravene til rapporten - både for så vidt angår indhold som  

 udarbejdelse.
Af hensyn til muligheden for misbrug bør der i det  

 mindste være mulighed for at benytte regnskabs- og bygningssagkyndige.  

 Det nye rådighedsbeløb må forventes i høj grad at  

 blive anvendt til menigheder i Baltikum og de østeuropæiske  

 lande, der er plaget af meget korruption og mafiavirksomhed.
Rapporten skal  

 derfor kunne give en begrundet tillid til, at pengene ikke går i de  

 forkerte lommer.
Det forudsættes, at de af ministeren  

 udfærdigede forskrifter til en vis grad vil bygge på tidligere  

 erfaringer med styring og kontrol med støtte til projekter i udlandet.  

 Det er dog vigtigt, at der er en hensigtsmæssig balance mellem på  

 den ene side udgifter til kontrol og styring og på den anden side den  

 reelt ydede støtte til bygningsarbejdet.
Derudover må det ved  

 udarbejdelsen af kravene til rapporten erindres, at den personlige kontakt  

 mellem venskabsmenighederne i sig selv må forventes at udgøre en  

 effektiv styring og kontrol, da der ofte vil være tale om besøg  

 hos venskabsmenigheden i udlandet, hvor man kan tilse forholdene.
Hertil  

 kommer menighedsrådets interesse i, at pengene rent faktisk også  

 bliver brugt efter planen.
Det må forventes, at de samme kontrol- og  

 styringsinstrumenter anvendt på indsamlede beløb til bygning af  

 kirker i udlandet også vil blive anvendt på støtten med  

 kirkelige ligningsmidler.
Kontrollen må ikke fordyre eller  

 besværliggøre støtten så meget, at den gør  

 støtten illusorisk eller unødigt stiller væsentlige  

 hindringer i vejen for projektet.
Og omvendt bør rapporten også  

 indeholde tilstrækkelig information og dokumentation, så det  

 bliver muligt at danne sig et tilfredsstillende indtryk af projektet, der kan  

 danne grundlag for en beslutning om fortsat støtte i næste  

 budgetår eller om iværksættelse af støtte.
Til nr. 4 Der er tale om en konsekvensændring som følge  

 af ændringsforslag nr. 2 og 3.
Skriftlig fremsættelse Flemming Kofod-Svendsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om folkekirkens  

 økonomi. (Rådighedsbeløb til støtte af  

 istandsættelse eller genopbygning af kirker i venskabsmenigheder i  

 udlandet).
(Lovforslag nr.
L 191).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 2. Af kirkekassen afholdes udgifter  

 vedrørende:
 1)	Vedligeholdelse og drift samt opførelse, ombygning og  

 nedbrydning af kirker, gudstjenestelokaler og bygninger til brug for kirker  

 eller kirkegårde.
 2)	Vedligeholdelse og drift samt anlæg, udvidelse, regulering og  

 nedlæggelse af kirkegårde.
 3)	Erhvervelse af arealer eller bygninger til brug for kirker eller  

 kirkegårde samt efter kirkeministerens bestemmelse andre udgifter  

 vedrørende kirker og kirkegårde.
 4)	Vedligeholdelse og drift samt opførelse, ombygning og  

 nedbrydning af præsteboliger, bygninger til brug for  

 præsteembedet og præstegårdsbrug.
 5)	Erhvervelse af arealer eller bygninger til brug for  

 præsteembeder.
 6)	Huslejetilskud, telefongodtgørelser m.v. til præster,  

 en del af udgifterne til opvarmning af præsteboliger samt efter  

 kirkeministerens bestemmelse andre udgifter vedrørende  

 præsteembederne.
 7)	Konfirmationsforberedelse og afholdelse af konfirmation.
 8)	Løn og andre udgifter til kirke- og  

 kirkegårdsfunktionærer.
 9)	Valg til menighedsråd og udgifter i forbindelse med  

 rådets virksomhed efter reglerne herom i lov om menighedsråd,  

 herunder diæter i særlige tilfælde efter kirkeministerens  

 bestemmelse.
 10)	Menighedsrådsmedlemmers deltagelse i kurser m.v., der  

 må anses af betydning for udøvelsen af hvervet som  

 menighedsrådsmedlem.
 11)	Annoncering i lokalaviser m.v. samt trykning og distribution m.v.  

 af kirkeblad i sognet, kirkedistriktet eller pastoratet.
 12)	Rådighedsbeløbet, jf. § 2 a.
1. § 2, stk. 1, nr. 12, affattes  

 således: »Rådighedsbeløbet, jf.  

 § 2 a, stk. 1.« 13)	Bidrag til lokalt mellemkirkeligt arbejde, jf. § 12.
 2. I § 2, stk. 1, indsættes efter nr.  

 13 som nyt nummer:
» Nr. 14 og 15 bliver herefter nr. 15 og 16.
 14)	Registrering af gravminder, jf. lov om folkekirkens kirkebygninger  

 og kirkegårde § 21, stk. 1.
 15)	Provstesyns og menighedsråds deltagelse i  

 synsforretninger.
§ 2 a.
Inden for menighedsrådskredsen kan  

 menighedsrådet årligt anvende et beløb på indtil  

 104.000 kr. til fremme af det kirkelige liv i sognet, kirkedistriktet,  

 pastoratet eller kommunen eller til kirkelige formål af betydning for  

 stiftet som helhed.
 3. I § 2 a indsættes efter stk. 1 som  

 nye stykker:
» Stk. 3. Det er en forudsætning for ydelse af  

 bidrag efter stk. 2, at der forud for den årlige budgetlægning i  

 menighedsrådet foreligger en rapport om byggeriet og om anvendelsen af  

 tidligere bidrag samt planer om fremtidige ydelser.
Kirkeministeren  

 fastsætter nærmere regler om kravene til rapporten, herunder om  

 brug af regnskabs- og bygningssagkyndige.« Stk. 2 bliver herefter stk. 4.
 Stk. 2. Kirkeministeren træffer årligt  

 beslutning om eventuelle ændringer af det i stk. 1 nævnte  

 maksimumsbeløb som følge af prisudviklingen.
 4. I § 2 a, stk. 2, der bliver stk.  

 4, ændres ordene »det i stk. 1« til: »de i stk. 1 og 2«.
