Fremsat den 31. marts 2005 af  

 miljøministeren (Connie Hedegaard) Forslag til Lov  

 om ændring af lov om miljøbeskyttelse (Godkendelse af affaldsgrundlag ved nye  

 affaldsforbrændingsanlæg og udvidelser af eksisterende  

 affaldsforbrændingsanlæg) § 1 I lov om miljøbeskyttelse, jf. lovbekendtgørelse nr.  

 753 af 25. august 2001 som ændret senest ved lov nr. 1373 af 20. december  

 2004,  

 foretages følgende ændringer:
 1.  


  

 Overskriften  

  

 før  

  

 § 50  

  

 affattes  

 således:
»Anlæg for deponering af affald og anlæg for forbrænding af affald  

 med henblik på varmeforsyning« 2.  


  

 Efter  

  

 § 50 a indsættes  

 i  

 kapitel 6  

  

 :
 »§ 50 b.  

  

 Kommunalbestyrelsen må kun godkende nye affaldsforbrændingsanlæg eller  

 udvidelse af eksisterende affaldsforbrændingsanlæg efter varmeforsyningsloven  

 eller efter regler udstedt i henhold til varmeforsyningsloven, hvis  

 miljøministeren har godkendt, at det fornødne affaldsgrundlag er til stede i  

 området, hvorfra anlægget forventes at modtage affald.
Stk. 2.  

  

 Miljøministeren kan fastsætte nærmere regler for behandlingen af  

 miljøministerens  

 godkendelser efter stk. 1, herunder nærmere krav til ansøgningen om  

 godkendelse i henhold til varmeforsyningsloven.« § 2 Stk. 1.  

  

 Loven  

 træder i kraft den 1. juli 2005.
 Stk. 2.  

  

 § 1,  

 nr. 2, finder anvendelse på projekter om etablering af nye  

 affaldsforbrændingsanlæg  

 eller udvidelser af eksisterende affaldsforbrændingsanlæg, som modtages  

 i Energistyrelsen fra den 1. juli 2005.
Bemærkninger til lovforslaget Almindelige bemærkninger 1. Baggrunden for lovforslaget Formålet med lovforslaget er at sikre, at der fortsat sker en tilpasning af  

 forbrændingskapaciteten i forhold til de regionale affaldsmængder.
 Ifølge varmeforsyningslovens § 4, stk. 1, skal kommunalbestyrelsen  

 godkende projekter for etablering af nye kollektive varmeforsyningsanlæg og  

 udførelsen af større ændringer i eksisterende anlæg.
Hidtil har Energistyrelsen efter varmeforsyningslovens § 4, stk. 2,  

 og § 5 samt § 9 i bekendtgørelse om varmeplanlægning og godkendelse  

 af anlægsprojekter for kollektive varmeforsyningsanlæg  

 (projektbekendtgørelsen) skullet have projekter for nye  

 affaldsforbrændingsanlæg eller udbygning af eksisterende  

 affaldsforbrændingsanlæg til samtykke.
Bemyndigelsen til reguleringen i  

 projektbekendtgørelsens § 9 findes i varmeforsyningslovens § 4,  

 stk. 2 og § 5, og er givet til miljø- og energiministeren.  

 Kommunalbestyrelsen har hidtil sendt projektforslag om  

 affaldsforbrændingsanlæg til Energistyrelsen, som har kunne  

 meddele kommunalbestyrelsen, at godkendelsen forudsætter styrelsens  

 forudgående  

 samtykke, herunder at nærmere af Energistyrelsen fastsatte vilkår skal lægges  

 til grund for eller indgå i kommunalbestyrelsens projektgodkendelse.  

 Energistyrelsens almindelige praksis har været at indkalde projektforslag om  

 nye affaldsforbrændingsanlæg eller udvidelser af eksisterende  

 affaldsforbrændingsanlæg.
Efter ressortændringen i 2001, hvor energiområdet  

 blev overført til Økonomi- og Erhvervsministeriet, har Energistyrelsen  

 fortsat  

 konsulteret Miljøstyrelsen om det i projektforslaget forudsatte  

 affaldsgrundlag  

 var tilstede, sådan som det skete før resortændringen.
 Energistyrelsen ophæver pr. 1. juli 2005  

 projektbekendtgørelsens § 9, jf. bekendtgørelse nr. 1210 af 9. december  

 2004. Ændringen betyder, at projekter om etablering af nye  

 affaldsforbrændingsanlæg  

 eller ændring af eksisterende affaldsforbrændingsanlæg nu ikke længere skal  

 vurderes af Energistyrelsen  og dermed Miljøstyrelsen - men alene  

 behandles af  

 kommunalbestyrelsen i den kommune, hvor anlægget er beliggende. Ændringen  

 skyldes, at Rigsrevisionen har påpeget, at det er uklart, om kommunen eller  

 Energistyrelsen er den kompetente myndighed på området.
Ændringen i projektbekendtgørelsen betyder, at  

 Energistyrelsen ikke længere skal have projektforslag for  

 affaldsforbrændingsanlæg til samtykke, og at det dermed fremover alene er  

 kommunalbestyrelserne, som skal koordinere kapacitet og behov.
For  

 affaldsforbrændingsanlæg er der dog fortsat behov for en nationalt  

 koordinerende myndighed, som sikrer, at affaldsmængde og  

 forbrændingskapaciteten  

 afstemmes, således at der er sikkerhed for, at der er tilstrækkeligt affald  

 til  

 stede i området, før det godkendes at opføre et nyt affaldsforbrændingsanlæg  

 eller udvide et eksisterende affaldsforbrændingsanlæg.
Det er formålet med  

 lovforslaget, at denne koordinering fortsat skal ske nationalt.
Hvis ikke det  

 påses, vil der være risiko for, at to kommuner hver for sig vil kunne  

 godkende  

 projekter, der er baseret på forbrænding af det samme affald.
Resultatet vil  

 være fejlinvesteringer med samfundsøkonomiske tab og udgifter for borgere og  

 virksomheder til følge, idet borgere og virksomheder via gebyrer må betale de  

 forøgede udgifter, der vil være en konsekvens af fejlinvesteringerne.  

 Alternativt vil det manglende danske affaldsgrundlag skulle erstattes af  

 store  

 mængder systematisk importeret affald.
Dette vil kunne svække målsætningen i  

 regeringens Affaldsstrategi 2005-2008 om, at forbrændingskapaciteten alene  

 tilpasses det helt nødvendige behov og dermed også svække den brede  

 opbakning,  

 der hidtil har været til affaldsforbrænding i Danmark.
Lovforslaget skal forhindre, at der opstår et  

 reguleringsmæssigt tomrum efter Energistyrelsens ophævelse af § 9 i  

 projektbekendtgørelsen.
Regeringen har lovet Folketinget en redegørelse om  

 organiseringen af affaldssektoren.
Redegørelsen vil rumme forslag til  

 principper  

 for den fremtidige regulering af affaldsforbrændingsanlæggene.
Hvis der efter  

 en debat i Folketinget om den fremtidige regulering af sektoren ønskes en  

 ændret regulering af forbrændingsområdet, vil der tidligst kunne fremsættes  

 lovforslag, som gennemfører den fremtidige regulering og dermed erstatter  

 nærværende regulering, i slutningen af samlingen 05-06.
 Formålet med lovforslaget er således ikke at ændre den  

 hidtidige procedure for godkendelse af nye eller udbygning af eksisterende  

 affaldsforbrændingsanlæg, men at sikre en fortsat tilpasning af  

 affaldsforbrændingskapaciteten  

 i forhold til affaldsmængden.
2. Lovforslagets indhold Lovforslaget betyder, at før en kommunalbestyrelse kan  

 godkende et nyt anlæg efter varmeforsyningslovens § 4, skal  

 miljøministeren  

 godkende projektet i forhold til, at det fornødne affaldsgrundlag er tilstede  

 i  

 det område, hvor anlægget forventes at modtage affald fra.
Lovforslaget giver miljøministeren bemyndigelse til at  

 fastsætte nærmere regler for godkendelse af, om affaldsgrundlaget er  

 tilstede,  

 herunder nærmere krav på dette punkt til indholdet af ansøgning om  

 godkendelse  

 efter varmeforsyningsloven.
Det er tanken at delegere miljøministerens  

 godkendelsesbeføjelse til Miljøstyrelsen.
 Retssikkerhedsmæssigt forventes lovforslaget at medføre en  

 forbedring, da det på baggrund af de efter lovforslagets § 50 b,  

 stk. 2, fastsatte regler vil blive muligt at læse, hvilke oplysninger  

 der  

 ligger til grund for vurderingen af, om det fornødne affaldsgrundlag er  

 tilstede i det område, hvor anlægget vil modtage affald fra.
I øvrigt kan det oplyses, at projektbekendtgørelsen  

 påtænkes ændret således, at ansøgning om godkendelse af anlægsprojekter for  

 affaldsforbrændingsanlæg efter varmeforsyningsloven skal være ledsaget af  

 oplysninger om forholdet mellem forbrændingskapaciteten og affaldsgrundlaget.  

 I  

 projektbekendtgørelsen forventes indsat en direkte henvisning til  

 affaldsbekendtgørelsen, hvor det specificeres hvilke oplysninger  

 projektforslag  

 skal indeholde.
Desuden påtænkes indsat en bestemmelse, som sikrer, at  

 kommunalbestyrelsen bliver opmærksom på, at projektforslag skal godkendes af  

 Miljøstyrelsen i forhold til affaldsgrundlaget.
3. Lovforslagets miljømæssige konsekvenser Det antages ikke, at lovforslaget har miljømæssige  

 konsekvenser i forhold til de nugældende regler.
 Forslaget er nødvendigt for at forebygge negative  

 miljømæssige konsekvenser af den planlagte ophævelse af  

 projektbekendtgørelsens  

 § 9, jf. ovenfor under afsnit 1.
4. Lovforslagets økonomiske og administrative  

 konsekvenser for det offentlige Det antages ikke, at lovforslaget får økonomiske eller  

 administrative konsekvenser for det offentlige i forhold til de nugældende  

 regler.
 Forslaget er nødvendigt for at forebygge negative  

 økonomiske konsekvenser af den planlagte ophævelse af projektbekendtgørelsens  

 § 9, jf. ovenfor under afsnit 1.
5. Lovforslagets økonomiske og administrative  

 konsekvenser for erhvervslivet Det antages ikke, at lovforslaget får økonomiske eller  

 administrative konsekvenser for erhvervslivet i forhold til de nugældende  

 regler.
 Forslaget er nødvendigt for at forebygge negative  

 økonomiske konsekvenser af den planlagte ophævelse af projektbekendtgørelsens  

 § 9, jf. ovenfor under afsnit 1.
6. Forholdet til EU-retten Forslaget indeholder ikke EU-retlige aspekter.
7. Hørte myndigheder og organisationer Udkast til lovforslaget var fra den 23. februar 2005 til  

 den 10. marts 2005 i høring hos følgende myndigheder og orgnisationer:
 Advokatrådet, Affalddanmark, Amtsrådsforeningen, DAKOFA,  

 Danmarks Naturfredningsforening, Danske Elværkers Forening, Danske  

 Fjernvarmeværkers Forening, ELSAM, Energistyrelsen, Trafik- og  

 Energiministeriet,  

 Finansministeriet, Frederiksberg Kommune, Greenpeace, Indenrigs- og  

 Sundhedsministeriet, Justitsministeriet, KL, Konkurrencestyrelsen, Økonomi-  

 og  

 Erhvervsministeriet, Københavns Kommune, Reno Sam.
Vurdering af konsekvenser af lovforslaget Positive konsekvenser/mindreudgifter Negative Konsekvenser/merudgifter Økonomiske konsekvenser for stat, kommuner og amtskommuner.
 Ingen.
 Ingen.
 Administrative konsekvenser for stat, kommuner og  

 amtskommuner.
 Ingen.
 Ingen.
Økonomiske konsekvenser for erhvervslivet Ingen.
 Ingen.
 Administrative konsekvenser for erhvervslivet.
 Ingen.
 Ingen.
 Miljømæssige konsekvenser.
 Ingen.
 Ingen.
 Forholdet til EU-retten.
 Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser § 1 Til nr. 1 Den foreslåede ændring er en konsekvens af forslagets nr.  

 2. Overskriften for afsnittet ændres, da den nuværende overskrift ikke vil  

 være  

 dækkende for afsnittets indhold med den foreslåede § 50 b.
Til nr. 2 Bestemmelsen indebærer, at kommunalbestyrelsen ikke må  

 godkende projekter om nye eller udvidelse af eksisterende  

 affaldsforbrændingsanlæg efter varmeforsyningsloven eller efter regler  

 udstedt  

 i henhold til varmeforsyningsloven, før miljøministeren har godkendt, at det  

 fornødne affaldsgrundlag er til stede i området, hvorfra anlægget forventes  

 at  

 modtage affald.
For affaldsforbrændingsanlæg er der fortsat behov for en  

 nationalt koordinerende myndighed, som sikrer, at affaldsmængde og  

 forbrændingskapaciteten afstemmes, således at der er sikkerhed for, at der er  

 tilstrækkeligt affald til stede i området, før det godkendes at opføre et nyt  

 affaldsforbrændingsanlæg eller udvide et eksisterende.
Det er tanken, at  

 godkendelseskompetencen efter bestemmelsen delegeres til Miljøstyrelsen.
I affaldsbekendtgørelsen vil der med hjemmel i det  

 foreslåede stk. 2 blive fastsat nærmere regler om, hvilke oplysninger  

 ansøgningen efter varmeforsyningsloven skal indeholde på dette punkt.
Det vil  

 bl.a. dreje sig om affaldets brændværdi, mængde, geografiske kilde (kommune)  

 og  

 den forventede udvikling i affaldsmængderne.
I projektbekendtgørelsen, som i  

 øvrigt indeholder kravene til ansøgningen, vil der blive indsat en henvisning  

 til de nærmere krav i affaldsbekendtgørelsen.
Området, hvorfra anlægget forventes at modtage affald vil  

 som udgangspunkt være den affaldsregion, hvor anlægget er beliggende.
Ved en  

 affaldsregion forstås et velafgrænset område inden for hvilket, der naturligt  

 og hensigtsmæssigt kan foregå et samarbejde om udnyttelse af  

 forbrændingskapacitet  

 m.v.
Danmark er p.t. inddelt i 5 affaldsregioner: Sjælland, Bornholm, Fyn,  

 Midt- og Sønderjylland og Nordjylland, jf.
Affaldsstrategi 2005-2008.
Der tilstræbes i dansk affaldspolitik, jf.
Affaldsstrategi  

 2005-2008, at der inden for hver af affaldsregionerne er tilstrækkelig  

 kapacitet til at behandle mængderne af forbrændingsegnet affald fra regionen.  

 Derved håndhæves princippet om affaldsregionernes selvforsyning og princippet  

 om, at forbrændingsegnet affald i videst muligt omfang skal føres til  

 forbrændingsanlæg i nærområdet.
Formålet er at sikre en central koordinering  

 med henblik på at forebygge overkapacitet.
 I affaldsbekendtgørelsen vil der med hjemmel i stk. 2  

 blive fastsat nærmere regler om, hvad der skal lægges vægt på ved afgørelsen  

 af, om det fornødne affaldsgrundlag er til stede, herunder blandt andet  

 affaldets brændværdi, mængde, geografiske kilde (kommune) og den forventede  

 udvikling i affaldsmængderne.
§ 2 Det foreslås, at loven træder i kraft den 1. juli 2005,  

 samtidig med at projektbekendtgørelsens § 9 ophæves.
 Endvidere foreslås det, at loven kun finder anvendelse på  

 projektforslag, som ikke er modtaget i Energistyrelsen før den 1. juli 2005.  

 Baggrunden herfor er, at det i bekendtgørelse nr. 1210 af 9. december 2004 om  

 ændring af bekendtgørelse om varmeplanlægning og godkendelse af  

 anlægsprojekter  

 for kollektive varmeforsyningsanlæg § 2, stk. 2, er fastsat, at  

 Energistyrelsen færdigbehandler projektforslag modtaget før den 1. juli 2005  

 efter de hidtidige regler.
