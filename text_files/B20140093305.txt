Bekendtgørelse om ændring af bekendtgørelse om anmeldelse, registrering, gebyr samt offentliggørelse m.v. i Erhvervsstyrelsen § 1 I bekendtgørelse nr. 1476 af 11. december 2013 om anmeldelse, registrering, gebyr samt offentliggørelse m.v. i Erhvervsstyrelsen, som ændret ved bekendtgørelse nr. 3 af 2. januar 2014, foretages følgende ændringer:
 1. § 18, stk. 8, ophæves, og i stedet indsættes:
 »Stk. 8. Ændres ledelse eller revisor, eller ændres de fuldt ansvarlige deltagere i partnerselskaber (kommanditaktieselskaber), finder § 15, stk. 1, nr. 6-8, og § 16, stk. 5, tilsvarende anvendelse.
Stk. 9. Stk. 1-5, 7 og 8 finder med de fornødne tilpasninger tilsvarende anvendelse på anmeldelse, jf. § 7, om ændring af vedtægter eller registrerede forhold for selskaber og andre virksomheder, der er under tilsyn af Finanstilsynet, eller hvor virksomhed kun kan udøves efter tilladelse af Finanstilsynet, jf. dog § 3, stk. 2, idet registrering via Erhvervsstyrelsens selvregistreringsløsning på www.virk.dk for selskaber m.v. ikke må finde sted for disse virksomheder.« 2. Efter § 70 indsættes:
»§ 70 a.
Anmeldelse, jf. § 70, stk. 1, kan foretages i Erhvervsstyrelsens selvregistreringsløsning på www.virk.dk »Start virksomhed« eller på Erhvervsstyrelsens anmeldelsesblanket.
For følgende virksomheder m.v. kan anmeldelsen dog alene foretages i selvregistreringsløsningen:
 1) Enkeltmandsvirksomheder.
 2) Interessentskaber med personlig hæftelse.
 3) Kommanditselskaber med personlig hæftelse.
 4) Partrederier.
 5) Andelsboligforeninger A/B.
 6) Ikke-erhvervsdrivende fonde.
 7) Selvejende institutioner.
 8) Folkekirkelige institutioner.
Stk. 2. Ændres anmeldte forhold, jf. § 70, stk. 3, kan ændringerne registreres i Erhvervsstyrelsens selvregistreringsløsning på www.virk.dk Ændre virksomhed.
Er der tale om lukning af virksomheden, kan dette registreres i Erhvervsstyrelsens selvregistreringsløsning på www.virk.dk »Luk virksomhed«.« 3. Bilag 3 affattes som bilag 1 til denne bekendtgørelse.
§ 2 Bekendtgørelsen træder i kraft den 1. september 2014.
Ervhvervsstyrelsen, den 21. august 2014 Henning Steensig / Grethe Krogh Jensen Bilag 1 »Bilag 3 Gebyrer og takster for oplysninger og dokumenter m.v.
