 Såfremt en virksomhed overtræder bestemmelserne i Landbrugsministeriets  

 regulativ af 15. august 1967 eller de i medfør heraf udfærdigede cirkulærer,  

 skal Slagteri- og Konserveslaboratoriet indberette sagen til  

 kvalitetsudvalget.
 Når kvalitetsudvalget modtager en indberetning angående en virksomheds  

 overtrædelse af kontrolordningens bestemmelser træffer udvalget beslutning  

 om, hvorvidt der foreligger en overtrædelse i et sådant omfang og på en sådan  

 måde, at der bør pålægges virksomheden en bod, og i bekræftende tilfælde  

 bodens størrelse.
 Ved fastsættelse af den nævnte bod anvendes følgende retningslinier:
Der foretages en opgørelse over, hvor store mængder frysevarer, der er  

 afsat i strid med kontrolordningens bestemmelser.
Bodens størrelse fastsættes  

 derefter til mellem 5 og 15% af varens værdi afhængig af overtrædelsens art,  

 dog mindst 500 kr.
 Såfremt værdien ikke kan konstateres, fastsættes værdien efter  

 kvalitetsudvalgets skøn.
 Ovenstående cirkulære er fastsat af kvalitetsudvalget 3. november 1969.
