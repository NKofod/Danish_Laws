Aktieerhvervelse - Aktieerhvervelse Sagens omstændigheder var følgende:
 Spørgsmål:
1. Anses A's seneste aktieerhvervelse, nominelt 7.500 t.kr., for erhvervet  

 samtidig med moderaktierne, således at denne er mere end 3 år  

 gammel med den konsekvens, at anskaffelsessummen for samtlige A's  

 tilbageværende aktier opgøres efter gennemsnitsmetoden? 2. Har dette endvidere den konsekvens, at den samlede anskaffelsessum  

 efter kapitalnedskrivningen uændret andrager 128 t.kr. + 7.500 t.kr. =  

 7.628 t.kr., således at ingen del af anskaffelsessummen går tabt  

 ved kapitalnedskrivningen? Svar:
 Ad 1.  Nej.
 Ad 2.  Se nedenstående besvarelse.
 Der henvises i øvrigt til nedenstående sagsfremstilling og  

 begrundelse.
 Sagsfremstilling og begrundelse:
 Det er oplyst, at der på den kommende generalforsamling i B A-S vil  

 blive stillet forslag om nedskrivning af aktiekapitalen med minimum 50 pct.  

 til dækning af tab.
 Aktiekapitalen i B A/S udgør 28.500 t.kr., som fordeles  

 således (t.kr.):
Direktør A (A-aktier) 14.500 Øvrige aktionærer (B-aktier) 14.000 I alt 28.500 Direktør A afstod i 1987 nominelt 14.000 t.kr. aktier ud af den  

 samlede kapital på nominelt 21.000 t.kr., hvoraf hovedparten var  

 erhvervet som fondsaktier.
 De ældste nominelt 7.000 t.kr. af direktør A's aktier er  

 således anskaffet for mere end 3 år siden, mens den nyeste  

 aktiepost 7.500 t.kr. er tegnet i henhold til generalforsamlingsbeslutning af  

 1. juli 1992, hvor det på grund af selskabets økonomiske  

 situation blev besluttet at forhøje aktiekapitalen.
 Anskaffelsessummen for den ældste aktiepost opgjort efter  

 gennemsnitsmetoden andrager 128 t.kr., mens den senest erhvervede aktiepost  

 er tegnet til kurs 100, svarende til 7.500 t.kr.
 Skattekursen beregnet på grundlag af regnskabsafslutningen 30.  

 september 1991-30. september 1992 udgjorde henholdsvis 110 og 30. Selskabets  

 regnskabsmæssige egenkapital 30. september 1991 udgjorde 11.421.000 kr.  

 I regnskabsårene 1988/89, 1989/90 og 1990/91 udgjorde det  

 regnskabsmæssige resultat følgende cirkabeløb: -  

 7.007.000 kr., - 7.592.000 kr. og - 13.579.000 kr.
Skatteforvaltningen udtaler, at man på grundlag af de  

 regnskabsmæssige oplysninger anser det for umiddelbart tvivlsomt, om  

 nytegningen af den senest erhvervede aktiepost på 7.500 t.kr. til kurs  

 100 er sket til favørkurs.
Skatteforvaltningen har i den forbindelse  

 henset til, at ingen af B-aktionærerne har deltaget i nytegningen, og  

 formålet med aktieudvidelsen ved nytegning og den efterfølgende  

 nedskrivning af aktiekapitalen var at få reetableret  

 aktiekapitalen.
 Skatteforvaltningen i selskabets hjemstedskommune har ligeledes med  

 henvisning til selskabets økonomiske situation anset tegningen for at  

 være foregået til overkurs.
Ad 1 Under hensyn til, at den senest erhvervede aktiepost ikke kan anses for  

 tegnet til en kurs, der ligger under handelsværdien og derfor ikke  

 tegnet til favørkurs, anses denne tegning ikke som udnyttelse af en  

 tildelt tegningsret.
Ligningsrådet er herefter af den opfattelse, at  

 anskaffelsestidspunktet for den senest tegnede aktieerhvervelse på  

 nominelt 7.500 t.kr. vil være tegningstidspunktet, jf.
TfS 1993,574 og  

 TfS 1994,76.
Ad 2 Fra og med 18. november 1993 opgøres fortjeneste og tab på  

 unoterede aktier efter gennemsnitsmetoden, jf. aktieavancebeskatningslovens §  

 2, stk. 3, som ændret ved lov nr. 1117 af 22. december 1993 § 2, nr. 1,  

 og § 16, stk. 1. Dette medfører, at anskaffelsessummen for den  

 nedskrevne aktiebeholdning indgår i anskaffelsessummen for den  

 resterende oprindelige aktiebeholdning, jf. aktieavancebeskatningslovens § 6,  

 stk. 3, og Ligningsvejledningen 1992, S.G.3.2.
