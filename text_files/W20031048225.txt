Klage  

 over anvendelse af afspritning i forbindelse med elektrokirurgi Nævnet fandt grundlag for at kritisere overlæge 2s  

 behandling af patienten den 22. december 2000, idet overlæge 2 ikke ventede  

 tilstrækkelig længe og dermed sikrede sig, at operationsfeltet var tørt som  

 følge af fordampning af den anvendte sprit, inden der blev anvendt  

 el-kirurgi.
 Nævnet fandt ikke grundlag for at kritisere den  

 administrerende overlæge for hans udfærdigelse af procedureforskrifter for  

 desinfektion i forbindelse med operationer, hvor der anvendes elektrokirurgi.
Nævnet lagde vægt på, at det af operationsbeskrivelsen  

 fremgik, at den venstre side af pungen blev afsprittet med henblik på at tage  

 en vævsprøve fra venstre testikel.
Det fremgik af operationsbeskrivelsen, at  

 man ventede til huden var tør, før der blev lagt et snit til udtagning af  

 vævsprøven.
Det fremgik af procedureforskrifterne, at desinfektionsmidlet  

 skal  

 have tid til at tørre helt mellem to påføringer for at virke rigtigt.
Nævnet oplyste, at spritdampe fra desinfektionsmidlet  

 kan antændes ved anvendelse af elektrokirurgi, samt at spritdampene kan  

 indelukkes  

 i hudfolder og folder i afdækningen, et problem som især kan opstå i  

 genitalregionen.
Det er dog nævnets opfattelse, at det ikke er almindelig  

 kendt, at der kan opstå dampe fra hudfolder eller under operationslejepapir,  

 efter at huden er tør.
