I medfør af lov om miljøbeskyttelse, jf.
Miljøministeriets  

 lovbekendtgørelse nr. 590 af 27. juni 1994, § 45, stk. 2 og § 80, stk. 1 og  

 2, fastsættes følgende:
Anvendelsesområde § 1.  I dette cirkulære fastsættes bestemmelse om  

 kommunalbestyrelsens pligt til at udarbejde og vedtage regulativer om  

 sortering og forbrænding af forbrændingsegnet affald.
 § 2.  Ved forbrændingsegnet affald forstås i dette  

 cirkulære, affald med en positiv brændværdi, herunder dagrenovation og  

 dagrenovationslignende affald fra virksomheder.
 § 3.  Cirkulæret gælder ikke kommunalbestyrelsens  

 regulativer for øer, der ikke råder over et forbrændingsanlæg, og som ikke  

 har landfast forbindelse til et sådant.
 § 4.  Følgende typer af affald er endvidere ikke  

 omfattet af cirkulæret:
Regulativer § 5.  Kommunalbestyrelsen udarbejder et eller flere  

 regulativer om bortskaffelsen af affald i kommunen, jf. lov om  

 miljøbeskyttelse, § 45, stk. 3.
 Stk. 2.  I regulativer, der omhandler forbrænding af  

 forbrændingsegnet affald, fastsætter kommunalbestyrelsen bestemmelse om, at  

 borgere, virksomheder og institutioner skal udsortere forbrændingsegnet  

 affald fra andet affald, og at affaldet anvises til forbrænding på anlæg, der  

 fremstiller og afsætter varme eller kraftvarme.
 Stk. 3.  Affald, der af kommunalbestyrelsen efter stk. 2  

 anvises til forbrænding, men som forinden kræver forudgående behandling,  

 herunder neddeling, anvises til behandling på anlæg, der er egnet hertil.
 Stk. 4.  Kommunalbestyrelsen kan i sit regulativ undtage  

 store og uhåndterlige emner fra kravet om forbrænding, hvis de kræver særlige  

 forbehandling udover forbehandling med en kompaktor eller lignende.
 Stk. 5.  Kommunalbestyrelsen fastsætter bestemmelse i et  

 eller flere regulativer om forudgående behandling som nævnt i stk. 3 og  

 påser, at affald efter behandling forbrændes på de i stk. 2 nævnte anlæg.
§ 6.  Kommunalbestyrelsen kan, hvis forholdene  

 nødvendiggør det, anvise forbrændingsegnet affald til midlertidig oplagring,  

 dog højest i op til 1 år.
Anvisning til midlertidig oplagring kan ikke  

 omfatte dagrenovation eller andet let fordærveligt affald.
Stk. 2.  Kommunalbestyrelsen fastsætter i et eller flere  

 regulativer bestemmelse om anvisning af affald til midlertidig oplagring,  

 forinden anvisning hertil meddeles.
Kommunalbestyrelsen påser, at  

 midlertidigt oplagret affald bortskaffes på de i § 5 nævnte anlæg.
Stk. 3.  Miljøstyrelsen kan dispensere fra den i stk. 1  

 nævnte frist ved midlertidig oplaring af affald i hovedstadsområdet, hvis  

 omstillling til kraftvarmeforsyningen midlertidigt skaber kapacitetsproblemer  

 på forbrændingsanlæggene.
Miljøstyrelsens afgørelse kan ikke påklages til  

 anden administrativ myndighed.
 § 7.  Kommunalbestyrelsen kan bestemme, at pligten til  

 at benytte de i § 5 nævnte anlæg ikke gælder, hvis det/de anlæg, hvortil det  

 er muligt at anvise affaldet, er ude af drift midlertidigt som følge af  

 driftsuheld.
 § 8.  Kommunalbestyrelserne på Bornholm kan bestemme,  

 at pligten til at benytte de i § 5 nævnte anlæg ikke gælder i tilfælde af  

 renoveringer af forbrændingsanlæg, hvortil der normalt anvises, hvis  

 renoveringsarbejdet gør anlægget uegnet til at modtage og behandle affald.
Ikrafttrædelse § 9.  Kommunalbestyrelsen fastsætter senest den 1.  

 januar 1996 efter retningslinierne i dette cirkulære bestemmelse i et eller  

 flere regulativer om anvisning m.v. af forbrændingsegnet affald.  

 Kommunalbestyrelsen fastsætter samtidig bestemmelse om, at regulativet træder  

 i kraft senest den 1. januar 1997.
Miljøstyrelsen, den 21. juni 1995 Svend Auken / Niels Juul Jensen Bilag Eksempler på affaldstyper som ikke er omfattet af cirkulæret, jf. § 4,  

 nr. 2:
 1. Olieforurenet jord.
 2. Trykimprægneret træ.
 3. PVC-affald, f.eks. kloakrør, vinduer og  

 gulvbelægning.
 4. Tungmetalbelastet affald, f.eks. fiskenet med  

 blylodder og affald fra røntgenafdelinger.
