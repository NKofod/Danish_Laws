Betænkning afgivet af Retsudvalget den 27. maj 2014 Betænkning over Forslag til lov om ændring af lov om fonde og visse foreninger (Forhøjelse af beløbsgrænsen for små fonde, udvidet adgang til uddeling af gaver, indsigt i fonde og foreningers årsregnskaber m.v.) [af justitsministeren (Karen Hækkerup)]:
1. Ændringsforslag Justitsministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 15. januar 2014 og var til 1. behandling den 31. januar 2014. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i høring, og justitsministeren sendte den 17. december 2013 dette udkast til udvalget, jf.
REU alm. del  bilag 71. Den 23. januar 2014 sendte justitsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
Line Barfod, Advokaterne Foldschack & Forchhammer, Finansrådet og FSR  danske revisorer Justitsministeren har over for udvalget kommenteret de skriftlige henvendelser til udvalget.
Deputationer Endvidere har FSR  danske revisorer og Line Barfod, Advokaterne Foldschack & Forchhammer, mundtligt over for udvalget redegjort for sin holdning til lovforslaget.
Spørgsmål Udvalget har stillet 13 spørgsmål til justitsministeren til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til vedtagelse med de stillede ændringsforslag.
Venstres medlemmer af udvalget finder det beklageligt, at der ikke med forslaget er forsøgt at skaffe fuldstændig og forståelig klarhed om de hæftelsesmæssige forhold i relation til fonde, herunder fonde, der ikke opfylder kapitalkravet, jf. de stillede spørgsmål.
V støtter i øvrigt generelt lovforslaget.
 Inuit Ataqatigiit, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af justitsministeren, tiltrådt af udvalget:
 1) Efter nr. 2 indsættes som nyt nummer:
»01. I § 1, stk. 2, nr. 2, der bliver stk. 4, nr. 2, indsættes efter »lov om social service«: »og dagtilbudsloven«.« [Konsekvensændring] Til § 2 2) I stk. 1 ændres datoen »1. juli 2014« til: »1. september 2014«.
[Udskydelse af tidspunktet for lovens ikrafttræden] 3) I stk. 3 indsættes som 2. pkt.:
»Overgangen til beskatning efter selskabsskattelovens § 1, stk. 1, nr. 6, sker for disse fonde fra det førstkommende indkomstår efter lovens ikrafttræden.« [Tidspunktet for overgang til beskatning efter selskabsskatteloven] Bemærkninger Til nr. 1 Der er tale om en konsekvensændring.
Bestemmelsen i § 1, stk. 2, nr. 2, i lov om fonde og visse foreninger tager bl.a. sigte på daginstitutioner, der er oprettet som fonde.
 I 2007 blev reglerne om kommuners og regioners forpligtelser i forhold til daginstitutionspladser overflyttet fra lov om social service til dagtilbudsloven (lov nr. 501 af 6. juni 2007).
 Der blev ikke i forbindelse med denne lovændring foretaget en konsekvensændring af § 1, stk. 2, nr. 2, i lov om fonde og visse foreninger.
Til nr. 2 Efter lovforslagets § 2, stk. 1, træder loven i kraft den 1. juli 2014.
Det foreslås med ændringsforslaget at udskyde lovens ikrafttrædelsestidspunkt til den 1. september 2014. Baggrunden herfor er, at lovforslaget forventes færdigbehandlet senere end forudsat ved fremsættelsen.
Herved tages hensyn til de berørte fondes og myndigheders mulighed for at indrette sig efter de ændrede regler.
Til nr. 3 Fonde, der som følge af lovforslagets § 1, stk. 4, om forhøjelse af beløbsgrænsen fra 250.000 kr. til 1 mio. kr. ikke længere vil være omfattet af lov om fonde og visse foreninger som et hele, og som derfor overgår fra beskatning efter fondsbeskatningsloven til beskatning efter selskabsskattelovens § 1, stk. 1, nr. 6, er efter lovforslagets § 2, stk. 3, fritaget fra ophørsbeskatning ved overgangen.
 Overgangen til beskatning efter selskabsskattelovens § 1, stk. 1, nr. 6, sker efter de gældende regler, når lovforslaget træder i kraft den 1. juli 2014.
Fonde, hvis aktiver udgør mindre end 1 mio. kr., kan ønske at fusionere med andre fonde for derved at bringe aktivmassen over beløbsgrænsen på 1 mio. kr.
Dermed vil fonden fortsat være omfattet af lov om fonde og visse foreninger og beskatningen efter fondsbeskatningsloven.
Hvis en sådan fusion skal kunne gennemføres efter reglerne i fusionsskatteloven, skal fusionen imidlertid gennemføres, inden fondene er overgået til beskatning efter selskabsskattelovens § 1, stk. 1, nr. 6.
 For at give de berørte fonde praktisk mulighed for at gennemføre sådanne fusioner foreslås det, at overgangen fra beskatning efter fondsbeskatningsloven til beskatning efter selskabsskattelovens § 1, stk. 1, nr. 6, ikke sker allerede på tidspunktet for lovens ikrafttræden den 1. juli 2014, men først fra det førstkommende indkomstår efter lovens ikrafttræden.
Trine Bramsen (S) Julie Skovsby (S) Astrid Krag (S) Mette Reissmann (S) Jeppe Bruus (S) Rasmus Prehn (S) Jeppe Mikkelsen (RV) Zenia Stampe (RV) Camilla Hersom (RV) Karina Lorentzen Dehnhardt (SF) fmd.
Pernille Vigsø Bagge (SF) Pernille Skipper (EL) Nikolaj Villumsen (EL) Henning Hyllested (EL) Doris Jakobsen (SIU) Kim Andersen (V) Preben Bang Henriksen (V) Inger Støjberg (V) Karen Jespersen (V) Jan E.
Jørgensen (V) Karsten Lauritzen (V) Kristian Pihl Lorentzen (V) Karsten Nonbo (V) Peter Skaarup (DF) Dennis Flydtkjær (DF) Pia Adelsteen (DF) Kim Christiansen (DF) Simon Emil Ammitzbøll (LA) Tom Behnke (KF) nfmd.
 Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 114 Bilagsnr.
