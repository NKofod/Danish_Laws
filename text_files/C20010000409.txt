Cirkulære om forretningsorden for  

 Adoptionsrådet I medfør af § 29 b i adoptionsloven, jf.  

 lovbekendtgørelse nr. 1040 af 16. december 1999, fastsættes:
Kapitel 1 Adoptionsrådets opgaver og organisation m.v.
 § 1. Adoptionsrådets opgave er at  

 følge udviklingen på adoptionsområdet og herunder medvirke  

 til at skabe debat om generelle og principielle  

 adoptionsspørgsmål.
Stk. 2. Rådet kan afgive henstillinger og anbefalinger  

 m.v. til relevante myndigheder og organisationer.
Rådet kan ikke udtale  

 sig om enkeltsager.
 Stk. 3. Rådet afgiver en årsberetning.
 § 2. Rådet består af en formand  

 (Civilretsdirektoratets direktør) og indtil 14 andre medlemmer,  

 herunder repræsentanter for Adoptionsnævnet, de formidlende  

 organisationer, amtskommunerne, statsamterne og Landsforeningen Adoption og  

 Samfund.
 Stk. 2. Medlemmerne beskikkes af justitsministeren for fire  

 år.
Stk. 3. Rådet vælger en næstformand blandt  

 sine medlemmer.
Næstformanden fungerer i formandens sted ved dennes  

 fravær.
 § 3. Rådet bestemmer, hvilke emner der skal  

 behandles, og rådets formand tilrettelægger i overensstemmelse  

 hermed rådets arbejde med bistand fra sekretariatet, jf. kapitel 2, og  

 leder rådets møder.
 § 4. Formanden, eller den formanden bemyndiger  

 hertil, repræsenterer rådet.
 Stk. 2. Medlemmer af rådet kan frit udtale sig  

 offentligt, når det gøres klart, at det alene er det enkelte  

 medlems egen holdning, der gengives, og ikke rådets.
Kapitel 2 Sekretariatet § 5. Civilretsdirektoratet stiller  

 sekretariatsbistand til rådighed.
 Stk. 2. Sekretariatet yder rådet, herunder eventuelle  

 arbejdsgrupper nedsat af rådet, bistand i dets arbejde.
 Stk. 3. Sekretariatet deltager i rådets  

 møder.
Kapitel 3 Rådets møder m.v.
Rådsbehandling § 6. Rådet kan udøve sin virksomhed i  

 møder, hvortil alle medlemmer indkaldes.
Når forholdene taler  

 for det, kan rådet dog bestemme, at emner behandles ved skriftlig  

 høring blandt medlemmerne.
 Stk. 2. Rådet kan afholde møder med  

 repræsentanter for myndigheder og organisationer samt med  

 enkeltpersoner eller grupper af personer.
 § 7. Rådet kan bemyndige et eller flere  

 medlemmer eller sekretariatet til at udføre opgaver, eller  

 rådets beslutninger.
Stk. 2. Rådet kan nedsætte arbejdsgrupper.
Som  

 medlemmer kan udpeges såvel rådsmedlemmer som andre.  

 Arbejdsgruppernes opgaver og virkemåde skal i hvert enkelt  

 tilfælde fastlægges af rådet.
 § 8. Rådet kan til brug for sin virksomhed  

 anmode myndigheder og organisationer om at stille oplysninger til  

 rådighed.
 § 9. Rådet er beslutningsdygtigt, når  

 mindst 8 medlemmer, herunder formanden deltager.
Stk. 2. Beslutninger træffes ved almindeligt  

 stemmeflertal.
I tilfælde, hvor stemmerne står lige, er  

 formandens stemme udslagsgivende.
Stk. 3. I særlige tilfælde kan formanden bestemme,  

 at emner skal behandles skriftligt.
Hvis et medlem anmoder herom, skal emnet  

 dog behandles på et møde.
Møder § 10. Rådets møder er ikke  

 offentlige.
 § 11. Rådet holder møde mindst to  

 gange om året.
Stk. 2. Formanden indkalder til møde i rådet med  

 angivelse af dagsorden med mindst 14 dages varsel.
Hvert af rådets  

 medlemmer kan få optaget emner på dagsordenen.
Henvendelse herom  

 sendes til formanden i god tid før mødet.
Rådet kan  

 godkende, at senere fremkomne dagsordenspunkter behandles.
 Stk. 3. Formanden skal indkalde til møde hurtigst  

 muligt og senest inden 14 dage, såfremt tre medlemmer ønsker  

 dette.
 Stk. 4. Et medlem skal så vidt muligt give meddelelse om  

 fravær.
Referat § 12. Sekretariatet udarbejder udkast til referat  

 af rådets møder, der udsendes til medlemmerne snarest muligt, og  

 senest en måned efter mødets afholdelse.
 Stk. 2. Indsigelser mod et referat skal være fremsat  

 senest en måned efter udsendelsen.
Tavshedspligt § 13. Rådets forhandlinger må gengives  

 uden for rådets egen kreds, medmindre rådet i det enkelte  

 tilfælde træffer anden bestemmelse.
 Stk. 2. I øvrigt er medlemmerne undergivet  

 tavshedspligt i overensstemmelse med reglerne i straffelovens § 152 og  

 de almindelige regler herom i forvaltningsloven.
Kapitel 4 Ikrafttræden m.v.
 § 14. Beslutning om at ændre rådets  

 forretningsorden træffes ved almindeligt stemmeflertal.
 § 15. Forretningsordenen træder i kraft den 1. februar  

 2001.
