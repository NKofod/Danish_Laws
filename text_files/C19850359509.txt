Begyndelsestidspunktet for 2. dels uddannelser, der indledes med  

 skoleophold, vil normalt være skoleårets begyndelse.
Såfremt skoleopholdet  

 forskydes, eller skolerne afvikler det første skoleophold i en uddannelse  

 flere gange årligt, forskydes begyndelsestidspunktet for en aftale  

 tilsvarende.
Såfremt det aktuelle begyndelsestidspunkt afviger fra det  

 aftalte, bør aftalens angivelse af aftaleperioden korrigeres.
For 2. dels uddannelser, der indledes med praktikophold, er  

 begyndelsestidspunktet det tidspunkt, hvor eleven faktisk tiltræder  

 arbejdsforholdet, hvis det er meningen, at arbejdsforholdet skal udgøre en  

 del af en efg-uddannelse.
Direktoratet for erhvervsuddannelser kan - efter  

 indstilling fra et fagligt udvalg og vedkommende erhvervsuddannelsesudvalg -  

 have fastsat, at elever og virksomheder kun kan indgå aftaler på bestemte  

 tidspunkter eller i bestemte perioder.
Sådanne terminer er f.eks. fastsat for  

 frisørfaget.
Udannelsernes varighed er fastsat til en bestemt tidsmæssig længde af et  

 antal år og eventuelt måneder, således at eleven - når de uddannelsesmæssige  

 betingelser i øvrigt er opfyldt - er udlært ved udløbet af den fastsatte  

 periode regnet fra uddannelsens begyndelsestidspunkt.
Dette betyder, at  

 uddannelsesaftaler, hvor uddannelseslængden er angivet med ca. x år x  

 måneder, ikke kan anerkendes.
Det kan undertiden forekomme, at en elev ikke har gennemført det  

 afsluttende skoleophold i sin uddannelse forinden uddannelsesaftalens  

 afslutningstidspunkt er nået.
I sådanne tilfælde skal aftalen forlænges  

 således, at eleven i hele skoleperioden er omfattet af aftalen.
Varigheden af  

 denne elevs uddannelse vil derved overstige den fastsatte uddannelsestid.  

 Såfremt forlængelsen kan lægges virksomheden eller eleven til last, kan der  

 rejses erstatningssag efter reglerne om tvistighedsnævnets virksomhed.
Det kan omvendt forekomme, at en elev, efter at have gennemført det  

 afsluttende skoleophold, endnu i kortere eller længere tid er omfattet af  

 uddannelsesaftalen, idet aftalens afslutningstidspunkt ikke altid kan svare  

 til tidspunktet for skoleopholdets afslutning, selv om uddannelsen ifølge den  

 vejledende angivelse af uddannelsesforløbet afsluttes med et skoleophold.
I  

 sådanne er eleven berettiget og forpligtiget til fortsat beskæftigelse i  

 praktikvirksomheden, indtil den fastsatte uddannelsestid er forløbet.  

 Uddannelsesbevis kan ikke udstedes med virkning forud for denne dato.
 P.D.V.
 E.B.
