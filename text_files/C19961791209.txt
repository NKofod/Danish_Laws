Walter Winterhoff kuglekobling, type WS 3000, er en 50 mm kuglekobling,  

 der er indrettet således, at den efter tilkobling til det trækkende køretøj  

 kan spænde om koblingskuglen i to punkter i horisontalt plan ved hjælp af en  

 fjeder og et udvekslingssystem.
Herved opnås en stor friktionskraft mellem  

 kuglen og koblingens to tryksko, hvorved påhængskøretøjets sideværts  

 bevægelser dæmpes under kørsel.
Anordningen giver øgede påvirkninger på bilens tilkoblingsanordning,  

 herunder især selve kuglehovedet.
Endvidere er der særlige krav til  

 kuglehalsens udformning.
 Montering af Walter Winterhoff WS 3000 på påhængskøretøjer:
 Følgende betingelser skal være opfyldt ved montering af Walter Winterhoff  

 WS 3000:
 - Mindste egenvægt af påhængskøretøjet: 200 kg.
 - Største tilladte totalvægt af påhængskøretøjet: 2700 kg.
 - Største tilladte koblingstryk for påhængskøretøjet: 150 kg.
 - På påhængskøretøjets standardtypegodkendelse, typegodkendelse eller  

 godkendelseserklæring skal være anført »50 mm kuglekobling« i  

 rubrikken »tilkoblingsanordning«.
 - På selve kuglekoblingen skal være anbragt et let synligt, tydeligt og  

 holdbart pånittet skilt (min. 55 x 18 mm) med følgende tekst: »Må ikke  

 anvendes på alle koblingskugler; se vejledning«.
 - Vejledning med følgende indhold skal til stadighed findes på eller i  

 påhængskøretøjet:
VEJLEDNING Påhængskøretøjet er forsynet med Walter Winterhoff WS 3000 kuglekobling  

 med stabilisator og må derfor kun sammenkobles med biler, der er forsynet med  

 følgende tilkoblingsanordninger (træktøjstyper):
 Uanset ovenstående må WS 3000 kuglekobling dog ikke anvendes på  

 koblingskugler, hvor kuglehalsen er fastgjort med møtrik som vist på tegning,  

 eller hvor målet »X« er mindre ned 40 mm.
 Påhængskøretøjet skal ikke til syn ved udskiftning af kuglekoblingen.
Anvendelse af påhængskøretøj monteret med Walter Winterhoff WS 3000 kuglekobling:
 Anvendelse må kun ske i henhold til ovenstående vejledning.
 Optagelse på vejledningen:
Øvrige fabrikater/typer af tilkoblingsanordninger vil efter ansøgning  

 kunne optages på vejledningen.
Ansøgninger skal være bilagt en erklæring fra  

 fabrikanten af tilkoblingsanordningen om, at der må anvendes Walter  

 Winterhoff WS 3000 stabilisator på denne.
