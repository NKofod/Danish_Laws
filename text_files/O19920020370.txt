Resumé  


  

 Generaldirektoratet for Post- og Telegrafvæsenet (P&T) udlejede ved  

 kontrakt i 1983 en lejlighed i en post- og telegrafbygning til A.
I 1988  

 besigtigede en overpostmester (B) lokalerne på postkontoret for at bedømme  

 pladsforholdene.
Ved samme lejlighed havde B en samtale med A bl.a. om A's  

 mulighed for at finde en ny bolig.
B udarbejdede et referat af samtalen, som  

 tillige indeholdt en beskrivelse af postkontoret, en vurdering af  

 pladsforholdene samt en indstilling om at stille opsigelsen af A i bero et  

 stykke tid.
P&T opsagde senere lejemålet, og A anmodede herefter om  

 aktindsigt i B's referat.
P&T afslog anmodningen under henvisning til, at  

 notatet var et internt arbejdsdokument.
 Ombudsmanden fastslog, at der var tale om et internt  

 arbejdsdokument, der som udgangspunkt var undtaget fra aktindsigt ifølge  

 offentlighedslovens § 7. Ombudsmanden konkluderede imidlertid, at dokumentet  

 overvejende var udarbejdet for at skabe klarhed over en række faktiske  

 omstændigheder samt sikre bevis for samtalens indhold, og at dokumentet  

 derfor  

 efter en samlet vurdering var omfattet af retten til aktindsigt efter  

 offentlighedslovens § 8. Ombudsmanden henstillede til P&T at træffe en ny  

 afgørelse. (J. nr. 1991-2109-519).
 Post- og Telegrafvæsenets afslag på aktindsigt i internt  

 arbejdsdokument.
 A klagede over, at Generaldirektoratet for Post- og  

 Telegrafvæsenet den 7. november 1991 afslog A's begæring om aktindsigt i et  

 notat af 17. november 1988 udarbejdet af overpostmester (B). Notatet vedrørte  

 opsigelse af A's lejebolig i Hillerød Postbygning.
 I anledning af A's henvendelse modtog jeg med brev af 18.  

 december 1991 sagens akter samt en udtalelse fra Generaldirektoratet for  

 Post-  

 og Telegrafvæsenet.
Det fremgik af sagen, at Generaldirektoratet for Post- og  

 Telegrafvæsenet ved lejekontrakt af 21. september 1983 udlejede en lejlighed  

 i  

 post- og telegrafbygningen til A og A's hustru.
Lejekontrakten blev indgået i  

 forbindelse med, at A blev pensioneret fra sin stilling som postmester.
Før A  

 blev pensioneret, havde A også lejet lejligheden i postbygningen, men  

 lejemålet  

 var da reguleret af andre bestemmelser.
 Lejekontrakten af 21. september 1983 indeholdt under § 2 om  

 lejemålets begyndelse og ophør følgende bestemmelse:
"Lejemålet begynder den 1.11.83 og fortsætter, indtil  

 det skriftligt opsiges.
Opsigelse fra udlejers side kan kun ske efter §§ 82  

 og  

 83 i lejeloven.
Opsigelsesvarslet er 3 måneder til fraflytning den 1. i  

 måneden.
Såfremt det fra post- og telegrafvæsenet bliver nødvendigt at  

 inddrage  

 boligen til brug for tjenstlige formål, kan opsigelse ske med 6 måneders  

 varsel, jf. lejelovens § 83, litra b." Ved brev af 5. september 1988 opsagde post- og  

 telegrafvæsenet lejemålet pr. 30. september 1989.
 Opsigelsen blev ved brev af 7. oktober 1988 tilbagekaldt  

 under henvisning til, at den havde været behæftet med formelle mangler.
Den 16. november 1988 havde overpostmester B i København en  

 samtale med A.
Samtalen fandt sted i forbindelse med, at overpostmesteren  

 besigtigede lokalerne på Hillerød Postkontor med henblik på at bedømme  

 pladsforholdene.
Overpostmesteren udarbejdede et referat af samtalen med A  

 til  

 vicedirektør C fra Generaldirektoratet for Post- og Telegrafvæsenet.
I  

 referatet, der er på knap 2 maskinskrevne sider, gengives hovedpunkterne af  

 den  

 samtale, overpostmesteren havde med A.
Det fremgik heraf, at bl.a. følgende  

 spørgsmål blev drøftet:
-A's mulighed for at finde en anden bolig, -hvorvidt postvæsenet ville bidrage til at betale  

 flytteudgifter, -hvilken procedure postvæsenet ville følge ved en fornyet  

 opsigelse.
Notatet indeholdt endvidere en beskrivelse af postkontoret,  

 herunder lokalefordeling, areal og en vurdering af pladssituationen.
Notatet  

 afsluttedes med en indstilling om, at opsigelsen blev stillet i bero i ca. ½  

 år  

 med henblik på at se, hvorledes A's boligsituation og postkontorets  

 pladssituation udviklede sig.
 A fik ikke kopi af referatet tilsendt.
 Ved brev af 30. august 1991 opsagde post- og telegrafvæsenet  

 A's lejemål til ophør med udgangen af februar 1992.
 Ved brev af 2. november 1991 anmodede A om at få tilsendt en  

 kopi af overpostmesterens referat af samtalen med A den 16. november 1988.
 Generaldirektoratet for Post- og Telegrafvæsenet afslog ved  

 brev af 7. november  

 1991 A  

 's anmodning under henvisning til, at  

 notatet var et internt arbejdsdokument, som ikke var omfattet af retten til  

 aktindsigt, jf. lov om offentlighed i forvaltningen § 7.
I klagen til mig anførte A, at A mente at have krav på at få  

 udleveret kopi af overpostmesterens notat.
A anførte, at overpostmesteren  

 under  

 samtalen forsikrede A om, at postvæsenet ikke ville søge lejeaftalen bragt  

 til  

 ophør ad rettens vej.
 Generaldirektoratet for Post- og Telegrafvæsenet fastholdt i  

 en udtalelse i skrivelse af 18. december 1991, at overpostmesterens notat var  

 undtaget fra retten til aktindsigt i henhold til offentlighedslovens § 7, nr.  

 1. Postvæsenet valgte dog den 18. december 1991 at sende A en  

 ekstraktudskrift  

 af overpostmesterens notat.
Jeg modtog kopi af såvel ekstraktudskriften som notatet i  

 dets fulde udstrækning.
Det fremgik, at der fra ekstraktudskriften, som A  

 havde  

 modtaget, var udeladt oplysninger om overpostmesterens vurdering af  

 pladsforholdene, samt i hvilket omfang der var givet tilsagn om betaling af  

 flytteudgifter.
 I et brev til A udtalte jeg følgende:
 "Offentlighedsloven (lov nr. 572 af 19. december 1985  

 om offentlighed i forvaltningen) indeholder i §§ 7 og 8 bl.a. følgende  

 bestemmelser:
 § 7:
"Retten til aktindsigt omfatter ikke en myndigheds  

 interne arbejdsdokumenter.
Som interne arbejdsdokumenter anses 1) dokumenter, der udarbejdes af en myndighed til eget brug.
..." § 8:
"Retten til aktindsigt omfatter uanset bestemmelsen i §  

 7 interne arbejdsdokumenter, som foreligger i endelig form, når ...3) dokumenterne er  

 selvstændige dokumenter, der er  

 udarbejdet af en myndighed for at tilvejebringe bevismæssig eller anden  

 tilsvarende klarhed med hensyn til en sags faktiske omstændigheder, eller ..." Offentlighedsloven gælder for al virksomhed, der udøves af  

 den offentlige forvaltning, herunder indgåelse og opsigelse af  

 (privatretlige)  

 aftaler.
Notatet af 17. november 1988 er et internt arbejdsdokument,  

 da det er udarbejdet til postvæsenets eget brug, og dokumentet, så vidt det  

 er  

 oplyst, ikke er afgivet til udenforstående.
Som udgangspunkt er notatet  

 derfor  

 undtaget fra aktindsigt efter bestemmelsen i § 7, nr. 1.
 Efter bestemmelserne i § 8 omfatter retten til aktindsigt  

 visse dokumenttyper, der foreligger i endelig form, uanset at dokumentet  

 iøvrigt har karakter af et internt arbejdsdokument.
 I bemærkningerne til lovforslaget (Folketingstidende  

 1985-86, tillæg A, sp. 221) anføres det bl.a.:
"Ifølge bestemmelsen i nr. 3, skal også selvstændige  

 dokumenter, der udarbejdes af en myndighed for at tilvejebringe bevismæssig  

 eller anden tilsvarende klarhed med hensyn til en sags faktiske  

 omstændigheder,  

 og som ikke tillige indeholder en vurderende stillingtagen, undergives lovens  

 almindelige regler om aktindsigt.
Denne bestemmelse er en naturlig  

 videreudvikling af den ret til at blive gjort bekendt med oplysninger  

 vedrørende  

 en sags faktiske omstændigheder, der følger af bestemmelsen i lovforslagets §  

 6, sammenholdt med reglen om ekstraheringspligt i lovforslagets § 11.  

 Bestemmelsen går videre end, hvad der følger af nr. 2, idet det ikke kræves,  

 at  

 dokumentet alene indeholder oplysninger som nævnt i lovforslagets § 6.
Som eksempel på dokumenter, der vil være omfattet af nr. 3,  

 kan navnlig nævnes rapportmateriale, der udarbejdes af en myndighed med  

 henblik  

 på at tilvejebringe klarhed med hensyn til konkrete faktiske forhold, såsom  

 afhøringsrapporter, analyserapporter, besigtigelses- og inspektionsrapporter.  

 Er der i et konkret tilfælde tvivl om, om et dokument er omfattet af § 11, må  

 afgørelsen træffes på grundlag af en samlet vurdering af dokumentets indhold  

 og  

 funktion, og det afgørende er navnlig, om dokumentet primært er udarbejdet i  

 bevismæssigt øjemed, eller om det udarbejdes for at danne grundlag for  

 interne  

 overvejelser." I betænkning om offentlighedslovens revision (857/1978),  

 hvortil der henvises i lovforslagsbemærkningerne anføres på s. 218 bl.a  

 følgende:
"Afgørelsen af, om et dokument må anses for udarbejdet  

 af en myndighed i bevismæssigt øjemed eller for på anden lignende måde at  

 skabe  

 klarhed over det faktiske afgørelsesgrundlag med den virkning, at det ikke  

 kan  

 undtages fra adgangen til aktindsigt som internt arbejdsdokument  

, bør  

  

 efter udvalgets opfattelse  

  

 træffes på grundlag af en samlet vurdering  

 af dokumentets indhold og funktion.
Det bør ikke herved være afgørende,  

 om  

 dokumentet  

  

 udelukkende  

  

 indeholder  

 oplysninger som nævnt i lovens § 4 (udkastets § 8), det vil sige konkrete  

 faktiske oplysninger af væsentlig betydning for en sags afgørelse ...
Udvalget er opmærksom på, at det i visse tilfælde formentlig  

 vil kunne give anledning til tvivl, om et dokument bør karakteriseres som et  

 internt arbejdsdokument eller må anses for omfattet af den af udvalget  

 foreslåede begrænsning i anvendelsesområdet for undtagelsesbestemmelserne  

 herom.
I så fald bør der ved bedømmelsen af dokumentets karakter navnlig  

 lægges  

 vægt på, om det primært er udarbejdet i bevismæssigt øjemed, eller om det  

 tjener funktioner ved sagsbehandlingen, hvis varetagelse forudsætter, at  

 dokumentet karakteriseres som internt, f.eks. fordi det udarbejdes alene for  

 at  

 danne grundlag for interne overvejelser.
Endvidere vil det i tvivlstilfælde  

 selvsagt være nærliggende at lægge vægt på, hvorvidt dokumentet overvejende  

 indeholder oplysninger som nævnt i lovens § 4 (udkastets § 8), det vil sige  

 konkrete faktiske oplysninger af væsentlig betydning for en sags afgørelse,  

 selvom dette som nævnt ikke er eneafgørende.
..." I den foreliggende sag er notatet af 17. november 1988 et  

 selvstændigt, endeligt dokument.
Notatet gengiver en række faktiske  

 oplysninger, bl.a. med hensyn til hvad der blev aftalt mellem  

 overpostmesteren  

 og Dem ved mødet samt en beskrivelse af lokaleforholdene på posthuset.  

 Derudover indeholder notatet overpostmesterens vurdering af lokaleforholdene,  

 samt hans indstilling til ledelsen om at stille sagen i bero et halvt år.
 En samlet vurdering af dokumentets indhold og funktion fører  

 efter min opfattelse til den konklusion, at dokumentet overvejende må siges  

 at  

 være udarbejdet af Post- og Telegrafvæsenet for at skabe klarhed over en  

 række  

 faktiske omstændigheder, herunder sikre bevis for, hvad der blev aftalt under  

 samtalen med Dem.
 Notatet er herefter omfattet af retten til aktindsigt efter  

 offentlighedslovens § 8, nr. 3.
