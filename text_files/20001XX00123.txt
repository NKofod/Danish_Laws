Skriftlig fremsættelse (15. november  

 2000) Socialministeren (Henrik Dam Kristensen):
 Herved tillader jeg mig for Folketinget at  

 fremsætte:
Forslag til lov om ændring af lov om  

 børnetilskud og forskudsvis udbetaling af børnebidrag  

 (Særligt børnetilskud til uddannelsessøgende  

 forældre) (Lovforslag nr.
L 114) Som led i aftale mellem regeringen, SF og Enhedslisten om  

 finansloven for 2001 fremsættes forslag om et særligt  

 børnetilskud på 5.000 kr. årligt til  

 uddannelsessøgende med børn.
 Formålet med tilskuddet er at bedre de  

 økonomiske vilkår for uddannelsessøgende med børn  

 for herved at bedre deres muligheder for at gennemføre en  

 uddannelse.
 Da formålet med tilskuddet er at hjælpe  

 uddannelsessøgende med lave indtægter, foreslås tilskuddet  

 gjort indkomstafhængigt, således at det aftrappes med 10 pct. af  

 indkomsten udover 100.000 for enlige og 150.000 kr. for par.
Der kan højest udbetales et tilskud pr.  

 uddannelsessøgende forælder.
Enlige og par, hvor kun den ene  

 forælder er uddannelsessøgende, kan således højest  

 modtage ét tilskud, mens et par bestående at to  

 uddannelsessøgende kan modtage to tilskud, hvis de har to eller flere  

 børn.
 Da kommunerne ikke er i besiddelse af de relevante  

 oplysninger for at afgøre, hvem der er berettiget til tilskuddet,  

 foreslås det, at tilskuddet udbetales efter ansøgning, hvor  

 ansøgeren fremlægger den nødvendige dokumentation for at  

 være berettiget til tilskuddet.
 Forslaget forventes at medføre en årlig  

 merudgift for staten på 35 mill. kr.
 Idet jeg i øvrigt henviser til lovforslaget og  

 bemærkningerne hertil, skal jeg på Regeringens vegne anbefale  

 forslaget til Tingets velvillige behandling.
