Skrivelse om nye regler vedr. social pension,  

 plejehjem/beskyttede boliger og medicintilskud (Til samtlige kommuner, statsamter m.fl.) Orientering om:
·  

 	bekendtgørelse om ændring af bekendtgørelse om social  

 pension ·  

 	L 113 og L 110 (supplerende orientering) ·  

 	bekendtgørelse om ændring af bekendtgørelse om  

 plejehjem og beskyttede boliger ·  

 	ændrede regler for medicintilskud.
Bekendtgørelse om social pension Som følge af vedtagelsen af L 113, Lov nr. 914 af  

 16. december 1998, lov om ændring af lov om social pension mv., er der  

 foretaget ændringer i bekendtgørelse om social pension.
 Bekendtgørelsen, der træder i kraft den 2.  

 februar 1999, er bl.a. ændret på følgende  

 områder:
Ændring af reglerne om forudbetaling til bagudbetaling Indledningsvist bemærkes, at ændringen i  

 lovens § 33, stk. 1, hvorefter social pension, invaliditetsydelse samt  

 tillæg efter pensionsloven fremover skal udbetales bagud - fremfor  

 forud - træder i kraft den 1. februar 1999.
 Som følge heraf er også udbetalingsreglerne i  

 bekendtgørelse om social pension ændret.
 Endvidere er der i bekendtgørelsens § 3, stk.  

 2, indsat som nyt 2. pkt. en bestemmelse, hvorefter underretning af den  

 myndighed, der anviser en tjenestemandspension, om udbetaling af eller  

 ændring i folkepensionens grundbeløb til egen- og  

 ægtefællepensionister for personer, der fremover vil modtage  

 pensionen bagud, skal ske hurtigst muligt og inden 1 måned efter, at  

 beslutning om udbetaling eller ændring er truffet.
 Ændringerne har virkning for personer, der  

 opnår ret til pension efter bekendtgørelsens  

 ikrafttræden.
Ligestilling af samlevende og gifte Ved lov nr. 914 af 16. december 1998 er der sket en  

 ligestilling af samlevende og gifte ved indtægtsregulering af  

 pensionstillæg og personligt tillæg.
 I bekendtgørelse om social pension er der derfor  

 foretaget ændringer bl.a. i  reglerne om varmetillæg  

 (§§ 23-32). Der er endvidere foretaget ændringer i reglerne om  

 opgørelse af forsørgelsesgrundlag (§§ 15-16).
 Ændringerne træder i kraft den 1. marts 1999.  

 Ændringerne har dog ikke virkning for personer, der lever i et  

 samlivsforhold, hvor den ene eller begge modtager social pension før  

 den 1. marts 1999, medmindre der indledes nyt samlivsforhold den 1. marts  

 1999 eller senere.
Andre ændringer i bekendtgørelse om social  

 pension ·  

 	Som følge af lov nr. 914 af 16. december 1998 er der - udover de  

 nævnte ændringer - generelt foretaget enkelte sproglige  

 (konsekvens-)ændringer samt sket en opregulering af de i  

 bekendtgørelsen nævnte beløb for bl.a. varmetillæg,  

 der således er opreguleret til 1999-niveau.
·  

 	Bestemmelsen i § 48, stk. 2, i bekendtgørelsen er  

 ophævet, idet det allerede følger af lov om social pension  

 § 49, stk. 2, at gifte og samlevende anses som enlige ved  

 fastsættelse af pensionen, hvis samlivet mellem parterne er  

 ophævet.
Når en person således indsættes til fx  

 strafafsoning i fængsel eller arresthus, betragtes samlivet mellem  

 ægtefællerne/de samlevende som ophævet, hvorfor pensionen  

 omregnes som til enlige pensionister for resten af opholdstiden.
./.	Der vedlægges bekendtgørelse om  

 ændring af bekendtgørelse om social pension i korrektur.1) Supplerende orientering om ændring af lov om  

 social pension mv. - Lov nr. 914 af 16. december 1998 Socialministeriet sendte den 11. december 1998  

 "Orientering om ændring af lov om social pension og lov om  

 børnetilskud og forskudsvis udbetaling af børnebidrag  

 (Ændrede udbetalingsregler, ligestilling af samlevende med gifte  

 mv.)" til samtlige kommuner, amter m.fl.
 I det følgende vil denne orienteringsskrivelse  

 blive uddybet.
 Indledningsvist oplyses, at  

 "tilkendelsestidspunktet" er det tidspunkt, hvorfra man opnår  

 ret til pension - dvs. den dato, som pensionen udbetales med virkning  

 (tilbage) fra.
 "Afgørelsestidspunktet" er den dato, hvor  

 der træffes afgørelse om pension.
Ligestilling af samlevende og gifte ved indtægtsregulering af  

 pensionstillæg og personligt tillæg Ændringen i lovens §§ 29, 31 og 49 træder  

 i kraft den 1. marts 1999. Det er tilkendelsestidspunktet, der er  

 afgørende.
Personer, der får tilkendt pension med virkning fra  

 den 1. marts 1999 eller senere, er således omfattet af  

 bestemmelsen.
 En person, der indleder samlivsforhold efter 1. marts  

 1999, og fx modtager afgørelse om pension i august 1999, der tilkendes  

 med virkning fra den 1. februar 1999, vil få sin pension for februar  

 udbetalt som enlig for derefter - med virkning fra 1. marts 1999 - at  

 få sin pension udbetalt efter de nye regler, hvorefter samlevende og  

 gifte ligestilles.
 Personer, som bliver 67 år i februar og søger  

 folkepension før 1. marts 1999, eller får afgørelse om  

 tilkendelse af førtidspension før den 1. marts 1999, vil  

 være omfattet af de gældende regler.
 (Det bemærkes, som tidligere udmeldt, at  

 bestemmelsen ikke får virkning for personer, der lever i et  

 samlivsforhold, hvor den ene eller begge modtager social pension før  

 den 1. marts 1999, medmindre der indledes nyt samlivsforhold den 1. marts  

 1999 eller senere).
Bagudbetaling af social pension Denne bestemmelse træder i kraft den 1. februar  

 1999.
 Fra den 1. februar 1999 skal pensionen således  

 udbetales bagud fremfor - som før - forud.
 Bestemmelsen får virkning for folke- og  

 førtidspensionister, der tilkendes social pension med virkning fra 1.  

 februar 1999 eller senere.
 Personer, der fylder 67 år i januar 1999 og  

 søger folkepension før 1. februar 1999, skal således have  

 sin pension udbetalt forud.
 Ligeledes skal personer, der tilkendes  

 førtidspension med virkning fra før den 1. februar 1999, have  

 udbetalt pension efter de gældende regler - dvs. forud.
 Ad den særlige kompensationsordning bemærkes,  

 at der alene kan udbetales en ekstra måneds forudbetalt pension til  

 personer, der modtager forudbetalt løn/offentlig ydelse.  

 Personer, der fx modtager forudbetalt tjenestemandspension, er således  

 ikke berettiget til den ekstra måneds pension.
Lovens § 32 - fratræk af evt. udbetalt  

 kontanthjælp, sygedagpenge eller arbejdsløshedsdagpenge ved  

 efterbetaling af social pension Det bemærkes, at denne bestemmelse vedrører  

 pensioner tilkendt med virkning fra den 1. januar 1999 eller senere.
 I pensionssager, der afgøres den 1. januar 1999  

 eller senere, men som får virkning før denne dato, skal  

 fratrækkes kontanthjælp, sygedagpenge mv. for den del, der ligger  

 efter den 1. januar 1999. Den del af pensionen, der efterbetales for perioden  

 forud for den 1. januar 1999, skal behandles i henhold til de før den  

 1. januar 1999 gældende regler.
Lov nr. 1038 af 23. december 1998 Ved lov nr. 1038 af 23. december 1998, Lov om  

 ændring af lov om aktiv socialpolitik, lov om dagpenge ved sygdom eller  

 fødsel og lov om social pension, blev bestemmelsen i lov om social  

 pension § 59, stk. 3, ændret således, at pensionen fremover  

 kan gøres hvilende tidsubegrænset.
 Kommunalbestyrelsen kan dog fortsat fastsætte en  

 frist for genoptagelse af sagen og gøre pensionen hvilende i en  

 tidsbegrænset periode, som således fremover også kan  

 være længere end 3 år.
 Ændring af Socialministeriets bkg. nr. 82 af 5.  

 februar 1998 om plejehjem og beskyttede boliger.
./.	Vedlagt følger i korrektur  

 bekendtgørelse om ændring af Socialministeriets  

 bekendtgørelse nr. 82 af 5. februar 1998 om plejehjem og beskyttede  

 boliger.2) Formålet med ændringen af den gældende  

 bekendtgørelse er at sikre, at boligbetalingen i plejehjem og  

 beskyttede boliger højest kan stige med 1.000 kr. på  

 årsbasis - dog højest 500 kr. på årsbasis hvis  

 pensionistens indkomst er under 113.200 kr. årligt (1999-niveau) -  

 på grund af ændrede boligstøtteregler.
 Baggrunden for ændringen af bekendtgørelsen  

 er de ændringer af boligstøtteloven, der er gennemført  

 ved lov nr. 1002 af 23. december 1998.
 Fra 1. marts 1999 ændres progressionsgrænsen  

 (jf. lovens § 21 og § 84) fra 148.800 kr. til 123.500 kr.  

 (1999-niveau), og fradraget i indkomsten på 3.200 kr. pr. pensionist  

 bortfalder (jf. lovens § 8). Endvidere indføres en forbedret  

 kompensationsordning (jf. lovens § 83).
 Disse ændringer vil også medføre en  

 større boligbetaling i plejehjem og beskyttede boliger, da  

 betalingsbestemmelserne i bekendtgørelsen om plejehjem og beskyttede  

 boliger for så vidt angår opgørelsen af indkomstgrundlaget  

 og progressionsgrænsen henviser til reglerne i lov om individuel  

 boligstøtte.
Betalingsbestemmelserne vedrørende plejehjem og  

 beskyttede boliger indeholder imidlertid ingen kompensationsordning som  

 boligstøtteloven.
Ved den foreslåede ændring  

 indføres en sådan ordning.
Den egentlige vedtagne boligstøttereform, der  

 indføres gradvis i perioden 2000-2004, vil kræve en  

 grundlæggende ændring af bekendtgørelsen om plejehjem og  

 beskyttede boliger.
Socialministeriet regner derfor med at udsende en ny  

 bekendtgørelse om plejehjem og beskyttede boliger i efteråret  

 1999.
Ændrede regler for medicintilskud Folketinget har den 18. december 1998 vedtaget L 128 -  

 Forslag til lov om ændring af lov om offentlig sygesikring.  

 (ændring af medicintilskudsregler), jf. lov nr. 1045 af 23. december  

 1998.
Lovforslaget som vedtaget ved 3. behandling  

 vedlægges til orientering.3) Loven vedrører ændringer i:
 Omlægningen af medicintilskudssystemet med  

 indførelse af et behovsbestemt tilskudssystem i sygesikringsloven  

 omfatter alle, der har et forbrug af tilskudsberettigede  

 lægemidler.
 En del af reglerne om tilskud til medicin efter den social  

 lovgivning er med omlægningen af tilskudssystemet overført til  

 sygesikringsloven.
 Sundhedsministeren har ved lovændringen fået  

 bemyndigelse til at fastsætte ikrafttrædelsestidspunktet for de  

 ændrede regler om medicintilskud. Ændringerne forventes at  

 træde i kraft fra  den 1. oktober 1999 eller snarest derefter.  

 Sundhedsministeriet udsender inden ikrafttrædelsestidspunktet  

 informationsmateriale om de ændrede regler.
1. Indførelse af et behovsafhængigt tilskudssystem i  

 sygesikringsloven Hjælp til udgiften til medicin ydes efter  

 gældende lovgivning ikke alene efter reglerne i sygesikringsloven, men  

 også efter en række bestemmelser i den sociale lovgivning.
Et behovsafhængigt medicintilskudssystem betyder, at  

 det offentlige tilskud relateres til størrelsen af en persons forbrug  

 af tilskudsberettigede lægemidler på årsbasis.
Personer med  

 et beskedent forbrug skal selv afholde udgiften til køb af  

 tilskudsberettiget lægemidler indenfor en fastsat grænse.
Ved  

 køb af lægemidler over den fastsatte grænse ydes et  

 offentligt tilskud, som - uafhængigt af hvilket tilskudsberettiget  

 lægemiddel der er tale om - øges gradvist med stigende forbrug  

 for til sidst at udgøre den væsentligst del af udgiften.
Den er den enkelte persons samlede køb af  

 tilskudsberettiget lægemidler inden for en sammenhængende periode  

 på 12 måneder der er afgørende for, om man opnår  

 tilskud og i givet fald med hvilken procentsats.
Perioden regnes fra den dag,  

 en person køber et tilskudsberettiget lægemiddel, efter at  

 ordningen er trådt i kraft.
2. Omlægningen af medicintilskudsregler Omlægningen af medicintilskudsreglerne i  

 sygesikringsloven er udformet således:
 ·  

 	Det generelle tilskudssystem indeholder en egenbetalingsgrænse  

 på 500 kr. inden for en periode på et år, 50 pct. tilskud  

 til forbrug mellem 500 og 1.200 kr., 75 pct. tilskud til forbrug mellem 1.200  

 og 2.800 kr., samt 85 pct. tilskud til forbrug over 2.800 kr. om  

 året.
 ·  

 	Der etableres en særordning for børn under 18 år,  

 således at de fritages for egenbetalingsgrænsen og modtager 50  

 pct. tilskud af hele forbruget op til 1.200 kr. om året.
·  

 	Der indføres en kronikerregel under sygesikringsloven til  

 afløsning af den nuværende regel i bekendtgørelse om  

 ydelse af hjælpemidler og forbrugsgoder efter serviceloven § 97 -  

 § 9. Det nuværende gennemsnitlige egenbetalingsgrænse  

 på 300 kr. om måneden fastholdes.
Tilskud meddeles af  

 Lægemiddelstyrelsen efter ansøgning fra egen læge.
Ved  

 vurderingen af ansøgningen påser Lægemiddelstyrelsen, at  

 der er tale om et stort, varigt og fagligt veldokumenteret forbrug.
 ·  

 	Der indføres en regel om tilskud til lægeordineret medicin  

 til døende personer, der ønsker at blive plejet i eget hjem til  

 afløsning af den nuværende regel i § 107 i lov om social  

 service.
·  

 	Diabetikere bliver i tilskudsmæssig henseende ligestillet med  

 øvrige medicinbrugere.
Der ydes dog fortsat 100% tilskud til test og  

 injektionsmaterialer til insulinkrævende diabetikere, dog kun 50% til  

 blodsukkermåleapparater.
De såkaldte aldersdiabetikere kan gratis  

 få op til 150 teststrimler og fingerprikker om året, når  

 lægen finder det nødvendigt. (fsva blodsukkermåleapparater  

 og teststrimler sker regulering efter bekendtgørelse  udstedt efter  

 servicelovens § 97) Regler vedr. tilskud til medicin der overføres fra  

 den sociale lovgivning til  sygesikringsloven:
·  

 	Lov om social service, § 107 (terminalpatienter) ·  

 	Bkg. - nr. 123 af 19. februar 1998 om ydelse af hjælpemidler og  

 forbrugsgoder efter servicelovens § 97 - § 9  

 (kronikerreglen) Regler vedr. tilskud til medicin, der bibeholdes i den  

 sociale lovgivning:
·  

 	Lov om social service, § 28 (børn under 18 år) ·  

 	Lov om social service, § 84 (merudgifter herunder medicin ved  

 forsørgelse af personer med betydelig og varig nedsat fysisk og  

 psykisk funktionsevne) ·  

 	Lov om aktiv socialpolitik § 82 (hjælp til enkeltudgifter  

 herunder medicin ) ·  

 	Lov om social pension, § 17 (personligt tillæg til  

 pensionister) 3. Særligt vedr. medicintilskud til pensionister efter  

 omlægning af tilskudssystemet Pensionister kan, når omlægningen af  

 medicintilskudssystemet træder i kraft, - ligesom alle andre - få  

 tilskud til tilskudsberettigede lægemidler efter de generelle regler i  

 sygesikringsloven.
 Pensionister, hvis økonomiske forhold er  

 særlig vanskelige, kan søge om tilskud efter pensionslovens  

 § 17 til den del af udgiften til medicin, der ikke dækkes efter  

 sygesikringsloven.
Det skal understreges, at pensionslovens § 17 er en  

 trangsbestemmelse, der er subsidiær i forhold til de generelle regler i  

 sygesikringsloven, og kommunen skal derfor træffe afgørelse om  

 personligt tillæg på baggrund af en nærmere konkret,  

 individuel vurdering af den enkeltes pensionists samlede økonomiske  

 situation.
Der skal således ved enhver ansøgning ske en konkret  

 vurdering af, om pensionisten opfylder betingelserne for et personligt  

 tillæg efter pensionslovens § 17.
I kommunens vurdering skal indgå størrelsen  

 af den sociale pension og alle andre indtægter og formue sammenholdt  

 med størrelsen af de rimelige og nødvendige udgifter.
Der  

 henvises i øvrigt til pkt. 90 ff. i Vejledning om Social pension.
Socialministeriet, den 29. januar  

 1999 Leif Sondrup 1)   Bekendtgørelsen udelades  

 her.
 2)   Bekendtgørelsen udelades  

 her.
 3)   Lovforslaget udelades her.
