 VI MARGRETHE DEN ANDEN, af Guds Nåde Danmarks Dronning,  

 gør vitterligt:
I henhold til § 1 i lov nr. 156 af 10. maj 1967 om visse forholdsregler i  

 henhold til De Forende Nationers pagt, som ændret ved lov nr. 228 af 6. juni  

 1985, § 1-2 i Lov om anvendelse af visse af De Europæiske Fællesskabers  

 retsakter om ind- og udførsel af varer, jf.
Lovbekendtgørelse nr. 267 af 11.  

 april 1988, samt under henvisning til Rådets forordning (EØF) nr. 2015/92 af  

 20. juli 1992 om ændring af forordning (EØF) nr. 1432/92 af 1. juni 1992 og  

 under henvisning til afgørelse nr. 92/285/EKSF truffet af repræsentanterne  

 for regeringerne for Det Europæiske Kul- og Stålfællesskabs medlemsstater  

 forsamles i Rådet den 1. juni 1992, som ændret ved afgørelse nr. 92/314/EKSF  

 og afgørelse nr. 92/388/EKSF, truffet af repræsentanterne for regeringerne  

 for Det Europæiske Kul- og Stålfællesskab henholdsvis den 15. juni 1992 og  

 den 20. juli 1992, foretages herved til opfyldelse af De Forenede Nationers  

 Sikkerhedsrådsresolution nr. 760 af 18. juni 1992 følgende ændringer i  

 anordning nr. 413 af 2. juni 1992 om visse forholdsregler mod Serbien og  

 Montenegro (»Forbundsrepublikken Jugoslavien«):
§ 1 1. I § 1, stk. 1, indsættes efter »Rådets forordning  

 (EØF) nr. 1432/92 af 1. juni 1992«: »,som ændret ved Rådets  

 forordning (EØF) nr. 2015/92 af 20. juli 1992«.
2. I § 1, stk. 1, ændres »Forordningen er optaget som  

 bilag til denne ordning« til: »Forordningerne er optaget som bilag  

 1 og 2 til denne anordning.« 3. I § 1, stk. 2, indsættes efter sidste punktum:  

 »Afgørelserne herom er optaget som bilag 3 til 5 til denne  

 anordning.« 4. § 2, stk. 3, affattes således:
» Stk. 3.  Transfering til udlandet af  

 betalingsmidler af enhver art til brug eller rådighed for Serbien og  

 Montenegro (»Forbundsrepublikken Jugoslavien«) eller de i stk. 1  

 nævnte personer, kan ikke foretages uden tilladelse fra Industriministeriet,  

 medmindre transferingen vedrører betaling for tjenesteydelser i forbindelse  

 med eksport af varer for hvilke, der er udstedt udførselstilladelse i henhold  

 til § 3.' 5. § 2, stk. 4, affattes således:
» Stk. 4.  De i stk. 1 og 2 nævnte spærrede konti  

 og depoter kan ikke åbnes uden tilladelse fra Industriministeriet, undtagen  

 for betaling af varer og dermed forbundne tjenesteydelser, for hvilke der er  

 udstedt dansk udførselstilladelse i henhold til § 3.« 6. § 3 affattes således:
» § 3.  Udførsel fra Danmark af varer, som ikke  

 er omfattet af § 1 (leverancer udelukkende til medicinsk brug, levnedsmidler  

 samt varer, som skal dække væsentlige humanitære behov) kræver udstedelse af  

 en udførelstilladelse.
Udførselstilladelse udstedes af  

 industriministeren.« § 2 Anordningen træder i kraft ved bekendtgørelsen i Lovtidende.
Givet på Amalienborg, den 25. september  

 1992 Under Vor Kongelige Hånd og Segl I Dronningens Navn:
