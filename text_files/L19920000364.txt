Den 15. september 1991 undertegnedes der i Kairo en overenskomst mellem Danmark og Egypten, ifølge hvilken den danske regering yder et beløb på 35,3 millioner kroner til støtte for gennemførelsen af et vindenergiprojekt i Egypten.
 Projektet har til formål at bidrage til en øget udnyttelse af vindenergi i  

 Egypten med henblik på at opnå, at 5 pct. af landets energibehov i år 2005  

 dækkes af vindenergi.
 Projektet vil skulle bistå de egyptiske myndigheder med at opbygge de  

 institutionelle rammer for en langsigtet udnyttelse af vindenergi, herunder  

 udarbejdelse af en masterplan og et vindatlas for Rødehavskysten samt  

 etablering af en demonstrationsvindmøllepark og et nationalt  

 vindenergicenter.
 Projektets løbetid er 31/2 år.
