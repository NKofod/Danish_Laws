En ledig mag.art. i klassisk arkæologi var arbejdssøgende både som  

 arkæolog og som dykker.
Han søgte om kursusgodtgørelse under deltagelse i et  

 specialarbejderkursus i undervandssvejsning.
 Nævnet fandt, at han var berettiget til godtgørelsen, idet han efter  

 kursets afslutning opnåede arbejde i det for kursets faglige område.
 Den omstændighed, at han var arbejdssøgende som arkæolog, udelukkede  

 ikke ret til kursusgodtgørelse, når han også var arbejdssøgende inden for  

 kursets faglige område.
 Et medlem klagede over, at arbejdsløshedskassen ikke havde fundet ham  

 berettiget til kursusgodtgørelse i medfør af lov om arbejdsmarkedsuddannelser  

 under deltagelse i et arbejdsmarkedsuddannelseskursus benævnt  

 »Undervandssvejsning« i tiden 12. - 30. marts 1990.
 Arbejdsløshedskassen havde begrundet afgørelsen med, at betingelserne i  

 bekendtgørelse om godtgørelse, støtte og tilskud m.m. til deltagere i  

 arbejdsmarkedsuddannelser ikke var opfyldt.
 Kassen havde anført, at for at få kursusgodtgørelse kræves det, at  

 kursisten havde løfte om arbejde inden for SID-området, eller er  

 arbejdssøgende til de erhverv, uddannelsen retter sig mod.
 Kassen havde endvidere oplyst i sin afgørelse, at kassen havde forespurgt  

 i ankenævnet om muligheden for at udbetale kursusgodtgørelse, men at  

 medlemmet efter nævnets opfattelse ikke opfyldte betingelserne for at kunne  

 modtage kursusgodtgørelse, idet der ikke var tale om en  

 erhvervsskiftesituation.
 Nævnet bemærker hertil, at nævnet ikke havde besvaret nogen konkret  

 forespørgsel vedrørende nærværende sag, og at nævnet iøvrigt ikke har hjemmel  

 til at besvare forespørgsler.
Det var oplyst, at medlemmet var uddannet som mag.art. i klassisk  

 arkæologi, og ved sagens indankning for nævnet oplyste han at være  

 arbejdssøgende både som arkæolog og som dykker.
Han havde tidligere arbejdet  

 som begge dele og havde løfte om arbejde inden for dykkerområdet i juli måned  

 1990.
 Ved sagens oversendelse til nævnet meddelte kassen, at på baggrund af  

 oplysningerne i klagen, var det kassens opfattelse, at medlemmet havde været  

 berettiget til den søgte godtgørelse.
 Medlemmet indsendte dokumentation for, at han i juni og juli måned 1990  

 havde arbejdet for et grønlandsk dykkerfirma.
 Ankenævnet fandt, at medlemmet var berettiget til kursusgodtgørelse under  

 deltagelse i det omhandlede kursus, jf. § 1, nr. 2, i Arbejdsministeriets  

 bekendtgørelse nr. 887 af 28. december 1989 om godtgørelse, støtte og tilskud  

 m.m. til deltagere i arbejdsmarkedsuddannelser.
Nævnet lagde vægt på, at medlemmet opnåede beskæftigelse efter kursets  

 afslutning inden for kursets faglige område.
Nævnet fandt, at den  

 omstændighed, at han var arbejdssøgende som arkæolog ikke udelukker ret til  

 kursusgodtgørelse, når det var dokumenteret, at han også var arbejdssøgende  

 til det faglige område, som kurset var beregnet for.
 Nævnet ændrede således kassens afgørelse.
