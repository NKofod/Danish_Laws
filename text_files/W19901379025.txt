 Påbud om genafhændelse af landbrugsejendom, der var erhvervet som  

 ejendom nr. 2 (samlet areal over 70 ha), medmindre der frasolgtes ca.
4 ha til nabo, der var fortrinsstillet til suppleringsjord.
I  

 forbindelse med afgørelsen blev der taget stilling til trafik langs bymæssig  

 bebyggelse, prisfastsættelse, afstandsgrænse til arealet, som frastykkes til  

 fortrinsstillede, fortrinsstillingsreglerne i forbindelse med  

 specialproduktion samt til fortrinsstilledes efterfølgende erhvervelse af  

 landbrugsjord.
I skrivelse af 19. februar 1990 har landinspektør Eske Brun på vegne af  

  Jørgen Ferdinand påklaget den af Jordlovsudvalget i skrivelse af 1. februar  

 1990 trufne afgørelse på en ansøgning om tilladelse til at erhverve  

 landbrugsejendommen matr. nr.  5v m.fl.
Diernæs By, Diernæs af areal 42,1597  

 ha som ejendom nr. 2. Jordlovsudvalget meddelte samtidig påbud om  

 genafhændelse af den erhvervede ejendom inden 6 måneder.
 Endelig tilkendegav Jordlovsudvalget, at udvalget var indstillet på at  

 meddele erhvervelsestilladelse, såfremt det inden 2 måneder fra nævnte dato  

 kunne dokumenteres, at der var frasolgt ca. 4 ha af ejendommens  

 jordtilliggende til Poul-Erik Skov Hansen, der har fortrinsstilling til  

 suppleringsjord.
 I skrivelse af 11. februar 1990 har Knud Tornhøj Christensen på vegne af  

  Mathilde Christensen tillige påklaget den af Jordlovsudvalget trufne  

 afgørelse, hvorefter Jordlovsudvalget er indstillet på at meddele  

 erhvervelsestilladelse uden betingelse om afståelse af suppleringsjord til  

  Mathilde Christensen.
Jørgen Ferdinand er i forvejen ejer af landbrugsejendommen matr. nr. 1 1l  

 m.fl.
Diernæs By, Diernæs af areal 96,2365 ha, Poul-Erik Skov Hansen er ejer  

 af landbrugsejendommen matr. nr.  3m smst. af areal 13,7324 ha, medens Mathilde Christensen er ejer af landbrugsejendommen  

 matr. nr. 1 4b smst. af areal 10,4525 ha.
Det fremgår af sagen, at landinspektør Eske Brun på vegne af Jørgen  

  Ferdinand i skrivelse af 9. november 1989 ansøgte Jordlovsudvalget om  

 tilladelse til at erhverve den omhandlede landbrugsejendom.
I ansøgningen  

 blev fremført, at Jørgen Ferdinand har startet en specialproduktion af  

 bærfrugt og i denne forbindelse har indkøbt to høstmaskiner med  

 plantagetraktorer.
Det blev endvidere fremført, at såfremt de to høstmaskiner  

 skulle udnyttes optimalt, vil det kræve et areal på ca. 120 ha.
I forbindelse med ansøgningen blev fremsendt naboerklæring fra ejerene af  

 13 omkringliggende landbrugsejendomme.
Bortset fra Poul-Erik Skov Hansen og  

  Mathilde Christensen erklærede alle, at de ikke var interesseret i  

 fortrinsstilling til suppleringsjord.
I Poul-Erik Skov Hansens naboerklæring er anført, at han ønsker at  

 erhverve ca. 4 ha af parcellen matr. nr.  8ae  Diernæs By, Diernæs.
Af  

 erklæringen fremgår samtidig, at Poul-Erik Skov Hansen har frugtplantage på  

 sin ejendom.
I skrivelse af 14. november 1989 til Jordlovsudvalget har  

  Poul-Erik Skov Hansen endvidere oplyst, at han vil erlægge en pris på 39.000  

 kr. pr. ha.
I Mathilde Christensens naboerklæring er anført, at hun ønsker at erhverve  

 ca. 4 ha af parcellen matr. nr. 14 a  Diernæs By, Diernæs, der tilgrænser  

 hendes ejendom mod nord, og er villig til at betale 35.000 kr. pr. ha.
Af  

 erklæringen fremgår samtidig, at der på ejendommen er store  

 produktionsbygninger, som er intakte og vedligeholdte, men at der ikke er  

 nogen animalsk produktion.
 Naboerklæringen fra Mathilde Christensen er vedlagt en skrivelse, hvori  

 det er anført, at såvel arealet som driftsbygningerne siden 1975 har været  

 drevet af hendes søn Knud Tornhøj Christensen.
Landinspektør Eske Brun har i ansøgningen endvidere fremført, at Jørgen  

  Ferdinand ikke ønsker at afgive den jordlod, som Poul-Erik Skov Hansen i sin  

 naboerklæring har anført, at han ønsker at erhverve, fordi arealet er et  

 sydvestskrånende areal, der er ideelt for bærproduktion, -arealet er beliggende op til byzonegrænsen, og der må således ved en  

 prisfastsættelse tages højde for en eventuelt senere ændring af zonestatus,  

 og -et areal på ca. 8 ha af matr. nr 11 f Diernæs By, Diernæs, som er  

 beliggende ca. 200 m fra Poul-Erik Skov Hansens bygninger, er til salg, og  

 efter det oplyste skulle være tilbudt Poul-Erik Skov Hansen.
 I landinspektør Eske Bruns ansøgning er endelig fremført, at såfremt  

  Jørgen Ferdinand skal afgive et areal til Poul-Erik Skov Hansen, ønsker  

  Jørgen Ferdinand at afgive ca. 4 ha fra det nordlige del af parcellen matr.  

 nr.  5v Diernæs By, Diernæs, der er beliggende på samme vejstrækning, som det  

 areal Poul-Erik Skov Hansen forpagter.
I skrivelse af 17. november 1989 har den stedlige jordbrugskommission  

 indstillet, at der meddeles Jørgen Ferdinand tilladelse til at erhverve den  

 omhandlede landbrugsejendom under betingelse af, at Poul-Erik Skov Hansen får  

 den parcel, som han i naboerklæringen har søgt om.
Den stedlige  

 jordbrugskommission finder derimod ikke, at Mathilde Christensen kan påberåbe  

 sig fortrinsstilling til suppleringsjord.
På baggrund af den af jordbrugskommissionen fremsendte indstilling har  

 landinspektør Eske Brun i skrivelse af 1. december 1989 anmodet om, at  

  Jørgen Ferdinand ikke skal afstå parcellen matr. nr.  8ae Diernæs By,  

  Diernæs i forbindelse med erhvervelse af landbrugsejendommen matr. nr.  5v  

 m.fl. smst.
Eske Brun henviser til den i ansøgningen fremførte begrundelse og  

 tilføjer, at Jørgen Ferdinand er indstillet på, såfremt det skulle være  

 nødvendigt, at afhænde matr. nr. 1 1l smst. på ca. 2,5 ha, der er beliggende  

 ca. 5-600 m fra Poul-Erik Skov Hansens bygninger, og hvor  

  Poul-Erik Skov Hansen ikke vil få nogen trafik gennem Diernæs By.
Det  

 tilføjes, at Jørgen Ferdinand, såfremt kravet om afhændelse af parcellen  

 matr. nr.  8ae Diernæs By, Diernæs fastholdes, vil genoprette den tidligere  

 kobesætning på landbrugsejendommen matr. nr.  5v m.fl. smst. med en sådan  

 besætningsstørrelsen, at der ikke vil blive stillet krav om afhændelse af  

 suppleringsjord.
I skrivelse af 7. december 1989 har Mathilde Christensen  

 og Knud Tornhøj Christensen nærmere begrundet deres ønske om fortrinsstilling  

 til suppleringsjord.
Det fremføres bl.a., at det ønskede  

 suppleringsjordsareal ligger yderst hensigtsmæssigt placeret for samlet  

 drift, og at de 4 ha vil have stor betydning for, at den forsknings- og  

 forsøgsvirksomhed, som Knud Tornhøj Christensen forestår på sin moders  

 landbrugsbedrift, vil kunne fortsætte.
 Jordlovsudvalget har i sin skrivelse af 1. februar 1990 fremført, at  

 afgørelsen om genafhændelsespåbud er meddelt i medfør af landbrugslovens §  

 27. Jordlovsudvalget fremfører videre i sin afgørelse, at  

 da Mathilde Christensen ikke har nogen animalsk produktion eller  

 specialproduktion og jorden drives af sønnen Knud Tornhøj Christensen, er der  

 ifølge reglerne i landbrugslovens § 13 ikke grundlag for,  

 at Mathilde Christensen får fortrinsstilling til suppleringsjord.
 Eske Brun henviser i sin klageskrivelse til sin skrivelse af 1. december  

 1989 og har endvidere fremsat to alternative løsningsforslag, såfremt  

  Poul-Erik Skov Hansens ønske om suppleringsjord skal imødekommes.
 1) Poul-Erik Skov Hansen får tildelt ca. 4 ha af matr.nr.  5v  

  DiernæsBy, Diernæs og betaler 45.000 kr. pr. ha.
 2) Poul-Erik Skov Hansen får tildelt matr.nr. 1 1l smst. på ca. 2,5 ha og  

 betaler 45.000 kr. pr. ha og, såfremt det ønskes, yderligere ca. 1,5 ha af  

 matr. nr.  5v smst.
 I klageskrivelsen for Knud Tornhøj Christensen fremføres bl.a., at  

 beliggenhedsforhold og det forskningsmæssige arbejde på bedriften ikke er  

 taget i betragtning, og at disse forhold burde åbne mulighed for  

 fortrinsstilling til suppleringsjord.
 Landbrugsministeriet har i anledning af de to klager modtaget en udtalelse  

 fra Jordlovsudvalget, der indstillede, at den trufne afgørelse fastholdes.
 Landbrugsministeriet finder ikke grundlag for at ændre  

 Jordbruglovsudvalgets afgørelse, der er i overens-stemmelse med  

 landbrugsloven og de for lovens administration fastlagte retningslinier.
Landbrugsministseriet har ved afgørelsen med hensyn  

 til Poul- Erik Skov Hansens fortrinsstilling lagt vægt på,  

 at Poul- Erik Skov  Hansen opfylder betingelserne for at opnå  

 fortrinsstilling, og ministeriet har i denne forbindelse ikke fundet, at  

 færdslen forbi Diernæs By, er til hinder for sammenlægning.
Der henvises til  

 landbrugslovens § 13, stk. 3, samt til Landbrugsministeriets cirkulære nr. 38  

 af 8. marts 1990, §§ 40 og 41.
Landbrugsministeriet har ved afgørelsen med hensyn  

 til Mathilde Christensens ansøgning om suppleringsjord lagt afgørende vægt  

 på, at  Mathilde Christensen ikke kan påberåbe sig ret til fortrinsstilling,  

 da der hverken er animalsk produktion eller specialproduktion på hendes  

 ejendom, og da jorden drives af hendes søn Knud Tornhøj Christensen.
Det  

 bemærkes, at hverken forsknings- og forsøgsvirksomhed eller de i sagen  

 fremførte særlige arronderingsforhold efter loven kan danne grundlag for en  

 fortrinsstilling for Mathilde Christensen.
Landbrugsministeriet stadfæster Jordlovsudvalgets afgørelse, hvorefter  

  Jørgen Ferdinand i medfør af landbrugslovens § 18, stk. 6, skal afhænde den  

 erhvervede landbrugsejendom matr. nr.  5v Diernæs By, Diernæs m.fl., såfremt  

 der ikke til Jordlovsudvalget fremsendes dokumentation for, at 4 ha  

 suppleringsjord frastykkes til sammenlægning med  

 naboen Poul-Erik Skov Hansens landbrugsejendom matr. nr.  3m smst.
Arealet,  

 som frastykkes, skal ligge inden for en vejafstand af 1 km  

 fra Poul-Erik Skov Hansens bygninger og være egnet til frugtplantage.  

 Ministeriet skal endvidere meddele, at de 4 ha skal sælges for en pris af  

 39.000 kr. pr. ha, som den lokale jordbrugskommission har skønnet er rimelig.
 Fristen for indsendelse af dokumentation for frastykningen af det  

 omhandlede areal forlænges til 2 måneder fra nærværende skrivelses dato.  

 Fristen for genafhændelse af ejendommen forlænges tilsvarende til 6 måneder  

 fra nærværende skrivelses dato.
 Enslydende skrivelse er fremsendt til Knud Tornhøj Christensen og  

  Poul-Erik Skov Hansen.
 P.M.V.
 e.b.
 I skrivelse af 17. maj 1990 har De på vegne af Jørgen Ferdinand anmodet  

 Landbrugsministeriet om, at den i skrivelse af 27. april 1990 trufne  

 afgørelse vedrørende erhvervelse af landbrugsejendommen matr. nr. 5 v m.fl.  

  Diernæs By, Diernæs omgøres.
I Deres skrivelse er fremført, at den fastsatte pris på 39.000 kr. pr. ha  

 for det areal, hvortil Poul-Erik Skov Hansen har fortrinsstilling, ligger  

 betydeligt under den jordpris, som statsautoriseret revisor Klaus Borup  

 vurderer er realistisk.
Vurderingen er foretaget på baggrund af oplysninger  

 fra Inge Bodil Jochumsen, De fynske Landboforeninger om Deres klients  

 økonomiske udbytte ved solbærdyrkning.
I skrivelsen er endvidere fremført, at landbrugslovens § 13 efter Deres  

 klients opfattelse er overfortolket af Landbrugsministeriet.
Deres klient  

 mener således, at han er berettiget til at anvise Poul-Erik Skov Hansen  

 suppleringsjord inden for en vejafstand af 2 km og ikke som anført i  

 afgørelsen, inden for en vejafstand af 1 km.
 I skrivelsen er tillige fremført, at den nægtede dispensation er givet  

 uden begrundelse med hensyn til Poul-Erik Skov Hansens behov for  

 suppleringsjord.
 I skrivelsen er endelig anmodet om størst mulig aktindsigt.
Ministeriet fremsendte ved skrivelse af 3. juli 1990 kopier af sagens  

 dokumenter og anmodede i denne forbindelse om eventuelle bemærkninger inden 4  

 uger.
Ministeriet ser ikke at have modtaget sådanne bemærkninger.
 Landbrugsministeriet skal indledningsvis anføre, at ministeriet finder, at  

 der ikke er grundlag for at omgøre den trufne afgørelse.
Landbrugsministeriet skal i anledning af Deres klage oplyse, at  

 fortrinsstilling til suppleringsjord efter reglerne i landbrugslovens § 13,  

 stk. 3, kun kan gøres gældende, såfremt den fortrinsstillede er indstillet på  

 at betale en jordpris, der svarer til sædvanlig handelspris i området for  

 landbrugsjord af tilsvarende bonitet.
I den konkrete sag har  

 jordbrugskommissionen udfra de foreliggende oplysninger fundet, at den  

 tilbudte pris ikke er til hinder for fortrinsstilling.
Det bemærkes, at  

 såfremt parterne ikke kan blive enige om en jordpris, er det  

 jordlovsmyndighederne, der skal tage stilling til, om den tilbudte pris giver  

 grundlag for en fortrinsstilling til suppleringsjord.
Fastsættelsen af jordprisen bør ikke ske på baggrund af en konkret  

 vurdering af, hvad jorden kan afkaste ved en specifik specialproduktion  

 drevet af en bestemt jordbruger og dennes maskinpark.
Jordprisfastsættelsen  

 skal derimod ske på baggrund af en vurdering af, hvad jord af samme bonitet  

 normalt sælges til i det pågældende område.
 Det bemærkes yderligere, at der ifølge kommuneplanen for Diernæs By og  

 oplysninger indhentet hos Faaborg Kommune ikke er planer om, at jordlodden  

 matr. nr. 8 ae skal overføres til byzone, og der skal således ikke ved  

 prisfastsættelsen tages hensyn til en eventuel senere ændring af zonestatus.
 Der henvises fremdeles til Landbrugsministeriets cirkulære nr. 38 af 8.  

 marts 1990, navnlig §§ 39-41.
Med hensyn til fortolkningen af landbrugslovens § 13 må ministeriet  

 fastholde, at når naboer alene kan gøre fortrinsstilling gældende over for  

 jorder, der ligger inden for en vejafstand af 1 km fra deres bygninger, skal  

 de faktisk afgivne arealer også ligge inden for denne vejafstand, såfremt  

 parterne ikke træffer anden aftale.
Baggrunden for denne praksis er, at  

 fortrinsstilling kun skal kunne gøres gældende, hvis der ved en supplering  

 opnås en særlig god arrondering.
Fortrinsstilling for en bedrift med en væsentlig specialproduktion kan kun  

 gøres gældende, såfremt der er tale om væksthusgartneri, planteskole,  

 frugtplantage, bærproduktion eller specialiseret grønsagsproduktion med  

 særlige krav til jordbonitet, sædskifte m.v.
Det forudsættes tillige, at der  

 er foretaget store investeringer i driftsbygninger, anlæg m.v., og at der er  

 et aktuelt behov for og ønske om suppleringsjord for at sikre en bedre  

 udnyttelse af produktionsanlægget.
I den foreliggende sag har Jordlovsudvalgets stedlige medlem Paul Lohmann  

 vurderet, at Poul-Erik Skov Hansen har et sådant behov og således har  

 fortrinsstilling til suppleringsjord.
Landbrugsministeriet har i anledning af  

 Deres henvendelse rekvireret regnskabsmateriale fra perioden 1986-1989, der  

 viser, at der er foretaget investeringer i driftsbygninger og maskiner, og  

 disse oplysninger bekræfter, at der på ansøgningstidspunktet var behov for  

 suppleringsjord for at sikre en bedre udnyttelse af ejendommens  

 produktionsapparat, hvori der i de seneste år er foretaget investeringer.
 Fristen for indsendelse af dokumentation for afhændelse af 4 ha af  

 lodden 8 ae til Poul-Erik Skov Hansen forlænges efter omstændighederne til en  

 måned fra nærværende skrivelses dato.
 P.M.V.
 e.b.
I skrivelse af 1. februar 1990 meddelte Jordlovsudvalget Deres klient  

  Jørgen Ferdinand påbud om inden 6 måneder at genafhænde landbrugsejendommen  

 matr. nr. 5 v m.fl.
Diernæs By, Diernæs af areal ca. 42,1 ha,  

 som Jørgen Ferdinand havde erhvervet som »ejendom nr. 2«.
Udvalget  

 tilkendegav samtidig, at man var indstillet på at meddele  

 erhvervelsestilladelse, hvis det inden 2 måneder dokumenteres, at der var  

 frasolgt ca. 4 ha af ejendommens jordtilliggende til Poul-Erik Skov Hansen,  

 der har fortrinsstilling til suppleringsjord.
 I skrivelser af 27. april og 21. august 1990 er Jordlovsudvalgets  

 afgørelse stadfæstet af Landbrugsministeriet, idet ministeriet klart har  

 tilkendegivet, at arealet, som frastykkes, skal ligge inden for en vejafstand  

 på 1 km fra  Poul-Erik Skov Hansens bygninger og være egnet til  

 frugtplantage, samt at den tilbudte pris på 39.000 kr. pr. ha giver grundlag  

 for en fortrinsstilling til suppleringsjord.
 Landbrugsministeriet har samtidig forlænget fristen for ejendommens  

 genafhændelse til den 27. oktober 1990 og fristen for indsendelse af  

 dokumentation for afhændelsen af 4 ha til den 21. september 1990.
 I skrivelse af 3. september 1990 har De oplyst, at Deres klient ikke er  

 indstillet på at akkviescere ved afgørelsen, men ønsker denne prøvet  

 yderligere, og at De i den forbindelse har spurgt Poul-Erik Skov Hansen, om  

 han fortsat er interesseret i at erhverve suppleringsjord.
 De har samtidig spurgt Landbrugsministeriet om, hvorvidt ministeriet har  

 været bekendt med, at Poul-Erik Skov Hansen allerede har erhvervet  

 tillægsjord på 3.7600 m2 og til en højere pris end den pris, som  

 jordbrugskommissionen har fastsat.
 Endelig har De foreslået, at der efter omstændighederne meddeles Deres  

 klient tilladelse til at erhverve den omhandlede landbrugsejendom på  

 betingelse af, at der på ejendommen tinglyses en deklaration, hvorefter  

 køberen erklærer at være bekendt med, at der er givet genafhændelsespåbud, og  

 forpligter sig til at respektere dette, hvis en domstolsafgørelse måtte  

 fastslå, at denne genafhændelsespligt foreligger.
Landbrugsministeriet skal i den anledning meddele, at ministeriet ikke har  

 været bekendt med, at Poul-Erik Skov Hansen har erhvervet et  

 suppleringsjordsareal på 3,76 ha, ligesom ministeriet heller ikke har været  

 bekendt med prisen, der i følge Deres oplysninger er 22.000 kr. pr. tdr.  

 land, hvilket svarer til 39.884 kr. pr. ha.
Landbrugsministeriet finder  

 imidlertid på det foreliggende grundlag, at denne arealerhvervelse er uden  

 betydning for den afgørelse, der er truffet i den foreliggende sag.
Med hensyn til Deres forslag om, at erhvervelsestilladelsen betinges af,  

 hvorvidt genafhændelsespligten fastslås ved en domstolsafgørelse, bemærkes,  

 at Landbrugsministeriet finder, at den afgørelse, der er truffet i sagen, er  

 i overensstemmelse med landbrugsloven og de retningslinier, der er fastsat  

 for lovens administration.
Ministeriet finder derfor, at der ikke er grundlag  

 for at ændre de betingelser, der er stillet for Jørgen Ferdinands erhvervelse  

 af den omhandlede ejendom, ligesom ministeriet finder, at der heller ikke er  

 grundlag for yderligere forlængelse af fristen for ejendommens genafhændelse,  

 hvis der ikke indgås bindende aftale om afhændelse af 4 ha til  

  Poul-Erik Skov Hansen.
 P.M.V.
 e.b.
