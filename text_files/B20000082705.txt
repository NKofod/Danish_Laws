Bekendtgørelse om beskatningen af  

 pensionsordninger I medfør af § 1, stk. 2, § 6, § 8, stk. 3, § 11 A, stk. 4, § 16,  

 stk. 3, § 18, stk. 5, § 18 A, stk. 4, § 19 C, stk. 6, § 21 A, stk. 5, § 26,  

 stk. 7, § 38, stk. 2, § 41, stk. 6, og § 58 i lov om beskatningen af  

 pensionsordninger m.v., jf. lovbekendtgørelse nr. 666 af 5. juli 2000,  

 fastsættes:
Kapitel 1 Definitioner § 1. Ved et pensionsinstitut forstås i denne  

 bekendtgørelse forsikringsselskaber, pensionskasser eller  

 pengeinstitutter m.v., der opretter ordninger, der er omfattet af  

 pensionsbeskatningsloven.
Kapitel 2 Pensionsordningernes betegnelse m.v.
 § 2. Forsikringsselskaber skal ved oprettelse  

 eller ændring af livsforsikringer og invalideforsikringer anføre  

 i forsikringspolicen, hvilken beskatningsform forsikringen er undergivet.  

 Angivelsen foretages med den eller de af følgende betegnelser, som  

 svarer til forsikringsaftalens indhold:
 1)	Pensionsordning med løbende udbetalinger.
 2)	Rateforsikring i pensionsøjemed.
 3)	Kapitalforsikring i pensionsøjemed.
 4)	Indeksordning.
 5)	Livsforsikring uden fradragsret.
 6)	Livsforsikring uden fradragsret omfattet af reglerne om  

 afgiftspligtig præmie eller bidrag.
 7)	Livsforsikring omfattet af pensionsbeskatningslovens § 53  

 A.
 Stk. 2. Hvis en forsikring består af flere grundformer,  

 der har en forskellig betegnelse efter stk. 1, skal det i policen  

 angives, hvor stor en del af den samlede årspræmie der falder  

 på de enkelte betegnelser nævnt i stk. 1.
 § 3. Ved oprettelsen af pensionskasser, der  

 omfattes af pensionsbeskatningslovens § 2, nr. 4, jf. § 3, og af  

 pensionsfonde og lignende, der skal godkendes efter lovens § 6, skal det  

 anføres i vedtægterne eller pensionsregulativet, at  

 pensionsbidrag m.v. og ydelserne til medlemmerne er omfattet af reglerne om  

 pensionsordninger med løbende udbetalinger, jf. lovens afsnit I.
§ 4. Ved oprettelse eller ændring af  

 opsparingsordninger, der skattemæssigt skal behandles efter reglerne i  

 pensionsbeskatningsloven, skal banker, sparekasser, andelskasser og  

 kapitalpensionsfonde i aftaledokumentet og på eventuelle  

 kontrabøger, depotbeviser samt på kontoudskrifter o. lign.  

 anføre, hvilken beskatningsform opsparingen er undergivet.
Angivelsen  

 foretages med den af følgende betegnelser, der svarer til aftalens  

 indhold:
 1)	Rateopsparing i pensionsøjemed.
 2)	Opsparing i pensionsøjemed.
 3)	Indeksordning.
 4)	Pensionskonto, jf. pensionsbeskatningslovens § 42.
 5)	Børneopsparingskonto.
 Stk. 2. Betegnelser som nævnt i stk. 1 må  

 ikke anføres på kontoudskrifter eller andre dokumenter  

 vedrørende opsparing og indlån, der ikke opfylder betingelserne  

 for beskatning efter pensionsbeskatningslovens afsnit I eller § 51.
 Stk. 3. Omfatter pensionsordningen flere af de i stk. 1  

 nævnte opsparingsformer, skal hver af de pågældende  

 betegnelser anføres i aftaledokumentet.
 § 5. Når en pensionsordning er omfattet af  

 pensionsbeskatningslovens afsnit I, skal det i police, aftaledokument,  

 kontoudskrifter samt ved registrering af medlemmer i pensionskasser,  

 pensionsfonde o. lign. anføres, om pensionsordningen er led i et  

 ansættelsesforhold, eller om den er oprettet uden for  

 ansættelsesforhold.
 Stk. 2. Det skal anføres, såfremt ordningen  

 ændres fra at være en ordning i et ansættelsesforhold til  

 at være en ordning uden for et ansættelsesforhold eller  

 omvendt.
Kapitel 3 Rateforsikring i pensionsøjemed § 6. Forsikringsselskaber, der har indgået  

 aftale om oprettelse af rateforsikring i pensionsøjemed, skal til brug  

 ved beregningen af de tillæg til ordningen og nye ordninger i  

 tilknytning til ordningen, der kan oprettes efter pensionsbeskatningslovens  

 § 8, stk. 1, nr. 1, 4. pkt., foretage en opgørelse af ordningens  

 værdi på tidspunktet for forsikringstagerens fyldte 60. år,  

 jf. lovens § 8, stk. 1, nr. 1, 6. eller 7. pkt.
 Stk. 2. Oprettes der efter forsikringstagerens fyldte 60.  

 år et tillæg til rateforsikringen, skal policen  

 påføres oplysning herom og oplysning om, hvor stor en del af den  

 efter lovens § 8, stk. 1, nr. 1, 6. eller 7. pkt., tilladte  

 forhøjelse, der herved er udnyttet.
 Stk. 3. Oprettes der efter forsikringstagerens fyldte 60.  

 år en ny rateforsikring i tilknytning til en rateforsikring eller  

 rateopsparing i pensionsøjemed, skal den tidligere police eller konto  

 påføres oplysning herom og oplysning om, hvor stor en del af den  

 efter lovens § 8, stk. 1, nr. 1, 6. eller 7. pkt., eller § 11 A,  

 stk. 1, nr. 2, tilladte forhøjelse, der herved er udnyttet.
Kapitel 4 Rateopsparing m.v. i pensionsøjemed § 7. Ved oprettelse af rateopsparing i  

 pensionsøjemed skal der med pengeinstituttet træffes aftale om  

 indbetalingsperiodens længde og størrelsen af det årlige  

 indskud.
Ved en rateopsparing uden for ansættelsesforhold træffes  

 aftalen mellem kontohaver og pengeinstitut og ved en rateopsparing som led i  

 et ansættelsesforhold mellem arbejdstageren, arbejdsgiveren og  

 pengeinstituttet. Ændres indbetalingerne, skal aftalen påtegnes  

 herom.
Stk. 2. Til rateopsparing i pensionsøjemed og opsparing  

 i pensionsøjemed som led i et ansættelsesforhold kan kun  

 arbejdsgiveren foretage indbetalinger.
Til rateopsparing i  

 pensionsøjemed og opsparing i pensionsøjemed uden for  

 ansættelsesforhold kan en arbejdsgiver ikke foretage indbetalinger.
 § 8. Pengeinstitutter m.v., der har indgået  

 aftale om oprettelse af rateopsparing i pensionsøjemed, skal til brug  

 ved beregningen af de tillæg til ordningen og nye ordninger i  

 tilknytning til ordningen, der kan oprettes efter pensionsbeskatningslovens  

 § 11 A, stk. 1, nr. 2, foretage en opgørelse af ordningens  

 værdi på tidspunktet for kontohaverens fyldte 60. år.  

 Opgørelsen af ordningens værdi foretages i henhold til de for  

 pengeinstitutter gældende regnskabsregler.
 Stk. 2. For rateopsparing i pensionsøjemed, der er  

 oprettet før den 19. marts 1999 af en kontohaver, der er fyldt 60  

 år inden denne dato, foretages opgørelse efter stk. 1 kun,  

 hvis kontohaveren anmoder om det.
 § 9. Tidspunktet for påbegyndelse af  

 udbetalingen fra rateopsparingen og udbetalingsperiodens længde skal  

 fastsættes i aftalen om ordningen.
Stk. 2. Oprettes der efter kontohaverens fyldte 60. år  

 et tillæg til ordningen, jf. pensionsbeskatningslovens § 11 A,  

 stk. 1, nr. 2, skal ordningen påføres oplysning herom og  

 oplysning om, hvor stor en del af den efter lovens § 11 A, stk. 1,  

 nr. 2, tilladte forhøjelse, der herved er udnyttet.
Tillægget  

 skal udbetales på samme tidspunkter, med samme udbetalingsperiode og  

 med samme udbetalingsforløb som den ordning, hvortil tillægget  

 knytter sig.
Stk. 3. Træffes der aftale om forhøjelse af  

 indbetalingerne til en rateopsparing i pensionsøjemed, skal  

 udbetalinger, der hidrører fra de forhøjede indbetalinger,  

 udbetales på samme tidspunkter, med samme udbetalingsperiode og med  

 samme udbetalingsforløb som den ordning, hvis indbetalinger er  

 forhøjet.
Træffes aftalen efter kontohaverens fyldte 60.  

 år, skal ordningen påføres oplysning om  

 forhøjelsen, herunder oplysning om, hvor stor en del af den efter  

 lovens § 11 A, stk. 1, nr. 2, tilladte forhøjelse, der  

 herved er udnyttet.
 Stk. 4. Oprettes der efter kontohaverens fyldte 60. år  

 en ny ordning (rateforsikring eller rateopsparing i pensionsøjemed) i  

 tilknytning til ordningen, jf. lovens § 11 A, stk. 1, nr. 2, skal  

 ordningen påføres oplysning herom og oplysning om, hvor stor en  

 del af den efter lovens § 11 A, stk. 1, nr. 2, tilladte  

 forhøjelse, der herved er udnyttet.
§ 10. Før udbetalingen fra en rateopsparing  

 påbegyndes, skal kontohaveren over for pengeinstituttet afgive en  

 erklæring om, hvilket udbetalingsforløb der efter  

 pensionsbeskatningslovens § 11 A, stk. 2, vælges for  

 ordningen.
Valget af udbetalingsforløb er bindende for kontohaveren i  

 hele udbetalingsperioden.
 Stk. 2. Er kontohaveren afgået ved døden,  

 før udbetalingen fra en rateopsparing er påbegyndt, og er der  

 ikke foretaget et valg af udbetalingsforløb efter stk. 1, skal  

 den, der ifølge aftalen er begunstiget, afgive erklæring om valg  

 af udbetalingsforløb.
§ 11. Til brug for beregningen af den årlige  

 rate skal pengeinstituttet m.v. foretage en opgørelse af ordningens  

 værdi pr. 31. december året før det kalenderår,  

 hvori rateudbetalingen skal finde sted.
Opgørelsen af ordningens  

 værdi foretages i henhold til de for pengeinstitutter gældende  

 regnskabsregler.
 § 12. Ved beregningen af den årlige rate  

 følges kalenderåret.
Stk. 2. Den for et år beregnede rate skal senest  

 udbetales ved kalenderårets udløb.
Hvis udbetalingen af den  

 første årsrate ifølge aftalen skal finde sted efter den  

 1. januar i kalenderåret, kan kontohaveren vælge enten at  

 få hele den beregnede årsrate udbetalt i den resterende del af  

 kalenderåret eller at lade en forholdsmæssig del af den beregnede  

 rate indestå i ordningen som en del af ordningens værdi.
Den del  

 af den første rate, der kan forblive indestående i ordningen, er  

 det beløb, som forholdsmæssigt kan henføres til perioden  

 fra 1. januar i kalenderåret og til det aftalte tidspunkt for  

 rateudbetalingens påbegyndelse.
 Stk. 3. Rateudbetalingen ophører, såfremt hele  

 kontoens indestående er udbetalt inden udløbet af den valgte  

 udbetalingsperiode.
 Stk. 4. Det beregnede årlige ratebeløb afrundes  

 til nærmeste hele kroner.
 § 13. Er midlerne i en rateopsparing i  

 pensionsøjemed anbragt i værdipapirer, skal de  

 værdipapirer, der udtages af ordningen til betaling af den årlige  

 rate, værdiansættes på grundlag af handelsværdien  

 på udtagelsestidspunktet.
Stk. 2. Er der på den i forbindelse med rateordningen  

 oprettede indlånskonto ikke tilstrækkelige kontantbeløb  

 til indeholdelse af A-skat ved udbetalingen fra rateopsparingen, skal  

 pengeinstituttet sælge værdipapirer under ordningen i  

 nødvendigt omfang.
Kontohaveren skal have underretning herom senest 3  

 uger før det aftalte udbetalingstidspunkt.
Har kontohaveren ikke  

 senest en uge før det aftalte udbetalingstidspunkt meddelt  

 pengeinstituttet, hvilke værdipapirer der skal sælges,  

 træffer pengeinstiuttet bestemmelse herom.
Overskydende beløb  

 indsættes på den til ordningen hørende  

 indlånskonto.
Kapitel 5 Fradragsreglerne i pensionsbeskatningslovens § 18,  

 stk. 3-7 § 14. Skattepligtige, hvis samlede årlige  

 fradrag for kapitalindskud, præmier eller bidrag til en pensionsordning  

 med løbende udbetalinger eller en rateforsikring eller en  

 rateopsparing i pensionsøjemed beregnet efter reglerne i  

 pensionsbeskatningslovens §18, stk. 3-4, udgør et mindre  

 beløb end 25.000 kr. (reguleret), og som vælger at foretage et  

 årligt fradrag på indtil 25.000 kr. (reguleret) efter lovens  

 § 18, stk. 5, skal til brug for indkomstopgørelsen angive,  

 med hvilket beløb fradraget efter lovens § 18, stk. 3-4,  

 ønskes forhøjet.
Dette beløb (opfyldningsbeløbet)  

 kan sammenlagt med fradraget efter lovens § 18, stk. 3-4,  

 højst udgøre et beløb svarende til forfaldne  

 præmier, bidrag og indskud, som ikke tidligere er fratrukket.
Valget af  

 opfyldningsbeløb er bindende for skatteyderen i fradragsperioden,  

 således at kapitalindskud, præmier og bidrag fradrages med lige  

 store årlige beløb i indkomsten for forfaldsåret og hvert  

 af de følgende år, så længe de samlede indskuds- og  

 præmiebeløb er uforandrede.
Indskuds- og  

 præmiebeløb anses i denne sammenhæng for uforandrede, selv  

 om de er pristalsregulerede.
Hvis opfyldningsbeløbet fylder  

 fradragsmulighederne på indtil 25.000 kr. (reguleret) helt ud, kan  

 næste års fradragsmulighed dog også fyldes helt ud, selv om  

 den er vokset på grund af regulering.
Det gælder, indtil de  

 forfaldne præmier m.v. er fratrukket.
Har skatteyderen oprettet mere  

 end en pensionsordning med løbende udbetalinger, rateforsikring  

 og/eller rateopsparing i pensionsøjemed, anses hele  

 opfyldningsbeløbet, hvis der indtræder afgiftspligt for en af  

 ordningerne, ved anvendelsen af lovens § 35, stk. 1, for  

 fortrinsvis at være fradraget i de forfaldne indbetalinger på den  

 først oprettede ordning.
I det omfang forfaldne indbetalinger til den  

 først oprettede ordning herefter må anses for at være  

 fradraget fuldt ud ved opgørelsen af skatteyderens skattepligtige  

 indkomst, overføres en eventuel uudnyttet del af  

 opfyldningsbeløbet til den dernæst oprettede ordning.
Stk. 2. Indtræder der afgiftspligt efter lovens  

 §§ 29-31 for hele den pågældende ordning, og har det  

 årlige fradrag beregnet efter reglerne i lovens § 18,  

 stk. 3-4, været mindre end 25.000 kr. (reguleret), skal  

 skatteyderen over for vedkommende pensionsinstitut afgive erklæring om,  

 hvorvidt opfyldningsfradraget i lovens § 18, stk. 5, har  

 været benyttet og i bekræftende fald med hvilket beløb.  

 Skatteyderen skal endvidere oplyse, om der er oprettet en lignende ordning i  

 et andet pensionsinstitut, eller om der er foretaget en forhøjelse af  

 en sådan ordning.
Skatteyderen skal meddele de oplysninger, som i  

 øvrigt måtte være nødvendige for afgiftens  

 beregning, herunder om tidspunktet for oprettelsen af andre ordninger og om  

 opfyldningsfradragets anvendelse.
Hvis skatteyderen ikke inden udløbet  

 af den i lovens § 38, stk. 1, fastsatte frist for afgiftens  

 betaling fremkommer med de nødvendige oplysninger, beregnes afgiften  

 af det fulde afgiftspligtige beløb.
§ 15. Ved indgåelse af aftaler om oprettelse  

 af en pensionsordning med løbende udbetalinger, en rateforsikring  

 eller en rateopsparing i pensionsøjemed, der omfattes af  

 bestemmelserne i pensionsbeskatningslovens § 18, stk. 3-5, skal  

 pensionsinstituttet gøre ejeren af ordningen opmærksom på  

 fradragsreglerne i lovens § 18, stk. 3-7, herunder oplyse den  

 pågældende om muligheden for at vælge en forhøjelse  

 af årsfradraget inden for 25.000 kr.s-grænsen (reguleret) i  

 lovens § 18, stk. 5, og om vilkårene for et sådant  

 opfyldningsfradrag.
De samme oplysninger skal gives, såfremt  

 præmien, bidraget eller indskuddet til en pensionsordning med  

 løbende udbetalinger, en rateforsikring eller en rateopsparing i  

 pensionsøjemed forhøjes på et tidspunkt, hvor den  

 resterende del af præmie- eller bidragsperioden er mindre end 10  

 år.
 Stk. 2. Når der indtræder afgiftspligt efter  

 lovens §§ 29-31 for hele den pågældende ordning, og den  

 afgiftspligtiges årlige fradrag efter lovens § 18, stk. 3-4,  

 har været mindre end 25.000 kr. (reguleret), skal pensionsinstituttet  

 opfordre den afgiftspligtige til at meddele de i § 13, stk. 2,  

 nævnte oplysninger og på grundlag heraf beregne, om forfaldne  

 præmier og indskud til den pågældende ordning har  

 oversteget den afgiftspligtiges fradrag efter lovens § 18,  

 stk. 3-5, idet eventuelle uafskrevne beløb skal fragå i det  

 afgiftspligtige beløb i henhold til lovens § 35, stk. 1.  

 Modtager pensionsinstituttet ikke inden udløbet af fristen for  

 afgiftens betaling, jf.lovens § 38, stk. 1, de nødvendige  

 oplysninger til brug ved beregningen af dette fradrag, skal afgiften beregnes  

 af det fulde afgiftspligtige beløb.
 § 16. I tilfælde, hvor der træffes  

 aftale om forhøjelse af præmien, bidraget eller indskuddet til  

 en pensionsordning med løbende udbetalinger, en rateforsikring eller  

 en rateopsparing i pensionsøjemed på et tidspunkt, hvor den  

 resterende del af præmie- eller bidragsperioden er mindre end 10  

 år, skal pensionsinstituttet give policen eller kontoen påtegning  

 om, at præmie- eller bidragsforhøjelsen omfattes af  

 bestemmelserne i pensionsbeskatningslovens § 18, stk. 4-7.
Kapitel 6 Ophævelse af en pensionsordning efter  

 pensionsbeskatningslovens § 18 A, stk. 2 § 17. Skatteydere, der efter  

 pensionsbeskatningslovens § 18 A, stk. 2, vælger at  

 ophæve en pensionsordning med løbende udbetalinger, en  

 rateforsikring eller en rateopsparing i pensionsøjemed, skal senest  

 samtidig hermed tilkendegive over for pensionsinstituttet, at  

 pensionsordningen ophæves efter lovens § 18 A, stk. 2. Ellers  

 kan denne bestemmelse ikke anvendes.
 Stk. 2. Skattemyndighederne kan dog bortse fra fristen efter  

 stk. 1, hvis særlige omstændigheder taler derfor.
§ 18. Bliver en pensionsordning med løbende  

 udbetalinger, en rateforsikring eller en rateopsparing i  

 pensionsøjemed ophævet efter pensionsbeskatningslovens § 18  

 A, stk. 2, skal vedkommende pensionsinstitut på  

 ophævelsestidspunktet tilbageholde 60 pct. af den indestående  

 pensionskapital til sikring af skattekravet i anledning af ophævelsen.  

 Den indestående pensionskapital er for forsikringer ordningens  

 tilbagekøbsværdi og for rateopsparing i pensionsøjemed  

 ordningens værdi opgjort i henhold til de for pengeinstitutter  

 gældende regnskabsregler.
Det tilbageholdte beløb skal  

 indbetales til Told- og Skattestyrelsen inden 3 måneder efter, at  

 ordningen er ophævet.
Told- og Skattestyrelsen skal samtidig have  

 underretning om, at lovens § 18 A, stk. 2, anvendes.
Den  

 skattepligtige skal underrettes om indbetalingen.
 Stk. 2. Beløb, der tilbageholdes efter stk. 1,  

 skal bruges til dækning af ældre års skatter, jf. lovens  

 § 18 A, stk. 2. Overskydende beløb kan ikke udbetales til  

 den skattepligtige, før dette er sket.
Kapitel 7 Underretningspligt over for arbejdstageren ved  

 kapitalforsikring, opsparing i pensionsøjemed og bidrag til  

 supplerende engangsydelser i ansættelsesforhold.
Tilbagebetaling fra en  

 kapitalforsikring, opsparing i pensionsøjemed eller af bidrag til  

 supplerende engangsydelser efter pensionsbeskatningslovens § 21 A § 19. Pensionsinstitutter, der har oprettet  

 bortseelsesberettigede ordninger for arbejdstagere, jf.  

 pensionsbeskatningslovens § 19, skal underrette arbejdstagerne om den  

 del af årets bidrag, der er omfattet af beløbsgrænsen  

 efter lovens § 16, stk. 1 og 2.
 Stk. 2. Underretningspligten kan opfyldes med en underretning  

 i perioden fra 1. januar til 15. december i det år, hvori der er  

 bortseelsesret for bidraget.
 Stk. 3. Underretningen skal indeholde oplysning om  

 beløb, som der efter de foreliggende oplysninger på  

 underretningstidspunktet vil kunne bortses fra ved opgørelsen af  

 årets skattepligtige indkomst hos modtageren.
 Stk. 4. Underretningspligten kan opfyldes ved en meddelelse  

 fra arbejdsgiveren på pensionsinstituttets vegne.
 § 20. Har ejeren af en kapitalforsikring eller en  

 opsparing i pensionsøjemed, der er oprettet uden for et  

 ansættelsesforhold, i et indkomstår foretaget indbetaling til  

 ordningen inden for den i pensionsbeskatningslovens § 16, stk. 1,  

 nævnte beløbsgrænse, og overstiger indbetalingen med  

 tillæg af eventuelle beløb, som en pensionskasse har anvendt til  

 finansiering af supplerende engangsydelser, jf. lovens § 29 A, for den  

 pågældende, vedkommendes personlige indkomst for det  

 pågældende indkomstår, kan det overskydende beløb  

 tilbagebetales på begæring.
Stk. 2. Anmodning om tilbagebetaling fremsættes over for  

 vedkommende pensionsinstitut.
Beløbet må dog først  

 udbetales, når pensionsinstituttet har modtaget et udfyldt skema fra  

 forsikringstageren eller kontohaveren.
Skemaet udarbejdes af Told- og  

 Skattestyrelsen.
 Stk. 3. Pensionsinstituttet skal senest 4 uger efter  

 udbetalingen indsende skemaet til skattemyndighederne i den kommune, hvor  

 forsikringstageren eller kontohaveren har bopæl.
§ 21. Reglerne i § 20 finder tilsvarende  

 anvendelse på indbetalinger til en kapitalforsikring eller opsparing i  

 pensionsøjemed, der er oprettet som led i et ansættelsesforhold,  

 samt på beløb, som en pensionskasse har anvendt til finansiering  

 af supplerende engangsydelser, jf. pensionsbeskatningslovens § 29 A, i  

 det omfang indbetalingen medregnes ved arbejdstagerens  

 indkomstopgørelse efter lovens § 21, 2. pkt.
Tilbagebetalingen er  

 dog betinget af, at aftalen vedrørende ordningen giver mulighed  

 herfor, og at eventuelle andre aftaleparter har tiltrådt  

 anmodningen.
§ 22. Har ejeren af en kapitalforsikring eller en  

 opsparing i pensionsøjemed i et indkomstår foretaget  

 indbetalinger, der med tillæg af eventuelle beløb, som en  

 pensionskasse har anvendt til finansiering af supplerende engangsydelser, jf.  

 pensionsbeskatningslovens § 29 A, for den pågældende,  

 overstiger beløbsgrænsen i lovens § 16, stk. 1, kan  

 det for meget indbetalte beløb søges tilbagebetalt, jf. lovens  

 § 21 A, stk. 2. Ansøgning om tilbagebetaling skal indgives  

 til skattemyndighederne i ejerens hjemkommune.
Eventuel tilbagebetaling kan  

 først foretages af vedkommende pensionsinstitut, når  

 skattemyndighedernes tilladelse forevises.
Tilbagebetaling af beløb,  

 som en pensionskasse har anvendt til finansiering af supplerende  

 engangsydelser, jf. lovens § 29 A, er betinget af, at aftalen  

 vedrørende ordningen giver mulighed herfor, og at eventuelle andre  

 aftaleparter har tiltrådt tilbagebetalingen.
Kapitel 8 Afgiften § 23. Pengeinstitutter m.v., som før den 1.  

 januar 1980 har indgået aftale om oprettelse af opsparing i  

 pensionsøjemed, skal til brug ved afgørelsen af, hvilke  

 beløb der til sin tid skal afgiftsberigtiges efter de før den  

 1. januar 1980 gældende regler, foretage en opgørelse over  

 ordningernes værdi pr. 31. december 1979. Til værdien pr. 31.  

 december 1979 medregnes indbetalinger og renter, der forfaldt efter den 31.  

 december 1979, men vedrører tiden før den 1. januar 1980.  

 Udbytte m.v. medregnes kun, hvis det forfaldt før den 1. januar 1980.  

 Værdipapirer optages til kursværdien pr. 31. december 1979.  

 Obligationer skal dog optages i opgørelsen til kurs 75, hvis  

 kursværdien pr. 31. december 1979 var lavere end 75.
 Stk. 2. Forsikringsselskaber m.v., der før den 1.  

 januar 1980 har indgået aftale om oprettelse af kapitalforsikring i  

 pensionsøjemed, skal, senest når afgiftspligt indtræder,  

 foretage en opgørelse over forsikringens værdi pr. 31. december  

 1979. Til værdien pr. 31. december 1979 henregnes præmiereserven  

 pr. 31. december 1979 samt bonus vedrørende tiden til og med den 31.  

 december 1979.
 § 24. Indtræder der afgiftspligt efter  

 pensionsbeskatningslovens § 25 for en kapitalforsikring eller en  

 opsparing i pensionsøjemed, som er oprettet før den 1. januar  

 1972, og har både arbejdsgiveren og arbejdstageren bidraget til  

 ordningen, medfører bestemmelsen i lovens § 26 A, stk. 1, 4.  

 pkt., at pensionsinstituttet ved opgørelsen af det beløb,  

 hvoraf der skal betales afgift, skal bortse fra den del af udbetalingen, der  

 hidrører fra rentetilvækst m.v. efter den 31. december 1979  

 vedrørende arbejdstagerens egne indbetalinger før den 1. januar  

 1972. Det samme gælder, hvis der indtræder afgiftspligt efter  

 lovens §§ 28-31 for en kapitalforsikring i pensionsøjemed, der er  

 oprettet før den 1. januar 1972, jf. lovens § 34, stk. 3.  

 Indtræder der afgiftspligt efter lovens §§ 28-31 for en opsparing  

 i pensionsøjemed, der er oprettet før den 1. januar 1972, og  

 har arbejdstagerens egne indbetalinger i ét eller flere år forud  

 for 1972 oversteget 350 kr., skal pengeinstituttet m.v. endvidere ved  

 opgørelsen af det beløb, hvoraf der skal betales afgift, bortse  

 fra et beløb, der udgør summen af de beløb, hvormed  

 arbejdstagerens bidrag i de enkelte år har oversteget 350 kr., jf.  

 lovens § 34, stk. 4.
 Stk. 2. Indtræder der afgiftspligt efter lovens  

 §§ 29-31 for en pensionsordning med løbende udbetalinger eller en  

 rateforsikring i pensionsøjemed, der er oprettet før  

 begyndelsen af det indkomstår, der ligger til grund for  

 skatteansættelsen for skatteåret 1955/56, medfører  

 bestemmelsen i lovens § 34, stk. 2, at forsikringsselskabet eller  

 pensionskassen m.v. ved beregningen af det beløb, hvoraf der skal  

 betales 40 eller 60 pct. i afgift, skal bortse fra den del af udbetalingen,  

 der hidrører fra forøgelse af præmiereserve m.v.  

 vedrørende indbetalinger før (normalt) den 1. januar 1954.
§ 25. Hvis der efter pensionsbeskatningslovens  

 §§ 29-31 indtræder afgiftspligt for en pensionsordning med  

 løbende udbetalinger, en rateforsikring i pensionsøjemed eller  

 en indeksordning, efter at udbetalingerne i henhold til kontrakten er  

 begyndt, og hvis ordningen er oprettet før den 1. januar 1980, anses  

 de stedfundne udbetalinger for fortrinsvis at hidrøre fra de senest  

 foretagne indbetalinger til ordningen.
Dette gælder både ved  

 opgørelsen af det beløb, hvoraf der skal betales 40 pct. eller  

 60 pct. i afgift, og ved opgørelsen af de beløb, hvoraf der  

 skal svares afgift med 35 pct. og 25 pct., jf. lovens §§ 33 A og  

 34.
 Stk. 2. Er der efter den 31. december 1979 indtrådt  

 afgiftspligt efter lovens §§ 28-31 for en ordning, der er oprettet i  

 tiden fra og med den 1. januar 1972 til og med den 31. december 1979, og  

 vedrører udbetalingen eller dispositionen m.v. kun en del af  

 ordningen, anses denne del for fortrinsvis at hidrøre fra de senest  

 foretagne indbetalinger til ordningen.
 § 26.
 Stk. 2.
 § 27.
 Stk. 2. Hvis der i en erklæring som nævnt i §  

 26 er angivet begrundelserne »varig nedsættelse af funktionsevne efter  

 oprettelse af pensionsordningen«, »varig nedsættelse af funktionsevne  

 før oprettelse af pensionsordningen« eller »livstruende sygdom«, jf. §  

 26, stk. 2, skal ejeren oplyse, hvorvidt han eller hun tidligere har  

 afgiftsberigtiget kapitalforsikring eller opsparing i pensionsøjemed  

 efter pensionsbeskatningslovens § 25, stk. 1, nr. 2, 3 eller 4, eller  

 før den 15. maj 2000 har afgiftsberigtiget kapitalforsikring eller  

 opsparing i pensionsøjemed efter pensionsbeskatningslovens § 25, nr.  

 2, i den forud for lov nr. 294 af 29. april 2000 gældende formulering,  

 jf. lovbekendtgørelse nr. 530 af 25. juni 1999. I givet fald skal det  

 angives, med hvilken afgiftssats afgiftsberigtigelsen er sket.
 § 28.
§ 29. Når der efter reglerne i  

 pensionsbeskatningslovens kapitel 3 er indtrådt afgiftspligt for en  

 ordning, skal det pensionsinstitut, hvor ordningen er oprettet, beregne og  

 tilbageholde afgiften.
Indgår der værdipapirer i ordningens  

 depot, anvendes børskursen på tidspunktet for afgiftspligtens  

 indtræden ved beregningen af det afgiftspligtige beløb.
Er der  

 ikke noteret en børskurs på dette tidspunkt, anvendes den sidst  

 kendte børskurs.
Er noteringen af det pågældende  

 værdipapir suspenderet, anvendes en skønnet handelsværdi.  

 Afgiften indbetales inden 1 måned efter, at pensionsinstituttet har  

 fået kendskab til afgiftspligten, til Told- og Skattestyrelsen.
Stk. 2. Samtidig med indbetalingen af afgiften skal  

 pensionsinstituttet indsende en afgiftsanmeldelse til Told- og  

 Skattestyrelsen.
Anmeldelsen foretages ved udfyldning af en af Told- og  

 Skattestyrelsen udfærdiget afgiftsblanket.
Stk. 3. Indberetning efter stk. 2 kan i stedet foretages  

 på edb-medium.
Vilkårene herfor fastsættes af Told- og  

 Skattestyrelsen.
 § 30. Når der er indtrådt pligt til at  

 afgiftsberigtige en ordning, skal afgiftsblanket udfyldes og indsendes inden  

 udløbet af den i § 29, stk. 1, nævnte frist, selv om  

 afgiftsberegningen i det konkrete tilfælde fører til, at der  

 ikke skal betales afgift.
Kapitel 9 Godkendelse af pensionsfonde § 31. Ansøgning om godkendelse af  

 pensionskasser og pensionsfonde efter pensionsbeskatningslovens § 6  

 indsendes til Told- og Skattestyrelsen.
Pensionskassens (fondens)  

 vedtægter vedlægges tilligemed årsregnskab og oplysning om  

 medlemstal.
Kapitel 10 Kapitalpensionsfonde § 32. Ansøgning om godkendelse til at  

 modtage indskud på rateopsparing og opsparing i pensionsøjemed  

 efter pensionsbeskatningslovens § 11 A, stk. 1, nr. 1, og  

 § 12, stk. 1, nr. 1, indsendes til Told- og Skattestyrelsen.
Der  

 skal vedlægges udkast til fondsvedtægter.
 Stk. 2. Godkendelse er betinget af, at vedtægterne  

 opfylder bestemmelserne i §§ 33-36.
 § 33. Fondens formål må alene  

 være fælles forvaltning af midler, der indbetales til  

 medlemmernes rateopsparing eller opsparing i pensionsøjemed.
 Stk. 2. Har fonden mere end 10 medlemmer, skal den ledes af en  

 bestyrelse, hvor medlemmernes repræsentanter har den afgørende  

 indflydelse.
 § 34. Fonden skal føre en konto for hvert  

 medlem udvisende medlemmets andel af de midler, der forvaltes af fonden.
Stk. 2. De for det enkelte medlem indbetalte bidrag tilskrives  

 medlemmets konto.
Ved hvert regnskabsårs udløb tilskrives  

 medlemskontiene en efter indeståendet beregnet andel af årets  

 overskud.
 Stk. 3. For indskud og udbetalinger i løbet af et  

 regnskabsår kan der være fastsat forrentning med en bestemt  

 procentsats til regnskabsårets udløb respektive fra dets  

 begyndelse.
§ 35. Kapitalpensionsfonde kan anbringe de  

 opsparede midler som anført i kapitel 9 a i lov om banker og  

 sparekasser og de i medfør heraf udstedte forskrifter.  

 Kapitalpensionsfonde kan tillige anbringe de opsparede midler i fast ejendom  

 her i landet, hvis den aftalte købesum for ejendommen ikke overstiger  

 50 pct. af de opsparede midler.
Investeringer i pantebreve med tinglyst pant  

 i fast ejendom her i landet sidestilles i denne sammenhæng med  

 investeringer i fast ejendom.
 Stk. 2. Hvis vedtægterne for en kapitalpensionsfond er  

 godkendt før den 17. oktober 1986, kan fondens midler fortsat  

 anbringes i overensstemmelse med de godkendte vedtægter, selv om disse  

 indeholder bestemmelser om anbringelse i andre værdipapirer som  

 nævnt ovenfor eller går ud over den i stk. 1 nævnte  

 grænse på 50 pct. af de opsparede midler.
Stk. 3. Faste ejendomme, der tilhører  

 kapitalpensionsfonde, medregnes ved opgørelsen af opsparingens  

 værdi med den af vurderingsrådet senest ansatte  

 ejendomsværdi eller med den aftalte købesum, omregnet til  

 kontantværdi, hvis denne er højere.
Pantebreve medregnes med den  

 værdi, hvortil de indgår i regnskabet i henhold til  

 pensionsafkastbeskatningsloven.
 § 36. Fondens regnskab skal revideres af en eller  

 flere regnskabskyndige personer, der er uafhængige af fondens  

 bestyrelse.
 Stk. 2. Årsregnskabet med status skal inden 3  

 måneder efter regnskabsårets udløb indsendes til den  

 skattemyndighed, som Told- og Skattestyrelsen anviser.
Kapitel 11 Udtrædelsesgodtgørelse fra  

 Fællesskabernes pensionsordning § 37. Ved overførsel af pensionsbidrag til  

 Fællesskabernes pensionsordning, jf. pensionsbeskatningslovens  

 § 41, stk. 4, skal ejeren af pensionsordningen underskrive en  

 fuldmagt.
Ved fuldmagten anmodes Europa-Kommissionen om at modtage den  

 overførte pensionsordning.
I de tilfælde, hvor ejeren af  

 pensionsordningen modtager en udtrædelsesgodtgørelse fra  

 Fællesskabernes pensionsordning, gives endvidere fuldmagt til  

 Europa-Kommissionen til at tilbageføre den del af  

 udtrædelsesgodtgørelsen, der hidrører fra det  

 overførte beløb med tilskrevne renter og bonus m.v., til den  

 danske stat.
 § 38. Europa-Kommissionen indbetaler den i  

 § 36, 3. pkt., nævnte del af udtrædelsesgodtgørelsen  

 til en konto i Danmarks Nationalbank tilhørende Told- og Skatteregion  

 Maribo med angivelse af navn og CPR-nummer på ejeren af  

 pensionsordningen.
§ 39. Ejeren af pensionsordningen giver Told- og  

 Skatteregion Maribo meddelelse om, hvorvidt det indbetalte beløb skal  

 overføres til en pensionsordning med løbende udbetalinger eller  

 udbetales.
Hvis meddelelse ikke er modtaget inden 3 måneder efter, at  

 Europa-Kommissionen har foretaget indbetalingen, bliver beløbet  

 udbetalt.
 § 40. Ved udbetalingen af det af  

 Europa-Kommissionen indbetalte beløb beregner og tilbageholder Told-  

 og Skatteregion Maribo afgift på 60 pct. af beløbet.
 Stk. 2. Told- og Skatteregion Maribo udfylder  

 afgiftsanmeldelsen på den af Told- og Skattestyrelsen udfærdigede  

 afgiftsblanket.
 § 41. Hvis den afgiftspligtige ikke havde  

 bopæl her i landet på tidspunktet for afgiftspligtens  

 indtræden, skal klage over beregningen af afgiften rettes til  

 Landsskatteretten senest 1 måned efter, at den afgiftspligtige har  

 modtaget kopi af afgiftsanmeldelsen.
 § 42. Af afgiften tilfalder en tredjedel den  

 kommune, der efter lov om kommunal indkomstskat var den afgiftspligtiges  

 skattekommune for det kalenderår, hvori afgiftspligten indtrådte.  

 Hvis den afgiftspligtige er et dødsbo, tilfalder nævnte  

 tredjedel den kommune, der var afdødes skattekommune for det  

 kalenderår, hvori dødsfaldet er indtruffet.
Stk. 2. Hvis den afgiftspligtige ikke har en skattekommune for  

 det kalenderår, hvori afgiftspligten indtrådte, eller hvor  

 dødsfaldet er indtruffet, tilfalder en tredjedel af afgiften den  

 kommune, der var den afgiftspligtiges skattekommune ved overførslen af  

 pensionsordningen til Fællesskabernes pensionsordning.
Hvis den  

 afgiftspligtige ikke havde en skattekommune på tidspunktet for  

 overførslen af pensionsordningen, tilfalder en tredjedel af afgiften  

 den kommune, der sidst var den afgiftspligtiges skattekommune.
Kapitel 12 Revision vedrørende afgift § 43.
 § 44.
 Stk. 2.
1)	at der er etableret forretningsgange og regnskabssystemer, der  

 sikrer, at ordningen er administreret i henhold til gældende  

 regler, 2)	at forretningsgangene efterleves, 3)	at gældende regler for ordningen er overholdt, og 4)	at afregningen med staten er sket rettidigt og i overensstemmelse  

 med de bogførte beløb.
 § 45.
 § 46.
 § 47.
 Stk.
 § 48.
Kapitel 13 Straffebestemmelser § 49. Overtrædelse af bestemmelserne i § 2,  

 stk. 1 og 2, § 4, stk. 1, 2 og 3, § 5, stk. 1 og 2, § 6, stk. 1, 2 og 3, § 7,  

 stk. 1, § 8, stk. 1, § 9, stk. 1, 2, 3 og 4, § 10, stk. 1 og 2, § 11, § 12,  

 stk. 2, 1. pkt., § 13, stk. 1 og 2, § 14, stk. 1, 1. pkt., og stk. 2, § 15,  

 stk. 1 og 2, § 16, § 17, stk. 1, § 18, stk. 1, § 19, stk. 1 og 3, § 20, stk.  

 2, 2. pkt., og stk. 3, § 21, jf. § 20, stk. 2, 2. pkt., og stk. 3, § 22, 3.  

 pkt., § 23, stk. 1 og 2, § 26, stk. 1 og 2, § 27, stk. 1 og 2, § 28 og § 29,  

 stk. 1 og 2, straffes med bøde.
 § 50. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 14 Ikrafttrædelsesbestemmelser § 51. Bekendtgørelsen træder i kraft  

 den 13. september 2000.
 Stk.
