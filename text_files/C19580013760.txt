I.
Overenskomstens ikrafttræden, dens område og almindelige principper.
Ved den mellem Danmark og Canada den 30. september 1955 afsluttede  

 overenskomst til undgåelse af dobbeltbeskatning og til forhindring af  

 beskatningsunddragelse for så vidt angår indkomstbeskatning, jfr.  

 udenrigsministeriets bekendtgørelse nr. 61 af 18. oktober 1956 (Lovt.
C.), er  

 der fastsat en række bestemmelser, der i visse tilfælde, hvor en  

 skattepligtig ville blive udsat for dobbeltbeskatning på grund af  

 sammenstødende skattekrav fra dansk og canadisk side, medfører afvigelser fra  

 skattelovgivningens almindelige regler med hensyn til indkomstbeskatningen.
Overenskomsten kommer for Danmarks vedkommende første gang til anvendelse  

 på skatteansættelserne for skatteåret 1956-57, jfr. art.
XVII.
Overenskomsten  

 kommer uanset statsborgerforhold til anvendelse på alle skattepligtige, der  

 er hjemmehørende enten i Danmark eller i Canada, samt på aktieselskaber og  

 andre sammenslutninger, der er hjemmehørende enten i Danmark eller i Canada.
For Danmarks vedkommende omfatter overenskomsten i henhold til art.
I  

 indkomstskatter til staten samt den kommunale indkomstskat.
I henhold til art.
I, 2, finder overenskomsten endvidere anvendelse på  

 alle andre skatter af væsentlig samme art, der udskrives efter  

 overenskomstens underskrift.
Overenskomsten finder herefter anvendelse såvel  

 på folkepensionsbidrag som på sømandsskat.
 Derimod omfatter overenskomsten ikke formueskat til staten.
Der er ikke til overenskomsten knyttet nogen slutprotokol.
Alle  

 definitioner m.v. er medtaget i selve overenskomstens tekst, jfr. art.
II.
Af definitionerne skal her fremhæves art.
II, 1, hvorefter  

 "Danmark" i overenskomsten betyder kongeriget Danmark, undtagen  

 Færøerne og Grønland.
 Overenskomsten falder i øvrigt i to hovedafsnit,nemlig art.III-XIII, der  

 indeholder aftalens bestemmelser til undgåelse af dobbeltbeskatning, og art.  

 XIV, der indeholder bestemmelser angående udveksling af oplysninger til  

 forhindring af beskatningsunddragelse inden for overenskomstens område.  

 Derimod indeholder overenskomsten ikke bestemmelser om gensidig bistand med  

 hensyn til opkrævning af skatter.
Overenskomsten går - ligesom den dansk-engelske overenskomst - ud fra det  

 synspunkt, at dobbeltbeskatning foreligger, når en skattepligtig beskattes i  

 begge lande af indkomst fra samme kilde.
Derimod er det uden betydning for  

 spørgsmålet om dobbeltbeskatning efter denne overenskomst, om beskatning af  

 den pågældende indkomst sker i samme tidsrum i begge lande.
 Overenskomsten søger dobbeltbeskatning afbødet på to måder:
II.
Overenskomstens bestemmelser vedrørende undgåelse af  

 dobbeltbeskatning.
 A.
De i overenskomsten direkte nævnte indkomstarter. (Art.
III-XII).
Forinden gennemgangen af de enkelte artikler skal af definitionerne i art.  

 II fremhæves, at udtrykket "person" i overenskomsten ikke alene  

 omfatter fysiske personer, men også enhver sammenslutning af personer, såvel  

 aktieselskaber som andre sammenslutninger (jfr. art.
II, 1 (d)).
----- Til de enkelte artikler bemærkes følgende:
 Indkomst ved industri, handel og lignende.
Art.
III, 1 og 2, der giver samme regel for foretagender i Danmark og  

 Canada, omhandler beskatningen af fortjeneste, som et foretagende, der er  

 hjemmehørende i det ene land, indvinder ved industri, handel og lignende i  

 det andet land.
Hovedreglen er, at indkomst ved erhvervsmæssig virksomhed kun beskattes i  

 det land, hvor det virksomheden udøvende foretagende er hjemmehørende,  

 d.v.s., hvis udøveren er en fysisk person, der, hvor han er bosat, og hvor  

 det drejer sig om et selskab, der, hvor selskabets forretninger er ledet og  

 kontrolleret, jfr. definitionerne i art.
II, 1 (f). Der foreligger således et  

 definitivt beskatningsafkald fra kildestaten.
En undtagelse fra denne hovedregel gælder for de tilfælde, hvor et i det  

 ene land hjemmehørende foretagende driver virksomhed fra et "fast  

 driftssted" i det andet land.
I så fald beskattes indkomsten ved en  

 sådan filialvirksomhed i kildestaten.
Bopælsstatens beskatningsafkald sker  

 ved, at der i medfør af reglen i art.
XIII gives credit i bopælslandets skat  

 for den skat, der er opkrævet af kildestaten,jfr. det foran anførte.
Med  

 hensyn til, hvad der skal forstås ved "fast driftssted", henvises  

 til definitionerne i art.
II, 1 (i).
I art.
III, 3, fastsættes retningslinierne for opgørelse af  

 filialvirksomhedens indtægt.
I bestemmelsen fastslås det princip, at  

 filialens indtægt skal opgøres, som om den var oppebåret af et selvstændigt  

 foretagende, uden hensyn til eventuelle mellem hovedforretningen og filialen  

 trufne aftaler, der, eventuelt af skattemæssige hensyn, tilstræber en  

 vilkårlig regnskabsmæssig placering af den henholdsvis gennem  

 hovedforetagendet og filialen indvundne fortjeneste.
At et foretagende i det ene statsområde foretager varekøb inden for det  

 andet statsområde medfører ikke, at nogen del af foretagendets fortjeneste  

 skal betragtes som hidrørende fra et fast driftssted i det sidstnævnte  

 statsområde, jfr. art.
III, 4, og art.
II, 1 (i).
Art.IV indeholder lignende regler, som de i art.
III, 3, fastsatte for  

 tilfælde, hvor et foretagende i det ene statsområde direkte eller indirekte  

 deltager i ledelsen, kontrollen eller financieringen af et foretagende i det  

 andet statsområde, eller hvor samme personer på tilsvarende måde deltager i  

 ledelsen, kontrollen eller financieringen af både et foretagende i det ene  

 statsområde og et foretagende i det andet statsområde.
Indkomst ved udøvelse af skibs- og luftfartsvirksomhed omhandles i art.
V,  

 der bestemmer, at beskatningsretten med hensyn til sådan indkomst, uanset  

 bestemmelserne i art.
III og IV, tilkommer det land, i hvilket den, der  

 udøver virksomheden, er bosat eller hjemmehørende.
Dette vil sige, at  

 fortjeneste ved sådan virksomhed fritages for beskatning i det andet land,  

 også for så vidt den hidrører fra et fast driftssted i dette.
Det i art.
V  

 udtalte princip er i overensstemmelse med den specialaftale, der den 18. juni  

 1929 er indgået mellem Danmark og Canada om gensidig fritagelse i visse  

 tilfælde for indkomstskat af fortjeneste ved rederivirksomhed, idet indholdet  

 af specialaftalen er udvidet til også at omfatte fortjeneste ved  

 luftfartsvirksomhed.
Bestemmelsen i art.
V, stk. 2, medfører, at  

 specialaftalen af 1929 kun suspenderes og påny får virkning, hvis den  

 generelle overenskomst måtte blive opsagt.
Aktieudbytter, renter, leje og royalties omhandles i art.
VI.
For forståelsen af reglerne i artikel VI må man erindre, at indkomst  

 beskattes i modtagerens bopælsstat, medmindre der foreligger et  

 beskatningsafkald fra denne stats side.
Har bopælsstaten beskatningsret, skal  

 denne dog i henhold til overenskomstens artikel XIII, i det omfang hvori den  

 stat, hvorfra indkomsten hidrører, må kræve skat, give fradrag i sin skat for  

 den i kildestaten opkrævede skat.
Reglerne i artikel VI har herefter den betydning, at der for den skat, som  

 kildelandet må opkræve, fastsættes en overgrænse på 15 pct. af indtægternes  

 bruttobeløb.
Såfremt der er tale om aktieudbytte, der udbetales fra et  

 datterselskab til et moderselskab, er overgrænsen dog kun 5 pct., jfr.  

 nærmere artiklens bestemmelser herom.
 For skatteligningen og skatteopkrævningen i Danmark medfører de  

 forannævnte regler følgende:
A.
Personer, bosat i Danmark, med indtægter fra Canada.
I disse tilfælde  

 vil der altid af de danske skattemyndigheder være at give "credit"  

 for den i Canada opkrævede skat, jfr. herom det neden for ved artikel XIII  

 anførte.
B.
Personer, bosat i Canada, med indtægter fra Danmark. 1. Indtægter i  

 form af aktieudbytte, renter og royalties, der fra Danmark tilflyder en i  

 Canada bosat person, er for tiden ikke genstand for beskatning her i landet,  

 og artikel VI får derfor for tiden ingen betydning i denne relation. 2. Med  

 hensyn til indtægter fra et fast driftssted her i landet skal skat, bortset  

 fra de i art.
V omhandlede indkomster, pålignes på sædvanlig måde, og for  

 disse skatter skal der gives den pågældende "credit" i Canada.
For  

 de danske skattemyndigheder får reglen derfor heller ikke betydning i denne  

 relation. 3. Hvad angår indtægt af fast ejendom gælder følgende: a.
Ved  

 indtægter i form af leje, forpagtningsafgift og lignende foretages ligningen  

 på sædvanlig måde, men det må påses, at skatterne ikke overstiger 15 pct. af  

 bruttoindtægten.
Er dette tilfældet, må det overskydende beløb afgangsføres  

 efter at være fordelt forholdsmæssigt på stats- og kommuneskat. b.
Ved andre  

 indtægter gælder tilsvarende regler som under 2 anført.
Forfatterrettigheder.
Art.
VII fastsætter, at de såkaldte copyright  

 royalties, d.v.s. afgifter af forfatterrettigheder og andre lignende  

 vederlag, som erlægges for udnyttelsen af litterære værker, dramatiske  

 værker, musik- eller kunstværker, ikke skal beskattes i den stat, hvorfra  

 indtægterne hidrører, og disse indtægter vil følgelig være at beskatte i den  

 stat, hvor den person, som indtægterne tilflyder, har sin bopæl.
Medens royalties i almindelighed falder ind under reglerne i art.
VI,  

 hvorefter kildestaten har forbeholdt sig at opkræve en skat på indtil 15  

 pct., gælder der for de heromhandlede forfatterrettigheder og andre lignende  

 vederlag den særlige regel, at kildestaten giver et ubetinget afkald på  

 enhver beskatning af disse indtægter.
Leje eller afgifter af spillefilm er  

 dog ifølge artiklen undtaget, og disse indtægter falder herefter ind under  

 reglerne i art.
VI.
 De indtægter af den omhandlede art, der fra Canada tilflyder herboende  

 personer, vil i henhold til artiklen være fritaget for beskatning i Canada,  

 og disse indtægter vil således ved opgørelse af den skattepligtige indkomst  

 her i landet være at medregne på sædvanlig måde.
Lønindtægt m.v. (art.
XIII, VIII, IX og XI). Hovedreglen om, hvilket land  

 der har beskatningsretten til lønindtægt m.v., findes i art.
XIII, stk. 3.  

 Det udtales her, at fortjeneste ved eller vederlag for personlige (herunder  

 faglige) tjenesteydelser, der er præsteret i et af statsområderne, betragtes  

 som indkomst fra kilder i dette statsområde.
Da der ikke i øvrigt, bortset  

 fra bestemmelserne i art.
VIII, IX og XI, er givet regler for fordelingen af  

 beskatningsretten til lønindtægt m.v., skal en eventuel  

 dobbeltbeskatningskonflikt løses efter den i art.
XIII, stk. 1 og 2, givne  

 creditregel.
Bopælslandet skal herefter give credit for den skat, som er  

 opkrævet i den stat, hvor arbejdet er udført.
Om creditreglens praktisering  

 henvises til det om artikel XIII neden for anførte.
Hovedreglen vedrørende  

 lønindtægt m.v. er herefter et afkald på skat fra bopælslandet til fordel for  

 det land, hvor arbejdet udføres.
 I tre specielle tilfælde er der dog som oven for nævnt givet særregler  

 for, hvilken stat der har beskatningsretten til lønindtægt m.v.
Art.
VIII omhandler vederlag, der af en af de to stater udbetales til en  

 person, bosat i den anden stat.
Såfremt sådant vederlag er udbetalt for  

 varetagelse af hverv udført i den udbetalende stats tjeneste, og den  

 pågældende person er bosat i den anden stat udelukkende for at varetage disse  

 hverv, må bopælsstaten ikke beskatte vederlaget.
Der foreligger således her  

 et definitivt afkald på skat fra bopælsstatens side, uagtet denne tillige er  

 den stat, hvori arbejdet præsteres - altså kildestat i overenskomstens  

 forstand - til fordel for den stat, hvorfra indkomsten hidrører.
Der skal ved  

 opgørelsen af den skattepligtige indkomst og ved skatteberegningen i  

 bopælsstaten ses helt bort fra den pågældende indtægt.
Det anførte gælder  

 uanset, hvor den pågældende er statsborger.
Særreglen omfatter kun vederlag udbetalt af en af staterne.
Vederlag  

 udbetalt af anden offentlig myndighed, f.eks. en kommune, skal derfor  

 behandles efter hovedreglen for lønindtægt m.v.
 Er herefter en i Danmark bosat person udsendt og betalt af den canadiske  

 stat for at varetage et hverv for denne, kan han ikke beskattes i Danmark af  

 det udbetalte vederlag, der heller ikke må tages i betragtning ved  

 progressionsberegningen.
Såfremt der er tale om betaling for hverv, der har forbindelse med næring  

 eller forretning, der drives erhvervsmæssigt af en af staterne, gælder  

 særreglen dog ikke, jfr. art.
VIII, stk. 2. Om det pågældende hverv er af en  

 sådan karakter, at det falder ind under art.
VIII, stk. 2, afgøres i  

 tvivlstilfælde ved en erklæring fra den udsendende stat.
Art.
IX giver en særregel for fortjeneste eller vederlag for  

 tjenesteydelser udført af personer, bosat i en af staterne.
 Sådan fortjeneste eller vederlag fritages for skat i den stat, hvor  

 tjenesteydelsen præsteres, såfremt følgende to betingelser er opfyldt:
Er de nævnte betingelser opfyldt, tilkommer beskatningsretten den stat,  

 hvor den, der udfører tjenesteydelserne, er bosat.
Der foreligger således her  

 et afkald på skat fra det land, hvor arbejdet udføres, og som derfor efter  

 overenskomsten er kildeland, til fordel for bopælslandet.
 Vedrørende denne regels praktisering bemærkes:
En person, der er bosat i Danmark, og som under de i art.
IX angivne  

 betingelser har haft lønindtægt m.v. fra Canada, kan beskattes her på  

 sædvanlig måde af sådan indkomst.
En person, der er bosat i Canada, skal, når han under de i art.
IX angivne  

 betingelser har lønindtægt m.v. i Danmark, fritages for beskatning af denne  

 indtægt i Danmark.
Da det indkomstår, der skal lægges til grund for den første  

 skatteansættelse, for tilflyttere falder sammen med den første  

 skattepligtsperiode, vil det tidspunkt, hvorfra den i art.
IX omhandlede  

 frist begynder at løbe, ikke blive datoen for den pågældendes ankomst her til  

 landet, men den dag, hvor hans skattepligt i overensstemmelse med de danske  

 regler indtræder.
Kommer en person til Danmark f.eks. den 1. februar 1958 uden at tage fast  

 bopæl, vil hans skattepligt indtræde den 1. juli 1958, og først fra dette  

 tidspunkt begynder fristen på de 183 dage at løbe.
Han kan således opholde  

 sig her fra 1. februar 1958 til 30. december 1958, før Danmark får ret til at  

 beskatte lønindtægten.
Forlader han landet inden dette tidspunkt, tilkommer  

 beskatningsretten Canada.
Der vil i så fald helt være at bortse fra den  

 pågældende indtægt både ved skatteansættelsen og ved skatteberegningen.  

 Forbliver han her udover 30. december 1958, får Danmark i henhold til  

 hovedreglen som det land, hvor arbejdet er udført, beskatningsretten, og  

 Canada skal give den pågældende credit for dansk skat.
Den pr. 1. juli  

 foretagne ansættelse, hvor der var bortset fra lønindtægten, må omgøres,  

 således at lønindtægten medregnes ved indkomstopgørelsen.
Bestemmelsen i art.
IX kommer ifølge artiklens stk. 3 ikke til anvendelse  

 på fortjeneste eller vederlag, oppebåret af offentligt optrædende, f.eks.  

 scene-, film- eller radiokunstnere, musikere samt professionelle sportsfolk.  

 For disse personer skal ansættelsen her i landet foretages på sædvanlig måde.  

 En eventuel dobbeltbeskatning løses efter creditreglen.
Har herefter en i  

 Danmark bosat kunstner indkomst ved optræden i Canada, skal vi give credit  

 for canadisk skat.
Er der tale om en i Canada bosat kunstner, der har  

 indtægter ved optræden i Danmark, og er den pågældendes ophold her af så lang  

 varighed, at skattepligt indtræder, skal Canada give credit for dansk skat.
Art.
XI bestemmer, at professorer eller lærere fra den ene stat, der under  

 en midlertidig opholdsperiode af ikke over 2 år i den anden stat modtager  

 vederlag for at undervise i den anden stat ved et universitet, kollegium,  

 skole eller anden undervisningsanstalt, skal være fritaget for at svare skat  

 i det land, hvori de underviser, af det vederlag, de modtager for deres  

 undervisning.
 Den nævnte 2 års frist begynder at løbe straks fra den pågældendes  

 ankomst.
Får herefter en lærer fra Canada ansættelse ved en skole her i landet for  

 et tidsrum af under 2 år, skal der ved hans skatteansættelse helt bortses fra  

 den lønindtægt, han oppebærer for sin undervisning.
Den må heller ikke tages  

 i betragtning ved progressionsberegningen.
Bliver han her længere end 2 år,  

 indtræder hans skattepligt med hensyn til det pågældende vederlag fra det  

 kvartal, der følger efter udløbet af 2 års fristen.
Det vil sige, at han fra  

 dette tidspunkt vil være at skatteansætte også af lønindtægten.
Pensioner og livrenter omhandles i art.
X.
Det land, hvorfra indkomsten  

 kommer (kildelandet), frafalder skat til fordel for det land, hvor modtageren  

 bor.
 Herboende canadiske pensionister kan herefter beskattes på ganske normal  

 måde af de pensioner og livrenter, som de modtager fra Canada.
En særregel for studenter og lærlinge gives i art.
XII.
Det bestemmes  

 heri, at studenter eller lærlinge fra den ene stat, som udelukkende i studie-  

 eller uddannelsesøjemed opholder sig i den anden stat, i den sidstnævnte stat  

 skal fritages for beskatning af beløb, der fra personer eller institutioner i  

 den førstnævnte stat ydes den pågældende til bestridelse af udgifter ved hans  

 studier eller ophold.
Den omhandlede skattefritagelse i opholdslandet skal ydes uden hensyn til,  

 om den pågældende har bevaret en bopæl i den stat, han kommer fra.
Der er  

 tale om et definitivt afkald på skat, således at indtægten hverken kan  

 medregnes ved ansættelsen af den skattepligtige indkomst eller tages i  

 betragtning ved fastsættelsen af progressionen.
 En canadisk lærling, der opholder sig her for at uddanne sig, kan herefter  

 ikke beskattes af det underhold, han får fra f.eks. sine forældre i Canada;  

 derimod vil han være at beskatte af en arbejdsfortjeneste, som han måtte have  

 her i landet.
 B.
"Credit-reglerne." Art.
XIII, stk. 1 og 2, indeholder bestemmelser, hvorefter bopælsstaten,  

 hvor der ikke i overenskomsten er fastsat andet, skal give afkald på skat til  

 fordel for kildestaten.
Dette afkald sker dog i form af "credit",  

 hvilket vil sige, at Danmark, såfremt bopælen findes her, har ret til på  

 sædvanlig måde at medregne al indtægt - også canadisk - ved opgørelsen af den  

 skattepligtige indkomst, men er forpligtet til i den del af de beregnede  

 danske skatter (herunder kommuneskat), der vedrører canadisk indkomst, at  

 give et nedslag, der svarer til den erlagte canadiske skat.
Reglen svarer til  

 den i art.
XVII i den dansk-engelske dobbeltbeskatningsoverenskomst  

 indeholdte.
 Den bevirker, at det i tilfælde, hvor det ikke i de foran omhandlede  

 specielle bestemmelser direkte er angivet, hvorledes der i en  

 dobbeltbeskatningskonflikt skal forholdes, er bopælslandet, der i form af  

 "credit" skal give afkald på beskatning.
 Reglens anvendelse forudsætter herefter, at der har fundet en beskatning  

 sted i kildelandet, og at størrelsen af de erlagte skattebeløb dokumenteres.
III.
Beskatning ved til- og fraflytning.
 Der er ikke i overenskomsten givet særlige regler om løsning af de  

 dobbeltbeskatningsproblemer, der kan opstå i forbindelse med flytning mellem  

 de to stater.
 I tilfælde af til- og fraflytning vil der derfor med hensyn til  

 skattepligtens indtræden og ophør være at forholde overensstemmende med de  

 almindelige herom gældende regler under hensyntagen til de indskrænkninger i  

 beskatningsretten, som overenskomsten fastsætter.
I henhold til ligningslovens § 2 ansættes tilflytteren foreløbigt af en  

 anslået indkomst på grundlag af sin forventede indkomst i den pågældende  

 skattepligtsperiode.
Såfremt der i tilflytterens forventede indkomst i den  

 pågældende skattepligtsperiode indgår indtægt, der beskattes i Canada, og som  

 Canada ikke har givet afkald på at beskatte, må der indrømmes fradrag for  

 denne skat i den danske indkomstskat til stat og kommune i overensstemmelse  

 med reglerne i art.
XIII.
Indgår der i tilflytterens forventede fremtidige indkomst indtægter fra  

 Canada, som Danmark i henhold til overenskomsten har givet et definitivt  

 afkald på at beskatte, vil der ved skatteansættelsen og skatteberegningen  

 helt være at bortse fra sådan indkomst.
Ved ansættelserne for de  

 efterfølgende skatteår vil der være at forholde på tilsvarende måde med  

 hensyn til indtægt fra Canada.
 Eksempel på fremgangsmåden ved førstegangsansættelse af indtægten for en  

 person, der tilflytter Danmark fra Canada.
 Det forudsættes, at den pågældende er forsørger uden børn, at han tager  

 bopæl i København den 1. juni 1958, at hans indtægter består dels af en  

 renteindtægt på 300 kr. månedlig, der hidrører fra indestående i en canadisk  

 bank, og dels af en canadisk pension på 800 kr. månedlig, samt at hans  

 skattepligtige formue er under 50.000 kr.
 Den pågældende vil herefter være at skatteansætte til stat og kommune fra  

 den 1. juli 1958 på grundlag af den forventede indtægt i tiden 1. juli  

 1958-31. marts 1959 afpasset efter et helt års indtægt samt med et beregnet  

 skattefradrag, eller således:
IV.
Særlige bestemmelser.
Art.
XIV indeholder i lighed med overenskomsten mellem Danmark og USA art.  

 XVII og overenskomsten mellem Danmark og England art.
XVIII bestemmelser om  

 gensidig bistand ved udveksling af oplysninger.
 Reglerne herom går ud på,at de kompetente myndigheder i de kontraherende  

 lande forpligter sig til på begæring at udveksle sådanne oplysninger  

 vedrørende beskatningsspørgsmål, der bidrager til at sikre behørig påligning  

 og opkrævning af de af overenskomsten omfattede skatter, samt sikre  

 praktiseringen af lovbestemmelser, der har til formål at hindre skattesvig  

 med hensyn til disse.
 I artiklens stk. 2 og 3 tages forbehold med hensyn til oplysningernes  

 fortrolige karakter, ligesom hver af staterne forbeholder sig ikke at give  

 oplysninger, hvis meddelelse vil åbenbare forretningshemmeligheder.
 Oplysningspligten omfatter kun sådanne oplysninger, som er tilgængelige  

 for myndighederne, eller som de kan indhente efter deres egen lovgivning, og  

 oplysningspligten medfører ikke pligt for de kontraherende stater til at  

 gennemføre en administrativ handling, som ville stride mod den pågældende  

 stats lovgivning eller praksis.
 I artiklens stk. 2 fastslås, hvilke myndigheder der skal være kompetente  

 til at udveksle de omhandlede oplysninger.
 Alle henvendelser fra danske skattemyndigheder om oplysninger fra Canada  

 må ske gennem skattedepartementet.
Art.
XV fastslår, at overenskomsten kan udvides til at gælde også for  

 Færøerne og Grønland.
Art.
XVI bestemmer, at en skatteyder, der udsættes for dobbeltbeskatning  

 med hensyn til de af overenskomsten omfattede skatter, skal fremsætte  

 indsigelse herom til myndighederne i den stat, hvori han er bosat.
 Hvis indsigelsen er berettiget, kan bopælsstatens myndigheder - for  

 Danmarks vedkommende skattedepartementet - træffe aftale med myndighederne i  

 den anden stat om en rimelig afværgelse af dobbeltbeskatningen.
V.
Overenskomstens praktisering.
Overenskomstens regler vil være at praktisere ved selve skatteligningen.  

 For så vidt angår skatteårene 1956-57 til 1958-59 incl. vil der, såfremt  

 skatteansættelser eller skatteberegninger er foretaget i strid med  

 overenskomstens bestemmelser, blive spørgsmål om genoptagelse af de  

 pågældende ansættelser.
For så vidt begæring om regulering af  

 skatteansættelser eller skatteberegninger for de nævnte skatteår i  

 overensstemmelse med overenskomstens bestemmelser allerede er fremsat eller  

 fremsættes af vedkommende skattepligtige inden den 31. marts 1959, bemyndiges  

 skatterådene herved til at genoptage vedkommende ansættelser til fornyet  

 behandling uden forud indhentet bemyndigelse fra statens ligningsdirektorat.  

 Fremkommer begæringen først efter nævnte tidspunkt, vil bemyndigelse til  

 ansættelsens genoptagelse være at indhente på sædvanlig måde.
 Til brug for de skattelignende myndigheders arbejde med overenskomsten er  

 som bilag 1 medtaget en skematisk opstilling.
 Tvivlsspørgsmål med hensyn til overenskomstens praktisering vil være at  

 forelægge skattedepartementet.
 Skattedepartementet, den 20. september  

 1958.
Hans P.
Gøtrik.
/B.
Blume.
 Bilag 1.
 Skematisk oversigt over, hvorledes der skal forholdes (markeret ved *),  

 når indtægter flyder fra Canada til Danmark:
