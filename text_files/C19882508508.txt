 Ref.: Agreement between the Federal Minister af Defence of the Federal  

 Republic of Germany and the Minister af Defence of the Kingdom af Denmark  

 concerning the Co-Use of Medical and Dental Facilities of their Armed Forces.  

 SEP 1987.
 Bilag: Ovennævnte overenskomst.
FORMÅL 1. BST har til formål at fastlægge bestemmelser for  

 dansk og vesttysk militært personels gensidige adgang til behandling ved den  

 anden parts sanitetsinstallationer.
GENERELT 2. I henhold til aftalen er militært personel  

 berettiget til læge- og tandlægebehandling ved den anden parts  

 sanitetsinstallationer, såfremt egen parts sanitetsinstallationer ikke er  

 beliggende i nærheden eller kan nås inden for rimelig tid og behandlingen  

 iøvrigt er nødvendig og uopsættelig.
BEHANDLINGENS OMFANG 3. Læge- og tandlægebehandling, ydet af den ene parts  

 sanitetsinstallationer til den anden parts militære personel, omfatter a. ambulant behandling udført af militære læger og tandlæger, b. indlæggelse og behandling på infirmeri.
4. Behandlingen ved indlæggelse skal ydes sålænge  

 denne er nødvendig, og indtil der er mulighed for at overflytte patienten til  

 egen, national behandlingsinstitution.
Fremgangsmåden ved flytning af  

 patienten skal være i overensstemmelse med BST i STANAG 2061.
 5. Tandlægehjælp omfatter akut, påkrævet, almindelig  

 vedligeholdende og/eller kirurgisk behandling.
 6. Pårørende til militært personel er berettiget til  

 indledende ambulant behandling og behandling ved indlæggelse på infirmeri,  

 såfremt der ikke er civile sygehuse/behandlingssteder beliggende i nærheden  

 eller disse ikke kan nås inden for rimelig tid.
 7. Den gensidige læge- og tandlægebehandling omfatter  

 ikke:
a.
Ambulant behandling udført af civile læger og tandlæger.
b.
Patientflytninger, der ikke udføres med militærkøretøjer.
c.
Indlæggelse og behandling på civile sygehuse.
d.
Sanatorieophold og anden specialbehandling.
e.
Hjælpemidler ved syns- eller hørelidelser.
f.
Ortopædiske hjælpmidler m.v.
g.
Proteser.
h.
Tjenesteydelser fra dentallaboratorier eller tandlægematerielfirmaer.
i.
Gynækologisk og obstetrisk behandling.
BETALING 8. Ambulant behandling udført af militære læger eller  

 tandlæger ydes uden honorar til alt militært personel.
 9. Militært personel, der indlægges på infirmeri, skal  

 betale for forplejning.
 10. Udgifter i forbindelse med den civile sektors  

 tjenesteydelser skal betales af den modtagende part.
 11. Pårørende til militært personel skal betale for  

 ambulant behandling, for indlæggelse på infirmeri og for tjenester ydet af  

 den civile sektor.
SÆRLIGE FORHOLD 12. Patientens egen enhed skal omgående og skriftligt  

 informeres om enhver indlæggelse og udskrivning.
 13. I tilfælde af alvorlig sygdom, betydelig  

 forværring af patientens tilstand eller ved dødsfald, skal patientens egen  

 enhed indformeres pr. telefon eller telegraf.
SYGEJOURNALER 14. Ved behandlingens afslutning skal sygejournaler  

 eller kopi heraf sendes til patientens egen enhed.
FACILITETER 15. Hver af parterne kan anmode om, at et eller to rum  

 ved den anden parts sanitetsinstallation midlertidig stilles til rådighed til  

 anvendelse som vente- eller undersøgelsesværelser.
Disse rum skal afleveres  

 til den anden part, når denne har behov herfor.
