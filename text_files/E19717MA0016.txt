 Entreprenører, håndværkere og arkitekter mv, der udfører arbejde for et  

 byggekonsortium (håndværkerkonsortium), hvori de selv er deltagere, skal  

 afgiftsberigtige deres leverancer til brug ved opførelse af fast ejendom på  

 konsortiets egen grund i overensstemmelse med de almindeligt gældende  

 retningslinier for levering til en fremmed bygherre, jf Dep.307.
 Sådanne konsortiedeltagere vil efter bestemmelserne i lovens § 13, stk 6,  

 kunne foretage fradrag i den afgiftspligtige omsætning for konstaterede tab  

 på deres leverancer til konsortiet.
 Det er en forudsætning herfor, at de opførte bygninger er solgt af  

 konsortiet i tilslutning til færdiggørelsen, og at konsortiet er afviklet  

 (likvideret).
 Såfremt konsortiets afvikling må forventes at strække sig over lang tid,  

 kan toldvæsenet dog tillade, at der foretages fradrag for forventet tab, når  

 tabets omtrentlige størrelse kan beregnes på grundlag af den opnåede  

 salgspris for de opførte bygninger.
 Se også Mn.328.
