 Resumé  


  

 A klagede over, at Socialministeriet (SM) ved beregning af social pension  

 anser afkald på retten til at sidde i uskiftet bo efter en afdød ægtefælle  

 for  

 omfattet af § 28, stk. 3, nr. 4, i lov om social pension om forringelse af  

 vedkommendes økonomiske stilling ved bortgivelse eller lignende  

 dispositioner.  

 A gjorde gældende, at opfattelsen var i strid med bistandsloven samt  

 arvelovens regler om hensidden i uskiftet bo, og anførte til støtte herfor,  

 at  

 den længstlevende ægtefælle ifølge arvelovens § 14 har ret til at hensidde i  

 uskiftet bo.
Ombudsmanden udtalte, at hovedvirkningen af hensidden i uskiftet  

 bo er, at den længstlevende ægtefælle overtager fællesboet uden at skulle  

 skifte med fælles livsarvinger, og da ægtefællen i levende live udøver en  

 ejers rådighed over boet, kunne det ikke kritiseres, at SM generelt opfatter  

 adgangen som en økonomisk betryggelse og derfor sidestiller afkald herpå med  

 bortgivelse af midler.
Ombudsmanden lagde herved også vægt på, at SM's  

 opfattelse  

 måtte anses for en videreførelse af ældre praksis vedrørende tilsvarende  

 bestemmelser i den tidligere pensionslovgivning. (J. nr. 1990-42-044).
 Pensionsberegning ved afkald på retten til hensidden i  

 uskiftet bo.
 A rettede henvendelse til mig  

 vedrørende beregning af social pension i tilfælde, hvor den  

 pensionsberettigede  

 har givet afkald på hensidden i uskiftet bo.
 Sagen er rejst på baggrund af  

 følgende bestemmelser:
 § 28, stk. 3, nr. 4, i lov om  

 social pension (lovbekendtgørelse nr. 497 af 4. juli 1989) indeholder  

 følgende  

 bestemmelser:
 "  

  

 Stk. 3.  

  

 Til indtægtsgrundlaget efter stk. 1 og 2 foretages  

 følgende fradrag og tillæg:
 ....
4)Tillæg for fiktiv indtægt  

 af beløb, hvormed pensionisten har forringet sin økonomiske stilling ved  

 bortgivelse  

 eller lignende dispositioner i løbet af de seneste 10 år.
Socialministeren  

 kan fastsætte nærmere regler herom." I henhold til bestemmelsen  

 har socialministeren i bekendtgørelse nr. 54 af 4. juli 1990, § 23 fastsat  

 følgende:
 "§ 23. Bortgivelse efter  

 lovens § 28 foreligger:
 1)  

 Ved gaver eller  

 arveforskud til personer (børn, børnebørn, ægtefælle, forældre m.v.), der er  

 omfattet af § 44 om gaveafgift i bekendtgørelse nr. 62 af 6. februar 1987 af  

 lov om afgift af arv og gave.
 2)  

 Ved arveforskud til  

 andre end personer, der er nævnt i 1), eller ved gaver, der er skattepligtige  

 for modtageren.
 3)  

 Ved afkald på underholdsbidrag  

 eller ved afkald på anden løbende ydelse, der tjener til forsørgelse af  

 pågældende,  

 hvis dispositionen ikke er omfattet af 1) eller 2).
4)  

 Ved afkald på retten  

 til at sidde i uskiftet bo eller ved afkald på falden arv." Reglerne finder ifølge § 85,  

 stk. 4, i bistandsloven (lovbekendtgørelse nr. 637 af 27. september 1989)  

 tilsvarende  

 anvendelse ved fastsættelse af betaling for plejehjemsophold.
 Socialministeriet fastsatte i  

 cirkulære nr. 160 af 22. december 1986, pkt. 115, at ønske om at skifte et  

 uskiftet bo betragtedes som bortgivelse af midler.
A gjorde over for Socialministeriet  

 gældende, at pkt. 115 i ovennævnte cirkulære strider imod bistandsloven samt  

 arvelovens regler om hensidden i uskiftet bo.
A gjorde bl.a. følgende  

 gældende:
"I forbindelse med at  

 jeg har en klient, der er flyttet på plejehjem er jeg blevet opmærksom på de  

 ovenfor anførte bestemmelser, nemlig bistandslovens § 84 og  

 Socialministeriets  

 cirkulære af 22.12.1986. I sidstnævnte cirkulæres pkt. 115 står anført, at  

 såfremt en ægtefælle, der er på vej på et plejehjem eller er på plejehjem,  

 ønsker at skifte et uskiftet bo, betragtes dette som bortgivelse af midler.  

 Det  

 er min opfattelse, at cirkulæret på dette punkt er i strid med bistandsloven.  

 Det er også i strid med det danske skiftelovssystem og retsvirkningssystem i  

 øvrigt.
Her er det således, at enhver person har rådighed over sin egen bodel  

 og kan anvende denne bodel.
I forbindelse med det uskiftede bo er det  

 således,  

 at den der hensidder i uskiftet bo fører en bestyrelse videre af den bodel,  

 der  

 har tilhørt den afdøde ægtefælle.
I arvelovens § 14 er der  

 givet ægtefællen en ret til at hensidde i uskiftet bo.
Ved den nævnte  

 bestemmelse i cirkulæret, er der givet ægtefællen en pligt til at hensidde i  

 uskiftet bo.
Denne pligt har efter min formening ikke lovhjemmel noget sted.  

 Det er klart, at såfremt det uskiftede bo skiftes, kan ægtefællen ikke fragå  

 arv efter den afdøde ægtefælle.
Dette kan betragtes som bortgivelse af  

 midler.
Jeg skal derfor høfligst bede  

 om ministerens bekræftelse på, at der generelt kan foretages skifte i  

 uskiftede  

 boer, også selv om personen er på plejehjem eller på vej til plejehjem.
Et  

 skifte i en sådan situation vil ikke medføre, at det er det tidligere  

 fællesbo,  

 der inddrages i forbindelse med beregning af ophold på plejehjem.
..." Socialministeriet svarede i  

 skrivelse af 22. december 1989. Ministeriet henviste bl.a. til følgende:
 "...
 Det fremgår således af § 85,  

 stk. 4, at de regler, der er fastsat i § 28, stk. 3, nr. 4, i lov om social  

 pension, finder tilsvarende anvendelse ved beregningen af betalingen.
 I § 28, stk. 3, nr. 4, i lov  

 om social pension, jf. lovbekendtgørelse nr. 497 af 4. juli 1989, fastsættes  

 følgende:
"Tillæg for fiktiv  

 indtægt af beløb, hvormed pensionisten har forringet sin økonomiske stilling  

 ved bortgivelse eller lignende dispositioner i løbet af de seneste 10 år.  

 Socialministeren kan fastsætte nærmere regler herom." I kapitel 6 i  

 Socialministeriets bekendtgørelse nr. 874 af 23. december 1987 om social  

 pension er der i medfør af § 28, stk. 3, nr. 4, sidste pkt., fastsat nærmere  

 regler om forhøjelse af indtægtsgrundlaget ved bortgivelse.
 Ifølge bekendtgørelsens § 24,  

 nr. 4, foreligger bortgivelse efter lovens § 28 ved afkald på retten til at  

 sidde i uskiftet bo eller ved afkald på falden arv.
 Ifølge § 25, stk. 4, forhøjes  

 indtægtsgrundlaget i de tilfælde, der er omfattet af § 24, nr. 4, med 8 pct.  

 af  

 det uskiftede beløb eller af det beløb, der er faldet i arv, bortset fra  

 8.000  

 kr.
 Forhøjelsen af  

 indtægtsgrundlaget vedvarer ifølge § 26 i indtil 10 år fra det tidspunkt,  

 hvor  

 dispositionen er foretaget.
 Disse regler er gengivet i pkt.  

 54 i Socialstyrelsens vejledning af 18. august 1988 om nogle tilbud til  

 ældre,  

 førtidspensionister m.fl. efter bistandslovens § 60 og §§ 74-86. Denne  

 vejledning har fra 1. januar 1989 afløst bl.a. punkt 115 i Socialministeriets  

 cirkulære af 22. december 1986 om institutioner under kommunerne.
De ovenfor nævnte regler  

 medfører ikke en pligt til hensidden i uskiftet bo.
Reglerne betyder derimod,  

 at der i relation til beregningen af social pension samt betaling for ophold  

 i  

 plejehjem sker en forhøjelse af indtægtsgrundlaget ved skifte af det  

 uskiftede  

 bo.
I det tilfælde, som De  

 omtaler i Deres brev af 11. december 1989, vil der således kunne blive tale  

 om  

 en forhøjelse af beregningsgrundlaget ved afkald på retten til at sidde i  

 uskiftet bo i overensstemmelse med de ovennævnte regler." I A's klage til mig fastholdt  

 han den retsopfattelse, han gav udtryk for over for Socialministeriet.
A  

 anførte endvidere, at § 28, stk. 3, nr. 4, efter hans opfattelse ikke  

 indeholder bemyndigelse for Socialministeriet til at fastsætte reglen i § 23,  

 nr. 4 i bekendtgørelsen om social pension.
A bemærkede bl.a.:
 "...
Undertegnede finder  

 imidlertid, at Socialministeren har overskredet sin bemyndigelse i  

 forbindelse  

 med fastlæggelse af regler om beregning af bortgivelse af midler i h.t. lov  

 om social pension § 28, stk. 3, nr. 4. Socialministeriet har her  

 indfortolket,  

 at bortgivelse af midler vil foreligge i det tilfælde, at en ægtefælle, der  

 hensidder i uskiftet bo, ønsker at skifte.
I førnævnte skrivelse af 22.  

 december  

 1989 har Socialministeriets departement anført, at der foreligger  

 bortgivelse,  

 såfremt ægtefællen giver afkald på retten til at sidde i uskiftet bo.
Det er  

 min opfattelse, at Socialministeriet her tilkendegiver en misforståelse af  

 institutionen uskiftet bo.
Institutionen uskiftet bo er  

 i h.t. arvelovens kap. 3, § 8 en ret den efterlevende ægtefælle har til at  

 fortsætte fællesboet uden at skifte med fælles livsarvinger.
Det er således  

 en  

 ret, der regulerer forholdet imellem den efterlevende ægtefælle og fælles  

 livsarvinger og i samme omfang en forpligtelse, som den efterlevende  

 ægtefælle  

 påtager sig overfor tidligere ægtefælles kreditorer.
I den udstrækning en  

 efterlevende ægtefælle ikke ønsker at indgå i forpligtelsen eller ønsker at  

 frigøre sig for forpligtelsen overfor kreditorerne, må ægtefællen være  

 berettiget hertil uden at skulle straffes af sociale foranstaltninger.
Dette  

 er hvad der umiddelbart fremgår af arvelovens kap. 3, hvortil yderligere  

 kunne  

 henvises til vedrørende de såkaldte misbrugstilfælde, jfr. arvelovens § 20.  

 Skulle en sådan situation opstå, ville en efterlevende ægtefælle ikke alene  

 være pligtig at skifte med arvingen, men ville derudover yderligere kunne  

 "straffes" af de sociale myndigheder.
Det er derfor min klare opfattelse,  

 at Socialministeriets bekendtgørelse på dette punkt er i strid med  

 lovgivningen." I en udtalelse af 27. juli  

 1990 uddybede Socialministeriet ministeriets opfattelse på følgende måde:
 "...
Socialministeriet skal  

 indledningsvis for en ordens skyld bemærke, at bemyndigelsen til at  

 socialministeren kan fastsætte nærmere regler om tillæg til  

 indtægtsgrundlaget  

 for fiktiv indtægt af beløb, hvormed pensionisten har forringet sin  

 økonomiske  

 stilling nu står i § 28, stk. 3, nr. 4, jf.
Socialministeriet  

 lovbekendtgørelse  

 nr. 497 af 4. juli 1989, og at det nærmere indhold af reglerne nu fremgår af  

 §  

 23, nr. 4 i Socialministeriets bekendtgørelse nr. 511 af 4. juli 1990 om  

 socialpension.
 Socialministeriet mener  

 fortsat, at bekendtgørelsens § 23, nr. 4 ligger inden for bemyndigelsen i  

 pensionslovens § 28, stk. 3, nr. 4, som vedrører de tilfælde, hvor  

 pensionisten  

 ved bortgivelse eller lignende dispositioner har forringet sin økonomiske  

 stilling.
 Det kan i tilslutning hertil  

 oplyses, at lovfastsættelsen af regler om bortgivelse tidligere havde en  

 noget  

 anderledes udformning.
 § 7 i lov om folkepension,  

 jf. lovbekendtgørelse nr. 676 af 15. december 1978, som ændret ved lov nr.  

 514  

 af 21. december 1979 og lov nr. 77 af 27. februar 1980, var således affattet:
"§ 7. Såfremt den  

 pågældende i løbet af de sidste 10 år ved handlinger til fordel for børn  

 eller  

 andre har betaget sig midler til sit underhold, eller såfremt hans økonomiske  

 stilling er forringet ved hans uordentlige eller ødsle levned, ydes der kun  

 den  

 pågældende den pension, som han ville have kunnet opnå, hvis han ikke havde  

 forringet  

 sine kår på nævnte måde.
Ved anvendelsen af de foranstående regler bortses  

 fra, hvad den pågældende har forbrugt til sine børns opdragelse og  

 undervisning." En lovaffattelse, der gav  

 socialministeren bemyndigelse til at udstede nærmere regler om forhøjelse af  

 indkomstgrundlaget i tilfælde af bortgivelse, kom ind i pensionslovgivningen  

 ved lovforslag nr. 224, fremsat den 9. maj 1980 og vedtaget den 3. juni 1980  

 til ikrafttrædelse den 1. januar 1981. Det hedder i bemærkningerne til  

 lovforslaget,  

 at § 7 foreslås ophævet, idet den gældende bestemmelse er medtaget i en ny  

 bestemmelse i lovforslaget.
Der er desuden gjort rede for, på hvilke områder  

 ministeren med sin bemyndigelse kan fastsætte regler, som fraviger hidtidig  

 praksis.
Disse punkter vedrører modernisering med et mere tidssvarende  

 procenttillæg, samt en grænse for hvor meget der årligt kan gives væk, før  

 bestemmelsen  

 skal finde anvendelse.
Det er herefter Socialministeriets opfattelse, at der  

 som udgangspunkt må være givet socialministeren hjemmel til at udstede en  

 bekendtgørelse inden for rammerne af de hidtidige regler.
 Socialministeriets regler har  

 karakter af at være beregningsregler og berører ikke den ret, der efter  

 arveloven er for den efterlevende ægtefælle til at sidde i uskiftet bo eller  

 den ret, som den efterlevende ægtefælle efter arvelovens § 17 har til at  

 skifte når som helst.
Socialministeriet er  

 opmærksom på, at den længstlevende ægtefælle ikke bortgiver noget af sin egen  

 formue, når der gives afkald på hensidden i uskiftet bo.
Imidlertid vil den  

 efterlevende ægtefælles økonomiske stilling typisk blive forringet, når der  

 skiftes, og de udskiftede beløb falder i arv til børn m.v. og det kan få  

 indflydelse på mulighederne for at få tilkendt pension, ydelserne efter  

 pensionsloven m.v.
Dette er baggrunden for, at der i disse tilfælde føjes et  

 tillæg på 8 pct. af det udskiftede beløb bortset fra 8.000 kr. til  

 indtægtsgrundlaget jf. bekendtgørelsens § 24, stk. 4.
 Socialministeriet finder det  

 ikke sandsynligt, at dette tillæg på afgørende måde skulle kunne motivere den  

 længstlevende ægtefælle til at misbruge rådigheden over boet, med den følge  

 at  

 den pågældende bliver forpligtet til at skifte med børn m.v. og dermed undgår  

 tillægget.
..." I et brev til A udtalte jeg  

 følgende:
 "De har i sagen rejst  

 spørgsmål om, hvorvidt en pensionists afkald på at hensidde i uskiftet bo kan  

 betragtes som en forringelse af den pågældendes økonomiske stilling ved en  

 disposition, der kan sidestilles med bortgivelse, jf. § 28, stk. 3, nr. 4 i  

 lov om social pension.
Reglerne om uskiftet bo er  

 indeholdt i kap. 3 i arveloven.
Hovedvirkningen af, at en ægtefælle hensidder  

 i uskiftet bo, er, at den længstlevende ægtefælle overtager fællesboet uden  

 at  

 skulle skifte med fælles livsarvinger, og at ægtefællen i levende live udøver  

 en ejers rådighed over boet, jf. arvelovens § 8.
 På denne baggrund kan det  

 efter min mening ikke kritiseres, at Socialministeriet generelt opfatter  

 adgangen til hensidden i uskiftet bo som en økonomisk betryggelse af den  

 længstlevende ægtefælle, og omvendt anser et afkald på retten for en  

 disposition,  

 der er omfattet af § 28, stk. 3, nr. 4, i lov om social pension.
Som oplyst af Socialministeriet  

 er § 28, stk. 3, nr. 4, en videreførelse af § 7 i lov om folkepension.
Det  

 tilføjes,  

 at lov om invalide- og folkepensionslov fra 1960 (lov nr. 238 af 10. juni  

 1960)  

 i § 5, stk. 7, indeholdt en bestemmelse svarende til § 7 i  

 folkepensionsloven.  

 Som det ses af citatet foran s. 00 af § 7, var bestemmelsen snævrere  

 formuleret  

 end den nugældende lovs § 28, stk. 3, nr. 4, idet den udover kravet om, at  

 pensionisten havde forringet sin økonomiske stilling, stillede som  

 betingelse,  

 at forringelsen var udtryk for uordentligt eller ødselt levned.
I praksis  

 blev  

 afkald på hensidden i uskiftet bo imidlertid generelt anset for omfattet af  

 disse bestemmelser, jf. herved Karnovs Lovsamling, bind I, 6. udgave 1960, s.  

 437, note 46, samt 9. udgave, 1978, s. 577,note 25.
Der ses ikke i forbindelse  

 med omformuleringen i 1980 af den dagældende § 7 eller i forbindelse med  

 gennemførelsen i 1984 af lov om social pension udtrykkeligt at være taget  

 stilling til rækkevidden af § 28, stk. 3, nr. 4, i forhold til hensidden i  

 uskiftet bo.
Under hensyn til, at der er tale om videreførelse af tilsvarende  

 bestemmelser i den tidligere pensionslovgivning og til, at den nugældende  

 bestemmelse er bredere formuleret end de tidligere bestemmelser, finder jeg  

 ikke at have holdepunkt for at antage, at der fra lovgivers side er taget  

 afstand fra den hidtidige praksis.
Tværtimod er det nærliggende at antage, at  

 den er ønsket videreført.
