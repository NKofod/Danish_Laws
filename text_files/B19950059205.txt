 I henhold til § 2, stk. 4, § 4, og § 14a i lov om uddannelse til  

 håndarbejdslærer, jf. lovbekendtgørelse nr. 123 af 21. februar 1995,  

 fastsættes:
Uddannelsens formål og struktur § 1.  Uddannelsen har til formål at give de studerende  

 grundlag for at formidle viden om og færdighed i håndarbejds- og håndværksfag  

 og at medvirke til at bevare og videreudvikle fagenes kulturtraditioner og  

 til at fremme forståelsen af sammenhængen mellem form og funktion.
 Stk. 2.  Uddannelsen skal give de studerende  

 forudsætninger for at kunne virke inden for folkeoplysning og undervisning af  

 unge og voksne og på det private og offentlige arbejdsmarked med rådgivning  

 og vejledning og med informationsspredning i forskellige medier.
§ 2.  Uddannelsen varer 35 måneder og består af en 1.  

 del på 12 måneder og en 2. del på 23 måneder.
Hvis uddannelsen starter i  

 februar måned, varer den dog 36 måneder, heraf udgør 2. del 24 måneder.
 Stk. 2.  Længden af uddannelsen angiver det antal  

 studenterårsværk, der skal lægges til grund for planlægningen af uddannelsen.  

 Et årsværk er en fuldtidsstuderendes arbejde i 12 måneder.
 Stk. 3.  Målet med 1. del er, at de studerende erhverver  

 sig grundlæggende kvalifikationer i uddannelsens hovedelementer, øver metoder  

 til selvstændig opgaveløsning og får kendskab til praktisk pædagogisk  

 virksomhed.
 Stk. 4.  Målet med 2. del er, at de studerendes viden og  

 færdigheder når et niveau, der imødekommer behov på det private og det  

 offentlige arbejdsmarked.
Uddannelsens indhold § 3.  1. del omfatter nedenstående hovedelementer, der  

 i almindelighed har følgende vægt:
Stk. 2.  Hvis fagene under stk. 1, nr. 2 og 3 fortsætter  

 på 2. del, er vægtfordelingen 15% til hvert af disse områder.
Håndarbejds-  

 og/eller håndværksfag vægtes da med 45% og pædagogiske fag, herunder praktik  

 med 25%.
 Stk. 3.  De studerende vælger på 1. del et eller to fag  

 blandt de håndarbejds- og/eller håndværksfag, seminariet udbyder.
Stk. 4.  De studerende skal i den pædagogiske praktik  

 opleve arbejdsformer, der karakteriserer det voksenpædagogiske-psykologiske  

 arbejdsområde.
Omfanget svarer til mindst 2 ugers fuldtidsstudier.
 § 4.  2. del omfatter nedenstående  

 uddannelseselementer, hvis vægt svarer til det angivne antal måneder:
 økonomifag indtil 1 md.
§ 5.  De studerende vælger på 2. del et eller to  

 specialefag blandt seminariets udbud.
Som specialefag udbyder seminariet  

 håndarbejds- og/eller håndværksfag videreført fra 1. del.
Herudover kan det  

 enkelte seminarium udbyde kulturelle fag samt samfunds-, forbruger- og  

 økonomifag som specialefag.
Den studerende skal som specialefag vælge mindst  

 et håndarbejds- eller håndværksfag med en vægt på mindst 7 måneder.
§ 6.  Seminarierne tilrettelægger specialefagenes  

 indhold i forskellige linier, der sigter mod bestemte arbejdsområder i privat  

 og offentlig virksomhed.
Der kan tilbydes følgende linier:
 Stk. 2.  Med henblik på at tilpasse sig behovet på  

 arbejdsmarkedet kan det enkelte seminarium tilbyde andre linier som led i  

 forsøg, jf. § 27, stk. 1.
 § 7.  Supplerende fag udfylder efter det enkelte  

 seminariums bestemmelse særlige behov i uddannelsen.
 § 8.  De studerende skal i erhvervsrettet praktik på  

 en arbejdsplads aktiveres i forhold til specialefagenes muligheder inden for  

 den valgte linie.
 § 9.  Gennem beskæftigelse med den selvstændige opgave  

 skal de studerende ud fra erhvervede kundskaber og erfaringer fra praktikken  

 individuelt kvalificere sig til arbejdsmarkedet ved selvstændig fordybelse i  

 et af de to specialefag i forhold til den valgte linie.
 § 10.  Uddannelseselementer på 2. del kan læses ved en  

 anden uddannelsesinstitution i Danmark eller i udlandet.
Bedømmelse og bevis § 11.  De kvalifikationer, der erhverves gennem  

 uddannelsen, dokumenteres ved mundtlige og skriftlige prøver.
 Stk. 2.  Uddannelseselementer, hvis indhold eller  

 arbejdsform begrunder det, kan helt eller delvis dokumenteres ved deltagelse  

 i undervisningen.
 § 12.  Prøverne bedømmes af eksaminator(er) og af en  

 eller flere censorer, der er beskikket af Undervisningsministeriet.
 § 13.  Bedømmelsen af den studerendes  

 undervisningsdeltagelse efter § 11, stk. 2, foretages af læreren (lærerne)  

 ved den pågældende undervisning.
 § 14.  Efter uddannelsens 1. del afholdes en prøve i  

 de pædagogiske fag, hvori indgår spørgsmål fra 1. dels øvrige 3  

 hovedelementer, jf. § 3, stk. 1.
 Stk. 2.  Opgaven udarbejdes af det enkelte seminarium og  

 skal godkendes af censor.
§ 15.  Den selvstændige opgave bedømmes ved en prøve  

 ved uddannelsens afslutning.
Der gives en samlet karakter for den skriftlige  

 del og den mundtlige præsentation.
Stk. 2.  Ved uddannelsens afslutning afholdes prøve i  

 specialefagene.
Prøven er mundtlig i det specialefag, hvor der er udarbejdet  

 selvstændig opgave.
I det andet specialefag afholdes skriftlig prøve.
Hvis  

 der kun er valgt et specialefag, afholdes både skriftlig og mundtlig prøve i  

 dette fag.
 Stk. 3.  Opgaven, jf. stk. 2, udarbejdes af det enkelte  

 seminarium og skal belyse:
 § 16.  Ved bedømmelsen gives karakter efter 13-  

 skalaen efter de fælles bestemmelser om karaktergivningen ved de højere  

 uddannelsesinstitutioner.
Stk. 2.  En prøve er bestået, når der er opnået  

 karakteren 6 eller derover.
Hver prøve bestås for sig.
Beståede prøver kan  

 ikke tages om.
§ 17.  Prøveformerne skal tilgodese uddannelsens  

 formål og sikre, at der foretages en individuel bedømmelse af de studerende.  

 Prøverne kan tilrettelægges som individuelle prøver eller gruppeprøver.
Der  

 fastsættes i studieordningen, hvor mange studerende en gruppe kan omfatte.
§ 18.  Prøverne efter § 15 kan i særlige tilfælde  

 erstattes af afløsningsopgaver.
De nærmere regler herom fastsættes i  

 studieordningen.
 Stk. 2.  En afløsningsopgave skal godkendes af  

 seminariet og skal udformes således, at den har samme niveau og tidsmæssige  

 vægt som det afløste uddannelsesstof.
§ 19.  Prøven efter § 14 skal være bestået senest 12  

 måneder efter afslutningen af 1. studieår, for at de studerende kan fortsætte  

 uddannelsen.
Seminariet kan forlænge denne frist, hvis det findes begrundet i  

 usædvanlige forhold.
§ 20.  En studerende kan højst indstille sig tre gange  

 til en prøve.
Seminariet kan tillade indstilling en fjerde gang, hvis det  

 findes begrundet i usædvanlige forhold.
 § 21.  Reeksamination og sygeeksamen afholdes i de  

 sædvanlige eksamensperioder, jf. dog stk. 2 og 3.
 Stk. 2.  Studerende, der ikke består prøven efter § 14  

 ved første indstilling, skal have adgang til at aflægge omprøve senest 10  

 uger efter den første prøve, og om nødvendigt igen efter 6 måneder.
 Stk. 3.  For studerende, der ikke består en prøve efter  

 § 15, eller som er forhindret i at deltage i prøven på grund af sygdom, kan  

 der afholdes ny prøve i umiddelbar forlængelse af eksamensperioden.
 § 22.  Seminariet udsteder bevis for gennemført  

 uddannelse og bestået eksamen med redegørelse for dens faglige sammensætning,  

 herunder eventuel særlig erhvervskompetence.
 Stk. 2.  Studerende, der forlader uddannelsen uden at  

 have bestået den tilhørende eksamen, har ret til at få attestation for  

 beståede prøver.
 Stk. 3.  Samlet bevis for uddannelse til  

 håndarbejdslærer, der er gennemført ved flere uddannelsesinstitutioner,  

 udstedes af et håndarbejdsseminarium.
 § 23.  Uddannelsen giver ret til betegnelsen  

 håndarbejdslærer.
Særlige bestemmelser § 24.  Ved Seminariet for Hverdagskunst, Kerteminde,  

 og ved Skals Håndarbejdsseminarium, er der mulighed for at afslutte 1. og 2.  

 del af uddannelsen på anden måde end med eksamen og i stedet for bevis i  

 henhold til § 22 for gennemført uddannelse og bestået eksamen at få udstedt  

 et uddannelsesbevis.
 Stk. 2.  Bestemmelsen i § 25, stk. 2, nr. 6, gælder ikke  

 for de institutioner, der er nævnt i stk. 1.
 Stk. 3.  Det fastsættes i studieordningen, hvordan de  

 kvalifikationer, den studerende har erhvervet, i stedet dokumenteres.
Studieordning, merit og forsøg § 25.  De nærmere regler om uddannelsen fastsættes  

 inden for bekendtgørelsens rammer i en studieordning.
Studieordningen  

 fastlægges af bestyrelsen efter forslag fra rektor.
Studieordningen og  

 ændringer heri indsendes til Undervisningsministeriet, der påser, at den er i  

 overensstemmelse med gældende retsregler.
 Stk. 2.  Studieordningen skal indeholde bestemmelser om:
 Stk. 3.  Studieordningen kan indeholde hjemmel for  

 seminariet til at dispensere fra regler i studieordningen, der alene er  

 fastsat af seminariet.
 Stk. 4.  Studieordningen og væsentlige ændringer heri  

 træder i kraft ved et studieårs begyndelse.
 Stk. 5.  Studieordningen og ændringer heri sendes til  

 andre håndarbejdsseminarier, til praktiksteder og til censorerne til  

 orientering.
 § 26.  Uddannelseselementer eller dele heraf bestået  

 ved et seminarium ækvivalerer uddannelseselementer eller dele heraf bestået  

 ved et andet seminarium.
 Stk. 2.  Seminariet kan i hvert enkelt tilfælde eller  

 ved almindelige bestemmelser godkende, at gennemførte/beståede  

 uddannelseselementer eller dele heraf fra en dansk eller udenlandsk  

 uddannelsesinstitution træder i stedet for uddannelseselementer eller dele  

 heraf, der er omfattet af denne bekendtgørelse.
Stk. 3.  Ved godkendelse efter stk. 2 anses  

 uddannelseselementet eller dele heraf for gennemført, hvis det er bestået  

 enten efter bestemmelserne om den pågældende uddannelse eller efter denne  

 bekendtgørelse.
Bedømmelsen overføres som bestået, medmindre den træder i  

 stedet for en karakter og er givet efter samme bestemmelser som karakterer  

 givet efter denne bekendtgørelse.
 § 27.  Undervisningsministeriet kan tillade afvigelser  

 fra bekendtgørelsen som led i forsøg, herunder forsøg med udvikling af andre  

 linier end dem, der er angivet i § 6. Samtidig med tilladelsen fastsættes  

 forsøgets varighed og rapporteringsform.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
§ 28.  Klage over et seminariums afgørelser i henhold  

 til denne bekendtgørelse indgives til det pågældende seminarium.
Seminariets  

 afgørelse kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klage er 2 uger fra  

 den dag, afgørelsen er meddelt den pågældende.
 Ikrafttræden m.v.
 § 29.  Bekendtgørelsen træder i kraft den 1. august  

 1995, og har virkning for studerende, der begynder på uddannelsen den 1.  

 august 1995 eller senere.
Stk. 2.  Studerende, der er begyndt på uddannelsen før  

 den 1. august 1995, kan blive omfattet af bekendtgørelsen, hvis de ønsker  

 det.
For studerende, der er begyndt på uddannelsen før den 1. august 1994, er  

 det dog en betingelse, at det enkelte seminarium samtykker heri.
 Stk. 3.  Studerende, der ikke er omfattet af denne  

 bekendtgørelse, færdiggør uddannelsen efter de hidtil gældende regler.
 § 30.  Bekendtgørelse nr. 624 af 3. september 1990 om  

 uddannelse til håndarbejdslærer, som ændret ved bekendtgørelse nr. 471 af 31.  

 maj 1994, ophæves.
