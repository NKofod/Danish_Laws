Skriftlig fremsættelse (31. marts 2004) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om arbejdsmiljø. (Gennemførelse af arbejdsmiljøreformen  

 Et godt  

 arbejdsmiljø for medarbejdere og virksomheder mv.) (Lovforslag nr.
L 221).
 Lovforslaget er en udmøntning af en aftale mellem  

 regeringen, Dansk Folkeparti og Det Radikale Venstre om en reform af  

 arbejdsmiljøindsatsen.
 Formålet med arbejdsmiljøreformen er en helhedsorienteret  

 indsats, hvor arbejdsmiljøindsatsen nytænkes ud fra princippet om noget for  

 noget, således at virksomheder, der kan dokumentere ordentlige  

 arbejdsmiljøforhold belønnes, mens kontrolindsatsen rettes mod virksomheder  

 med  

 et dårligt arbejdsmiljø. Det hidtidige arbejdsmiljøsystem er ikke gearet til  

 at  

 sikre et godt arbejdsmiljø.
 Med denne reform styrkes rådgivningsindsatsen, og  

 Arbejdstilsynet vil fremover komme på alle virksomheder.
 Reformen søger at påvirke holdninger hos arbejdsgivere og  

 arbejdstagere, så de i den daglige indsats på virksomhederne bliver mere  

 opmærksomme på arbejdsmiljøet og motiveres til at gøre, hvad de kan for at  

 sikre et godt arbejdsmiljø.
 De væsentligste elementer i dette lovforslag er:
1. Screening af alle virksomheder Samtlige danske virksomheder vil få et uanmeldt  

 screeningsbesøg fra Arbejdstilsynet.
Formålet med screeningsbesøget er at  

 afklare, om virksomhederne har behov for et egentligt tilsyn, hvor  

 arbejdsmiljøet ses efter i sømmene.
 Med screeningen tages der udgangspunkt i den enkelte  

 virksomheds arbejdsmiljø. For det er arbejdsmiljøets tilstand ude på de  

 enkelte  

 arbejdspladser, der har betydning for medarbejdernes sikkerhed og sundhed.
Screeningen er en nyskabelse i arbejdsmiljøindsatsen og et  

 effektivt prioriteringsredskab.
Med reformforslagets ekstra  

 ressourcetilførsel  

 vil det tage 7 år for Arbejdstilsynet at screene alle virksomheder og  

 gennemføre efterfølgende tilsyn på dem.
Herefter vil virksomhederne blive  

 screenet mindst hvert tredje år.
Arbejdstilsynet vil stadig føre tilsyn med  

 virksomhederne på alle de områder, hvor der føres tilsyn i dag, typisk i  

 forbindelse med klager, undersøgelse af ulykker mv.
Virksomheder med  

 arbejdsmiljøcertifikat bliver undtaget fra screening, fordi de har vist, at  

 de  

 arbejder seriøst og målrettet med arbejdsmiljøet.
2. Rådgivningspåbud Ikke alle danske virksomheder, som er forpligtet til at  

 betale til bedriftssundhedstjeneste, bruger bedriftssundhedstjeneste.
Med  

 dette  

 lovforslag omlægges rådgivningspligten, så virksomheder, der har behov for  

 rådgivning, får pligt til at bruge rådgivning.
 Efter forslaget kan en virksomhed fremover få påbud af  

 Arbejdstilsynet om at bruge rådgivning, men virksomheden vil frit kunne vælge  

 den autoriserede rådgiver, der kan yde virksomheden den bedste rådgivning.
 Arbejdstilsynet vil kunne påbyde rådgivning i to  

 situationer:
 Dels rådgivning til løsning af et konkret  

 arbejdsmiljøproblem, dels rådgivning over en periode, hvis virksomheden  

 udover  

 materielle arbejdsmiljøproblemer har uorden i det formelle  

 arbejdsmiljøarbejde,  

 fx virksomhedens arbejdspladsvurdering eller sikkerhedsorganisation.
Dette vil sikre, at der etableres et egentligt samarbejde  

 mellem virksomheden og arbejdsmiljørådgiveren om løsning af de problemer, som  

 Arbejdstilsynet har konstateret.
Virksomheden vil således have brugspligt i  

 relation til rådgivningen.
3. Udfasning af BST-pligt Arbejdsmiljøreformen vil indebære, at pligten for visse  

 virksomheder til at oprette en bedriftssundhedstjeneste vil blive udfaset  

 over  

 en periode på fire år, frem til udgangen af år 2008.
 Arbejdstilsynet vil først screene de BST-pligtige  

 virksomheder, og det vil foregå efter princippet sidst ind - først  

 ud.  

 Pligten til at oprette BST vil ophøre for hver enkelt virksomhed samtidig  

 med,  

 at den bliver screenet.
 Har en virksomhed behov for rådgivning, vil Arbejdstilsynet  

 ved det efterfølgende tilsyn afgive påbud om, at virksomheden skal gøre brug  

 af  

 autoriseret rådgivning.
 Kombinationen af Arbejdstilsynets screening og mulighed for  

 at afgive rådgivningspåbud betyder derfor, at den nuværende pligt til at  

 oprette bedriftssundhedstjeneste bliver overflødig.
4. Autorisation af arbejdsmiljørådgivere Med forslaget etableres en ny autorisationsordning, som skal  

 sikre arbejdsmiljørådgivning af høj kvalitet.
Forslaget muliggør, at alle  

 kvalificerede rådgivere kan blive autoriserede, således at virksomhederne  

 frit  

 kan vælge den autoriserede arbejdsmiljørådgiver, der bedst kan opfylde  

 virksomhedens behov for rådgivning.
 Der er således tale om en liberalisering af  

 arbejdsmiljølovens rådgivningssystem.
 Kravene til den nye autorisationsordning vil tage  

 udgangspunkt i de krav, der i dag stilles til en bedriftssundhedstjeneste.
Bedriftssundhedstjenesterne skal autoriseres, hvis de ønsker  

 at kunne tilbyde autoriseret arbejdsmiljørådgivning.
De  

 bedriftssundhedstjenester, der i dag er godkendt vil umiddelbart opfylde  

 betingelserne herfor, og kan derfor efter ansøgning opnå en autorisation.
 Indtil de BST-pligtige virksomheder fritages for  

 BST-pligten, skal de for deres kontingentbetaling kunne modtage den  

 rådgivning  

 fra bedriftssundhedstjenesten, som de har krav på.
5. Etablering af smiley-ordning Der indføres med lovforslaget en såkaldt smiley-ordning med  

 det formål at synliggøre virksomhedernes arbejdsmiljø. En sådan ordning vil  

 motivere virksomhederne til at arbejde for en høj arbejdsmiljøstandard.
 Der etableres tre smileyer; en grøn, en gul og en rød.  

 Dertil kommer et særligt screeningssymbol, der oplyser, hvornår virksomheden  

 sidst blev screenet.
 Den grønne smiley  

 betyder, at virksomheden har opnået arbejdsmiljøcertifikat, eller på længere  

 sigt anden dokumentation for et godt arbejdsmiljø. Virksomheder med  

 arbejdsmiljøcertifikat bestemmer selv, om de ønsker at modtage en grøn  

 smiley.
 Den gule smiley  

 betyder, at virksomheden har fået et påbud eller anden afgørelse om  

 overholdelse af arbejdsmiljøloven.
 Den røde smiley  

 betyder, at virksomheden har fået påbud om rådgivning for en periode.
Forslaget vil medføre, at alle virksomheder efterhånden  

 mindst vil have registreret et screeningstidspunkt, og derudover kan  

 virksomheden have en gul eller rød smiley.
Virksomheder med  

 arbejdsmiljøcertifikat, der har en grøn smiley, vil få den grønne smiley  

 erstattet af en gul smiley, hvis virksomheden fx får et påbud.
Med smiley-ordningen vil enhver kunne gå ind på  

 Arbejdstilsynets hjemmeside og se, hvornår en bestemt virksomhed er blevet  

 screenet.
Desuden vil man kunne se, om en virksomhed har fået en smiley.
Med  

 ordningen får virksomhederne derfor et stærkt incitament til at arbejde for  

 et  

 godt arbejdsmiljø.
6. Kollektive aftaler på arbejdsmiljøområdet Med lovforslaget bliver det muligt at fastsætte regler om,  

 at arbejdsmarkedets parter via kollektive overenskomster, kan overtage  

 Arbejdstilsynets opgave med at kontrollere overholdelsen af regler i  

 arbejdsmiljølovgivningen på konkrete områder.
Baggrunden for forslaget er, at aftaler vil stimulere  

 arbejdsmarkedets parter til i højere grad at arbejde med  

 arbejdsmiljøproblemerne.
På nogle arbejdsmiljøområder kan aftaler give en  

 bedre  

 beskyttelse af arbejdstagerne, fordi kontrollen med overholdelsen af reglerne  

 forankres på den enkelte arbejdsplads.
Forslaget indebærer, at tvister om arbejdsmiljøforhold, som  

 er dækket af en kollektiv overenskomst, udelukkende vil blive behandlet i det  

 fagretlige system.
Hvis en medarbejder ikke kan få sin faglige organisation  

 til  

 at føre en sag inden for et aftalebelagt område, vil Arbejdstilsynets  

 beføjelser genindtræde.
Forslaget indebærer desuden, at Arbejdstilsynet får  

 til  

 opgave at kontrollere overholdelsen af reglerne i forhold til ansatte, som  

 ikke  

 er dækket af en kollektiv overenskomst, dvs. ansatte, som arbejder uden for  

 overenskomstens område.
7. Styrket arbejdsmiljøuddannelse Med lovforslaget bliver det muligt at etablere en særlig  

 arbejdsmiljøuddannelse for koordinatorer af sikkerheds- og sundhedsarbejdet  

 inden for bygge- og anlægsområdet.
 Endvidere vil længden af arbejdsmiljøuddannelsen kontor- og  

 administrationsområdet blive forkortet fra 37 til 30 timer, men med samme  

 grundlæggende indhold som i den nuværende arbejdsmiljøuddannelse.
 Samtidig foreslås der etableret en godkendelses- og  

 kvalitetssikringsordning for udbydere af den generelle arbejdsmiljøuddannelse  

 og udbydere af arbejdsmiljøuddannelsen for koordinatorer af sikkerheds- og  

 sundhedsarbejdet inden for bygge- og anlægsområdet.
8. Bindende forhåndsbesked Lovforslaget vil gøre det muligt at etablere en ordning,  

 hvor Arbejdstilsynet - mod gebyr - kan meddele bindende forhåndsbesked  

 vedrørende udførelsen af et planlagt, konkret arbejde, inden dette  

 påbegyndes.
Med en bindende forhåndsbesked bliver det lettere for  

 virksomhederne at indtænke arbejdsmiljøet i planlægningen, og dermed varetage  

 hensynet til de ansattes sikkerhed og sundhed.
Virksomhederne får derved  

 mulighed for at foretage holdbare arbejdsmiljøinvesteringer.
9. Inddragelse af sygefravær For at nedbringe virksomhedernes sygefravær bliver det med  

 forslaget muligt at kunne pålægge arbejdsgiveren en pligt til at lade  

 arbejdsmiljørelateret sygefravær indgå i virksomhedens arbejdsmiljøarbejde.
Selv om kun en del af det samlede sygefravær kan tilskrives  

 arbejdsmiljøforhold, er arbejdsmiljøforbedringer en af de foranstaltninger,  

 der  

 kan være med til at nedbringe sygefraværet.
De nærmere regler om  

 arbejdspladsvurdering vil ligeledes indeholde krav om, at sygefraværet skal  

 inddrages i vurderingen.
Med forslaget lægges der ikke op til at pålægge  

 arbejdsgiverne en pligt til at nedbringe sygefraværet.
Endvidere må  

 arbejdsgiveren ikke afkræve den ansatte oplysninger om helbredsforhold til  

 brug  

 for vurderingen af sygefraværet.
 Lovforslaget indeholder i øvrigt:
 Præcisering af  

 inddragelse af forebyggelse i arbejdsmiljøarbejdet.
 Kodificering af  

 praksis for anvendelsen af arbejdsgiverens objektive ansvar.
 Præcisering af  

 muligheden for at udpege private virksomheder og offentlige myndigheder til  

 at  

 gennemføre godkendelses- og kontrolopgaver.
 Bemyndigelse til at  

 udpege private virksomheder til at autorisere arbejdsmiljørådgivere.
 Bemyndigelse til at  

 fastsætte og opkræve gebyr for afgivelse af forhåndsbesked, udpegning,  

 bemyndigelse og autorisation samt godkendelse og kvalitetssikring af  

 arbejdsmiljøuddannelsen.
 Det foreslås, at forslaget træder i kraft den 1. juli 2004,  

 dog således, at visse dele af forslaget træder i kraft hhv. den 1. januar  

 2005  

 og den 1. januar 2009.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige behandling.
