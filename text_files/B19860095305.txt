 Efter § 27, stk. 3 i lov om dagpenge ved sygdom eller fødsel fastsættes:
ANMELDELSE AF SYGEFRAVÆR § 1.  En arbejdsgiver, der yder løn under en  

 lønmodtagers fravær fra arbejdet på grund af sygdom, har pligt til at anmelde  

 sygefraværet til det sociale udvalg i lønmodtagerens bopælskommune, hvis  

 fraværet strækker sig ud over arbejdsgiverperioden.
Anmeldelsen skal indgives  

 inden 1 måned efter udløbet af arbejdsgiverperioden.
Stk. 2.  Ethvert sygefravær skal anmeldes i de tilfælde,  

 hvor der ikke foreligger en arbejdsgiverperiode, fordi arbejdsgiveren er  

 fritaget efter reglerne i dagpengelovens afsnit I.
Anmeldelse skal indgives  

 inden 1 måned efter 1. fraværsdag.
 Stk. 3.  Anmeldelse indgives på en blanket, som  

 udleveres af det sociale udvalg, og underskrives af både arbejdsgiver og  

 lønmodtager.
ANMELDELSE AF REFUSIONSKRAV § 2.  En arbejdsgiver, der efter dagpengelovens § 27,  

 stk. 1 er berettiget til at få udbetalt de dagpenge, som lønmodtageren ellers  

 ville have ret til (refusion), skal anmelde sit refusionskrav til det sociale  

 udvalg i lønmodtagerens bopælskommune.
Stk. 2.  Ved anmeldelse af refusionskrav for løn under  

 fravær på grund af sygdom, der ikke er omfattet af lovens §§ 33 og 33 a, ydes  

 der kun refusion for tidsrum, der ligger indtil 6 måneder forud for  

 fremsættelsen af kravet.
Ved en lønmodtagers fortsatte fravær kan krav om  

 refusion ikke anmeldes oftere end med 1 måneds mellemrum.
Stk. 3.  Refusionskrav for løn under fravær, der er  

 omfattet af lovens §§ 33 og 33 a, skal anmeldes senest 9 måneder efter  

 fødslen eller modtagelsen af barnet.
Anmeldes kravet senere, bortfalder  

 retten til refusion.
 Stk. 4.  I tilfælde af, at anmeldelse af refusionskrav  

 sker efter udløbet af de i stk. 2-3 angivne frister, kan det sociale udvalg  

 dog udbetale refusion, når:
Stk. 5.  Anmeldelsen indgives på blanket, der udleveres  

 af det sociale udvalg.
Oplysningerne skal bekræftes af lønmodtageren.
 Stk. 6.  Der kan ses bort fra lønmodtagerens bekræftelse  

 af arbejdsgiverens oplysninger på blanketten, når ganske særlige grunde taler  

 for det, og arbejdsgiveren på anden, fyldestgørende måde dokumenterer sit  

 krav på refusion.
OVERSKYDENDE BELØB § 3.  Overstiger de dagpenge, som det sociale udvalg  

 beregner på grundlag af den dagpengegivende lønindtægt, den udbetalte løn,  

 udbetaler det sociale udvalg det overskydende beløb til lønmodtageren.
IKRAFTTRÆDELSE § 4.  Bekendtgørelsen har virkning fra den 1. januar  

 1987. For sygdomstilfælde, der indtræder før 1. april 1987, er  

 anmeldelsesfristen efter § 1, stk. 1, dog 1 uge efter udløbet af  

 arbejdsgiverperioden på 13 uger fra 1. fraværsdag.
 Stk. 2.  Samtidig ophæves Sikringsstyrelsens  

 bekendtgørelse nr. 488 af 17. oktober 1980 ændret ved bekendtgørelse nr. 25  

 af 17. januar 1983.
 Stk. 3.  Bekendtgørelsens § 2, stk. 3, har virkning for  

 tilfælde, hvor fødslen eller modtagelsen af barnet har fundet sted den 1.  

 april 1986 eller senere.
