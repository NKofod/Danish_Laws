Bekendtgørelse om ændring af  

 tonnagegrænser for fiskeskibe og fritidsfartøjer i  

 besætningsloven I medfør af § 14 i lov nr. 15 af 13. januar 1997 om skibes  

 besætning og efter samråd med Danmarks Fiskeriforening,  

 Specialarbejderforbundet i Danmark, Dansk Sejlunion, Danmarks Motorbåds  

 Union, Danmarks Tursejler-Forening, Foreningen til Langtursejladsens Fremme  

 og Søsportens Brancheforening fastsættes:
 § 1. I lov nr. 15 af 13. januar 1997 om skibes  

 besætning, som ændret ved lov nr. 902 af 16. december 1998,  

 bekendtgørelse nr. 833 af 10. november 1999 og lov nr. 1261 af 20.  

 december 2000, foretages følgende ændringer:
 1)	I § 9, stk. 1, ændres »en længde på 15 meter og derover men under 45  

 meter« til: »en længde på 15 meter og  

 derover, men under 45 meter, og fiskeskibe med et dimensionstal på 100  

 og derover, men med en længde under 45 meter«.
 2)	I § 9, stk. 3, ændres »en længde på 15 meter og derover« to steder til: »en længde på 15 meter og  

 derover og fiskeskibe med et dimensionstal på 100 og derover samt«.
 3)	I § 10, stk. 1, ændres »en bruttotonnage på 20 og derover, men under 100« til: »en skroglængde på 15 meter og derover, men under  

 24 meter«.
 4)	I § 10, stk. 2, ændres »en bruttotonnage på 100 og derover« til: »en skroglængde på 24 meter og derover«.
 5)	I § 10, stk. 3, »en  

 bruttotonnage på 20 og derover« to steder til: »en  

 skroglængde på 15 meter og derover«.
Stk. 2. Længden beregnes som 96 pct. af den totale  

 længde på en vandlinie ved 85 pct. af den mindste dybde (moulded)  

 målt fra køllinien, eller som længden fra forenden af  

 stævnen til rorstammens akse beregnet på nævnte vandlinie,  

 hvis denne længde er den største.
I skibe med styrlastighed skal  

 den vandlinie, på hvilken længden måles, være  

 parallel med konstruktionsvandlinien.
Stk. 3. Ved skroglængde forstås længden  

 overalt målt i henhold til fritidsbådsdirektivet efter den  

 relevante harmoniserede standard.
Skrog og fenderliste måles med, men  

 eksterne ror, eksterne drev og påhængsmotorer, badeplatforme,  

 bovspryd og lignende måles ikke med.
 Stk. 4. Dimensionstallet udregnes ved at multiplicere  

 længden over alt, som er afstanden i lige linie mellem det forreste  

 punkt på forstævnen til det agterste punkt på  

 agterstævnen, med den største bredde, således som disse  

 mål fremgår af skibets målebrev.
 Stk.5. Personer, der ikke er i besiddelse af  

 sønæringsbevis, og som forinden 1. februar 2000 har gjort  

 tjeneste som fører eller styrmand i skibe, der er målt under 20  

 bruttoregistertons, eller som forinden nærværende  

 bekendtgørelses ikrafttræden har gjort tjeneste i skibe under 15  

 meter med et dimensionstal på 100 eller derover, kan fortsat  

 gøre sådan tjeneste.
 § 2. Bekendtgørelsen træder i kraft  

 den 1. juli 2002.
 Stk. 2. Bekendtgørelse nr. 833 af 10. november  

 1999 om ændring af tonnagegrænser for fiskeskibe i  

 besætningsloven ophæves.
 Stk. 3. Bekendtgørelsen gælder ikke for  

 Grønland.
