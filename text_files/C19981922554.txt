 Som følge af lov nr. 1112 af 29. december 1997 om ændring af lov om social  

 bistand og lov om aktiv socialpolitik (Rådighedsvurdering) skal der etableres  

 en rådighedsstatistik for kontanthjælpsmodtagere fra 1. april 1998.
Socialministeriet fremsender hermed vedlagte informationsmateriale om  

 rådighedsstatistikken, herunder skemaer til indberetning af kommunens  

 rådighedsvurderinger.
Kommunen skal udfylde et indberetningsskema for hver  

 negativ hændelse, som AF indberetter til kommunen i forbindelse med AF´s  

 samtale-, møde- og formidlingsaktiviteter for kontanthjælpsmodtagere.  

 Skemaerne skal indsendes til Den Sociale Ankestyrelse, Analysekontoret.
Med venlig hilsen Per Kampmann Socialministeriet Økonomisk-Stat.kt. 3.Kt.
J.nr.: 5027-49 PK 23. marts 1998 Rådighedsstatistik for kontanthjælpsmodtagere.
 1. Indledning.
I følge lov nr. 1112 af 29. december 1997 om ændring af lov om social  

 bistand og lov om aktiv socialpolitik (Rådighedsvurdering) skal kommunerne  

 sørge for, at kontanthjælpsmodtagere, som får hjælp alene på grund af  

 ledighed, bliver tilmeldt AF med henblik på formidling af arbejde.
Kommunerne  

 skal endvidere sørge for, at kontanthjælpsmodtagere afmeldes AF, når  

 kontanthjælpen ophører eller når kontanthjælpsmodtagere af andre grunde ikke  

 længere skal være tilmeldt AF.
De nye regler træder i kraft den 1. april  

 1998.
 Socialministeriet har i et brev af 4. marts 1998 til samtlige kommuner  

 udsendt Arbejds- og Socialministeriets vejledning om til- og afmelding af  

 kontanthjælpsmodtagere på AF samt udveksling af informationer mellem AF og  

 kommunerne.
Med lovændringen er det blevet præciseret, at kommunerne har pligt til at  

 foretage en vurdering af om en kontanthjælpsmodtager, der afslår et formidlet  

 arbejde eller udebliver fra en kontaktdato eller en formidlingssamtale på AF,  

 fortsat opfylder betingelserne for at modtage hjælp ved at udnytte sine  

 arbejdsmuligheder.
Det vil sige, at kommunerne i forlængelse af disse  

 såkaldte negative hændelser i forbindelse med AF´s aktiviteter skal foretage  

 en rådighedsvurdering af de pågældende kontanthjælpsmodtagere.
I tilknytning til disse rådighedsvurderinger skal der etableres en  

 rådighedsstatistik, der kan give en forbedret belysning af forholdene for de  

 kontanthjælpsmodtagere, der modtager hjælp på grund af ledighed.  

 Rådighedsstatistikken skal ses som et led i den samlede indsats for at sikre,  

 at kontanthjælpsmodtagere, der alene har ledighed som problem, står til  

 rådighed for arbejdsmarkedet og for formidling af arbejde.
Den nye  

 rådighedsstatistik for kontanthjælpsmodtagere etableres pr. 1. april 1998.
 2. Rådighedsstatistik.
 Rådighedsstatistikken skal bygge på dels AF´s indberetninger til  

 kommunerne om de negative hændelser i forbindelse med AF´s samtale- og  

 formidlingsaktiviteter og dels på kommunernes rådighedsvurderinger af  

 kontanthjælpsmodtagere som følge af AF´s indberetninger.
Rådighedsstatistikken omfatter kun indberetninger fra AF til kommunerne om  

 negative hændelser og kommunernes tilbagemeldinger på disse indberetninger.  

 Rådighedsstatistikken omfatter ikke eventuelle negative hændelser, som  

 kommunerne får kendskab til, men som ikke er omfattet af AF´s indberetninger  

 til kommunerne.
Rådighedsstatistikken omfatter ikke de situationer, hvor  

 kommunen bliver bekendt med, at den ledige kontanthjælpsmodtager på trods af  

 kommunens anmodning har undladt at tilmelde sig AF.
Rådighedsstatistikken  

 omfatter heller ikke de tilfælde, hvor en kontanthjælpsmodtager ikke møder  

 hos en arbejdsgiver eller afslår et konkret job, som kommunen har henvist  

 til, herunder når der er tale om jobtræning med løntilskud eller andre  

 aktiveringstilbud.
 2.1. AF´s indberetninger om negative hændelser i forbindelse med  

 møder/samtaler og formidling.
AF´s indberetninger om negative hændelser omfatter dels indberetninger i  

 forbindelse med møder og samtaler på AF og dels indberetninger i forbindelse  

 med formidling af arbejde.
Bilag 1 indeholder en oversigt over de negative  

 hændelser, som AF indberetter til kommunerne.
Rådighedsstatistikken omfatter  

 kun de negative hændelser, der er nævnt i bilag 1.
 Da det er kommunen og ikke AF, der visiterer kontanthjælpsmodtagerne til  

 eventuelle aktiveringstilbud fra AF, forekommer der ikke indberetninger fra  

 AF til kommunerne om negative hændelser i forbindelse med aktiveringstilbud.
 2.2. Kommunernes rådighedsvurderinger.
 I forhold til indberetningerne om negative hændelser fra AF har kommunerne  

 pligt til at vurdere om de pågældende kontanthjælpsmodtagere fortsat opfylder  

 betingelserne for hjælpen ved at udnytte sine arbejdsmuligheder.
For hver negativ hændelse, som AF indberetter til kommunen, skal kommunen  

 udfylde et skema med resultatet af kommunens rådighedsvurdering.
Skemaerne  

 skal indsendes til Den Sociale Ankestyrelse.
Resultatet af kommunens  

 vurdering af eller afgørelse på den negative hændelse omfatter følgende  

 muligheder:
 1. Personen modtog ikke kontanthjælp på  

 hændelsestidspunktet eller på afgørelsestidspunktet og skal afmeldes AF.
 2. Kontanthjælpsmodtageren har andre problemer end  

 ledighed og skal afmeldes AF.
3. Kontanthjælpsmodtageren har ikke pligt til at stå  

 til rådighed for arbejdsmarkedet, idet pågældende opfylder sin  

 rådighedsforpligtigelse på anden måde.
Personen skal afmeldes AF.
4. Kontanthjælpsmodtageren er på vej ud af  

 kontanthjælpssystemet.
Personen skal fortsat være tilmeldt AF.
5. Den negative hændelse er forbundet med  

 undskyldelige omstændigheder eller fejl.
Kontanthjælpsmodtageren skal fortsat  

 være tilmeldt AF.
6. Kontanthjælpsmodtageren har alene ledighed som  

 problem, har fået et aktiveringstilbud og er påbegyndt dette.
Personen skal  

 fortsat være tilmeldt AF.
7. Kontanthjælpsmodtageren har alene ledighed som  

 problem, har fået et aktiveringstilbud og er påbegyndt dette.
Kontanthjælpen  

 er gjort tilbagebetalingspligtig.
Personen skal fortsat være tilmeldt AF.
8. Kontanthjælpsmodtageren har alene ledighed som  

 problem, men kommunen har ikke givet et aktiveringstilbud eller gjort hjælpen  

 tilbagebetalingspligtig.
Personen skal fortsat være tilmeldt AF.
9. Kontanthjælpsmodtageren har alene ledighed som  

 problem og har afvist et aktiveringstilbud.
Kommunen har standset  

 udbetalingen af kontanthjælp.
Personen afmeldes AF.
Skemaet, som skal anvendes af kommunerne i forbindelse med tilbagemelding  

 til Den Sociale Ankestyrelse om hver enkelt negativ hændelse, som er blevet  

 indberettet fra AF til kommunerne, er vedlagt i 5 eksemplarer.
Den Sociale  

 Ankestyrelse vil snarest muligt sende yderligere eksemplarer af skemaet til  

 kommunen.
Indtil da anmodes kommunen om at kopiere skemaet i det omfang, det  

 bliver nødvendigt.
I tilknytning til skemaet er der udarbejdet en vejledning,  

 som bl.a. nærmere beskriver indholdet i hvert af de ovenstående punkter.
 3. Indberetninger til Den Sociale Ankestyrelse.
 3.1. Indberetninger fra Arbejdsmarkedsstyrelsen.
Arbejdsmarkedsstyrelsen sender hvert kvartal til Den Sociale Ankestyrelse  

 et udtræk med de underretninger om negative hændelser, som AF har registreret  

 i kvartalet.
Udtrækket skal indeholde kontanthjælpsmodtagerens cpr.nr.,  

 hændelsestype, hændelsesdato og kommunenavn eller kommunenummer.
Arbejdsmarkedsstyrelsen sender desuden hvert kvartal til Den Sociale  

 Ankestyrelse en opgørelse over AF´s samlede aktiviteter vedrørende  

 kontanthjælpsmodtagere i kvartalet.
Opgørelsen skal - fordelt på kommuner -  

 omfatte antallet af samtaler/møder, formidlingssamtaler og henvisninger til  

 arbejdsgivere om et konkret job.
Disse opgørelser skal anvendes til at sætte  

 de negative hændelser i relation til de samlede aktiviteter for  

 kontanthjælpsmodtagere.
 3.2. Indberetninger fra kommunerne.
 Fra 1. april 1998 skal kommunen udfylde et skema for hver negativ  

 hændelse, som AF indberetter til kommunen i forbindelse med AF´s samtale-,  

 møde- og formidlingsaktiviteter for kontanthjælpsmodtagere.
 Skemaerne udfyldes i takt med, at de enkelte sager afsluttes, dvs. efter  

 at kommunen har vurderet de indberettede hændelser, har foretaget en  

 rådighedsvurdering efter bistandslovens § 40 b (lov om aktiv socialpolitik §  

 13, stk. 1 fra 1. juli 1998) og har truffet afgørelse om iværksættelse af  

 eventuelle sanktioner.
En sag/rådighedsvurdering betragtes som afsluttet, når kommunen - har afmeldt den pågældende kontanthjælpsmodtager til AF, jf. nr.1-3  

 under afsnit 2.2.
 - har konstateret, at kontanthjælpsmodtageren er på vej ud af  

 kontanthjælpssystemet, jf. nr. 4 under afsnit 2.2.
 - har vurderet at kontanthjælpsmodtageren fortsat skal være tilmeldt AF og  

 at det ikke har været nødvendigt at foretage en nærmere rådighedsvurdering,  

 jf. nr. 5 under afsnit 2.2.
 - har foretaget en nærmere rådighedsvurdering og den pågældende  

 kontanthjælpsmodtager er påbegyndt et aktiveringstilbud, jf. nr. 6 og 7 under  

 afsnit 2.2.
 - har foretaget en nærmere rådighedsvurdering og besluttet ikke at give et  

 aktiveringstilbud eller gøre hjælpen tilbagebetalingspligtig, jf. nr. 8 under  

 afsnit 2.2.
 - har foretaget en nærmere rådighedsvurdering og den pågældende  

 kontanthjælpsmodtagere har afvist et aktiveringstilbud eller er udeblevet fra  

 tilbuddet 1. dag uden grund, jf. nr. 9 under afsnit 2.2.
 Udover resultatet af kommunens rådighedsvurdering skal kommunen på skemaet  

 give oplysninger om kontanthjælpsmodtagerens cpr.nr., hændelsesdato,  

 afgørelsesdato og om kontanthjælpsmodtageren var aktiveret eller ej på  

 hændelsesdatoen, jf. det vedlagte indberetningsskema.
Indberetningsskemaerne om kommunens rådighedsvurderinger vedrørende alle  

 negative hændelser i et kvartal skal indsendes til Den Sociale Ankestyrelse,  

 Analysekontoret, senest inden udgangen af måneden efter udløbet af kvartalet.  

 Skemaerne kan dog indsendes løbende til Ankestyrelsen, f.eks. en gang om  

 måneden.
Sager, der undtagelsesvis først afgøres mere end en måned efter  

 kvartalets udløb, indsendes når sagen er afsluttet, men vil ikke indgå i den  

 pågældende kvartalsstatistik.
Disse sager vil indgå i den efterfølgende  

 årsstatistik.
 Rådighedsstatistikken etableres pr. 1. april 1998, og det første kvartal  

 den omfatter er således 2. kvartal 1998. Første gang kommunen skal indsende  

 skemaer til Den Sociale Ankestyrelse er senest den 31. juli 1998 omfattende  

 de negative hændelser, som har fundet sted i perioden fra 1. april til 30.  

 juni 1998.
 4. Publicering af rådighedsstatistikken.
 Den Sociale Ankestyrelse udarbejder en kvartalsvis rådighedsstatistik for  

 kontanthjælpsmodtagere på grundlag af dels indberetningerne fra AF til  

 kommunerne om negative hændelser i forbindelse med AF´s samtale- og  

 formidlingsaktiviteter og dels på grundlag af kommunernes tilbagemeldinger om  

 resultaterne af deres rådighedsvurderinger som følge af AF´s indberetninger.
Kvartalsstatistikken vil bl.a. indeholde opgørelser over antallet af  

 negative hændelser fordelt på hændelsestyper sat i relation til AF´s samlede  

 samtale- og formidlingsaktiviteter for kontanthjælpsmodtagere i kvartalet.  

 Statistikken vil endvidere indeholde opgørelser over antallet af  

 tilbagemeldinger fra kommunerne fordelt på hændelsestyper og på de  

 forskellige resultater af kommunernes rådighedsvurderinger.
På tilsvarende  

 måde skal der udgives en årsstatistik, som desuden vil komme til at indeholde  

 kommunefordelte opgørelser.
Den Sociale Ankestyrelse udsender disse  

 rådighedsstatistikker til samtlige kommuner m.fl.
 BILAG 1.
 AF´s indberetninger om negative hændelser til kommunerne.
 AF´s indberetninger om negative hændelser i forbindelse med samtaler og  

 møder omfatter følgende med angivelse af de kontaktkoder, AF anvender:
 1. Kontanthjælpsmodtageren har ikke kontaktet AF på  

 den kontaktdato, der er anført på kontaktkortet (ingen kontaktkode).
 2. Kontanthjælpsmodtageren er udeblevet fra en  

 vejledningssamtale (kontaktkode P40).
 3. Kontanthjælpsmodtageren er udeblevet fra et  

 informationsmøde. (kontaktkode E40).
 4. Kontanthjælpsmodtageren er udeblevet fra en  

 grundregistreringssamtale (kontaktkode G40).
 5. Kontanthjælpsmodtageren er udeblevet fra anden  

 samtale på AF (kontaktkode I40).
 AF´s indberetninger om negative hændelser i forbindelse med  

 formidlingsaktiviteter omfatter følgende med angivelse af de  

 formidlingsudfaldskoder, som AF anvender:
 1. Kontanthjælpsmodtageren er ikke mødt til en  

 formidlingssamtale på AF om et konkret job (kode 3).
 2. Kontanthjælpsmodtageren er ikke mødt hos  

 arbejdsgiveren til en ansættelsessamtale eller har ikke kontaktet  

 arbejdsgiveren (kode 4).
 3. Kontanthjælpsmodtageren ønskede ikke jobbet (kode  

 6), hvilket omfatter følgende hændelser:
 - Kontanthjælpsmodtageren melder afbud til en formidlingssamtale på AF om  

 et konkret job, uanset begrundelsen for afbuddet, medmindre AF accepterer et  

 andet mødetidspunkt.
 - Kontanthjælpsmodtageren melder afbud til en jobsamtale hos  

 arbejdsgiveren, uanset begrundelsen for afbuddet.
 - Kontanthjælpsmodtageren afslår at overtage et konkret job overfor AF  

 eller arbejdsgiveren uanset begrundelsen for afslaget.
 - Kontanthjælpsmodtageren reagerer overfor AF eller arbejdsgiveren på en  

 måde, som må sidestilles med et afslag på at overtage et konkret job.
 - Kontanthjælpsmodtageren har en fremtoning, opførsel eller adfærd i  

 forbindelse med et konkret job, der efter AF´s vurdering gør det tvivlsomt,  

 om pågældende står til rådighed for arbejdsmarkedet.
I forbindelse med anvendelsen af kode 6 skal AF udfylde et fritekstfelt,  

 hvor hændelsen nærmere beskrives.
Denne beskrivelse skal medsendes til  

 kommunen.
- - - - - - - Den Sociale Ankestyrelse Amaliegade 25 Telefon 33 15 64 01 Analysekontoret Postboks 3042 Telefax 33 14 00 60 1021 København K Rådighedsstatistik for kontanthjælpsmodtagere.
 Indberetning af kommunale rådighedsvurderinger efter bistandslovens § 40b  

 (lov om aktiv socialpolitik § 13, stk. 1) på baggrund af AF´s indberetninger  

 om negative hændelser for kontanthjælpsmodtagere.
 Identifikation af afsender:
 Kommunens stempel:
Marts 1998 Den Sociale Ankestyrelse Amaliegade 25 Telefon 33 15 64 01 Analysekontoret Postboks 3042 Telefax 33 14 00 60 1021 København K Rådighedsstatistik for kontanthjælpsmodtagere.
Vejledning til udfyldelse af indberetningsskema vedrørende kommunale  

 rådighedsvurderinger efter bistandslovens § 40 b (lov om aktiv socialpolitik  

 § 13, stk. 1) på baggrund af AF´s indberetninger om negative hændelser for  

 kontanthjælpsmodtagere.
 Fra 1. april 1998 skal kommunen udfylde et skema for hver negativ  

 hændelse, som AF indberetter til kommunen i forbindelse med AF´s samtale-,  

 møde- og formidlingsaktiviteter for kontanthjælpsmodtagere.
 Skemaerne udfyldes i takt med, at de enkelte sager afsluttes, dvs. efter  

 at kommunen har vurderet de indberettede hændelser, har foretaget en  

 rådighedsvurdering efter bistandslovens § 40 b (lov om aktiv socialpolitik §  

 13, stk. 1 fra 1. juli 1998) og har truffet afgørelse om iværksættelse af  

 eventuelle sanktioner.
En sag/rådighedsvurdering betragtes som afsluttet, når kommunen - har afmeldt den pågældende kontanthjælpsmodtager til AF, jf. nr.1-3  

 under spørgsmål 5.
 - har konstateret, at kontanthjælpsmodtageren er på vej ud af  

 kontanthjælpssystemet, jf. nr. 4 under spørgsmål 5.
 - har vurderet at kontanthjælpsmodtageren fortsat skal være tilmeldt AF og  

 at det ikke har været nødvendigt at foretage en nærmere rådighedsvurdering,  

 jf. nr. 5 under spørgsmål 5.
 - har foretaget en nærmere rådighedsvurdering og den pågældende  

 kontanthjælpsmodtager er påbegyndt et aktiveringstilbud, jf. nr. 6 og 7 under  

 spørgsmål 5.
 - har foretaget en nærmere rådighedsvurdering og besluttet ikke at give et  

 aktiveringstilbud eller gøre hjælpen tilbagebetalingspligtig, jf. nr. 8 under  

 spørgsmål 5.
 - har foretaget en nærmere rådighedsvurdering og den pågældende  

 kontanthjælpsmodtagere har afvist et aktiveringstilbud eller er udeblevet fra  

 tilbuddet 1. dag uden grund, jf. nr. 9 under spørgsmål 5.
Indberetningsskemaerne om kommunens rådighedsvurderinger vedrørende alle  

 negative hændelser i et kvartal skal indsendes til Den Sociale Ankestyrelse,  

 Analysekontoret, senest inden udgangen af måneden efter udløbet af kvartalet.  

 F.eks. skal skemaer vedrørende negative hændelser i 1. kvartal i året  

 indsendes senest den 30. april.
Skemaerne kan dog indsendes løbende til  

 Ankestyrelsen, f.eks. en gang om måneden.
Sager, der undtagelsesvis først  

 afgøres mere end en måned efter kvartalets udløb, indsendes når sagen er  

 afsluttet, men vil ikke indgå i den pågældende kvartalsstatistik.
Disse sager  

 vil indgå i den efterfølgende årsstatistik.
 Rådighedsstatistikken etableres pr. 1. april 1998, og det første kvartal  

 den omfatter er således 2. kvartal 1998. Første gang kommunen skal indsende  

 skemaer til Den Sociale Ankestyrelse er senest den 31. juli 1998 omfattende  

 de negative hændelser, som har fundet sted i perioden fra 1. april til 30.  

 juni 1998.
 Vejledning til de enkelte spørgsmål.
 Spm. 1 Der anføres alle 10 cifre i kontanthjælpsmodtagerens cpr.nr.
Spm. 2 Datoen for den negative hændelse fremgår af indberetningen fra AF.  

 Hændelsesdatoen anføres med dato, måned og år.
Anfør f.eks.: dag 07, måned 04  

 og år 98 for den 7. april 1998.
Spm. 3 Her anføres datoen for kommunens afgørelse på eller vurdering af  

 den negative hændelse.
Afgørelsesdatoen anføres med dato, måned og år.
 Spm. 4 Her anføres om kontanthjælpsmodtageren var i aktivering på  

 hændelsesdatoen ved at sætte en ring om enten 1 for ja eller om 2 for nej.  

 Aktivering omfatter følgende foranstaltninger i henhold til lov om kommunal  

 aktivering og fra 1. juli 1998 i henhold til lov om aktiv socialpolitik:
- Jobtræning - Individuel jobtræning - Jobrotation - Særligt tilrettelagte uddannelsesaktiviteter - Særligt tilrettelagte aktiverende forløb - Frivillige og ulønnede aktiviteter - Voksen- og efteruddannelse - Forsøgsordninger - Vejlednings- og introduktionsprogrammer (fra 1. juli 1998) Spm. 5 Her anføres kommunens vurdering af eller afgørelse på den negative  

 hændelse ved at sætte en ring om et af tallene i den første kolonne.
I det  

 følgende beskrives de forskellige resultater af kommunens vurdering af eller  

 afgørelse på den negative hændelse, som er indeholdt i skemaet:
 1. Personen modtog ikke kontanthjælp på  

 hændelsestidspunktet eller på afgørelsestidspunktet og skal afmeldes AF.
Den pågældende person modtog ikke kontanthjælp på tidspunktet for den  

 negative hændelse og havde derfor ikke pligt til at komme til møde/samtale på  

 AF eller hos en arbejdsgiver.
Der er også tale om de tilfælde, hvor den  

 pågældende person ikke længere modtager kontanthjælp på det tidspunkt, hvor  

 kommunen behandler og træffer en afgørelse i forlængelse af indberetningen af  

 den negative hændelse fra AF.
Der kan være tale om, at kontanthjælpsmodtageren har fået ustøttet  

 arbejde, er påbegyndt en ordinær uddannelse, eller er overgået til anden  

 offentlig forsørgelse som f.eks. børnepasningsorlov, førtidspension, fleksjob  

 eller revalidering efter en erhvervsplan.
Der kan også være tale om, at  

 kontanthjælpsmodtageren er ophørt med at modtage kontanthjælp i kommunen af  

 andre grunde, som f.eks. flyttet til udlandet, indgået ægteskab, fraflyttet  

 kommunen evt. med kontanthjælp eller død.
I en række tilfælde vil kommunen  

 ikke kende årsagen til, at den pågældende ikke længere modtager kontanthjælp  

 i kommunen, men blot kunne konstatere, at den pågældende ikke længere får  

 udbetalt kontanthjælp.
 2. Kontanthjælpsmodtageren har andre problemer end  

 ledighed og skal afmeldes AF.
 Kommunen vurderer, at kontanthjælpsmodtageren har andre problemer end  

 ledighed og derfor ikke burde være tilmeldt AF, eller at  

 kontanthjælpsmodtagerens forhold har ændret sig, således at pågældende nu  

 vurderes at have andre problemer end ledighed, og derfor ikke længere skal  

 være tilmeldt AF.
3. Kontanthjælpsmodtageren har ikke pligt til at stå  

 til rådighed for arbejdsmarkedet, idet pågældende opfylder sin  

 rådighedsforpligtigelse på anden måde.
Personen skal afmeldes AF.
Kontanthjælpsmodtageren har ikke pligt til at tage imod et rimeligt tilbud  

 om arbejde eller om aktivering, idet pågældende på anden måde har opfyldt  

 betingelser om udnyttelse af sine arbejdsmuligheder efter § 40 i lov om  

 social bistand/ § 13 i lov om aktiv socialpolitik.
Der kan f.eks. være tale  

 om, at kontanthjælpsmodtageren ikke har pligt til at stå til rådighed for  

 arbejdsmarkedet på grund af sygdom, som følge af graviditet, barsel eller  

 adoption, på grund af børnepasningsproblemer eller lignende, eller som følge  

 af at kontanthjælpsmodtageren er påbegyndt et forrevalideringsforløb.
4. Kontanthjælpsmodtageren er på vej ud af  

 kontanthjælpssystemet.
Personen skal fortsat være tilmeldt AF.
Kontanthjælpsmodtageren har alene ledighed som problem, og kommunen  

 vurderer, at der ikke har været undskyldelige omstændigheder eller fejl i  

 forbindelse med indberetningen af den negative hændelse.
Kommunen er  

 imidlertid bekendt med, at den pågældende person i løbet af en kort periode  

 vil ophøre med at modtage kontanthjælp som følge af påbegyndelse af ustøttet  

 arbejde, ordinær uddannelse osv., jf. under pkt. 1. Kommunen vurderer, at det  

 ikke vil være muligt eller hensigtsmæssigt at gøre kontanthjælpen  

 tilbagebetalingspligtig eller give et aktiveringstilbud.
 Kontanthjælpsmodtageren skal fortsat være tilmeldt AF, dog kun i en kort  

 periode indtil den pågældende ophører med at modtage kontanthjælp.
5. Den negative hændelse er forbundet med  

 undskyldelige omstændigheder eller fejl.
Kontanthjælpsmodtageren skal fortsat  

 være tilmeldt AF.
Den negative hændelse, som er blevet indberetter fra AF, er forbundet med  

 undskyldelige omstændigheder, som medfører, at kommunen vurdere, at det ikke  

 er nødvendigt at foretage en nærmere rådighedsvurdering af  

 kontanthjælpsmodtageren.
Der kan f.eks. være tale om, at  

 kontanthjælpsmodtageren ikke eller for sent har modtaget besked om  

 samtalen/mødet på AF eller hos arbejdsgiveren, eller at  

 kontanthjælpsmodtageren ikke har pligt til at stå til rådighed på grund af  

 aktiveringsfri periode eller afholdelse af selvoptjent ferie.
Der kan endvidere være tale om, at kommunen efter en samtale med den  

 pågældende vurderer, at vedkommendes handlemåde i forbindelse med hændelsen  

 ikke kan sidestilles med et afslag, eller at der reelt ikke er tale om en  

 negativ hændelse.
Endelig kan der være tale om, at indberetningen skyldes  

 administrative fejl hos AF eller andre fejl.
 Kontanthjælpsmodtageren har alene ledighed som problem og skal fortsat  

 være tilmeldt AF.
6. Kontanthjælpsmodtageren har alene ledighed som  

 problem, har fået et aktiveringstilbud og er påbegyndt dette.
Personen skal  

 fortsat være tilmeldt AF.
Kontanthjælpsmodtageren har alene ledighed som problem, og kommunen  

 vurderer, at der ikke har været undskyldelige omstændigheder eller fejl i  

 forbindelse med indberetningen af den negative hændelse.
Kommunen har  

 foretaget en nærmere rådighedsvurdering, som har resulteret i, at kommunen  

 har givet den pågældende et aktiveringstilbud, som vedkommende har påbegyndt.  

 For kontanthjælpsmodtagere, der er i aktivering på hændelsestidspunktet, har  

 kommunen fundet det relevant og hensigtsmæssigt at give et andet  

 aktiveringstilbud.
7. Kontanthjælpsmodtageren har alene ledighed som  

 problem, har fået et aktiveringstilbud og er påbegyndt dette.
Kontanthjælpen  

 er gjort tilbagebetalingspligtig.
Personen skal fortsat være tilmeldt AF.
Kontanthjælpsmodtageren har alene ledighed som problem, og kommunen  

 vurderer, at der ikke har været undskyldelige omstændigheder eller fejl i  

 forbindelse med indberetningen af den negative hændelse.
Kommunen har  

 foretaget en nærmere rådighedsvurdering, som har resulteret i, at kommunen  

 har givet den pågældende et aktiveringstilbud, som vedkommende har påbegyndt.  

 For kontanthjælpsmodtagere, der er i aktivering på hændelsestidspunktet, har  

 kommunen fundet det relevant og hensigtsmæssigt at give et andet  

 aktiveringstilbud.
Derudover har kommunen besluttet, at den negative hændelse  

 har en sådan karakter, at kontanthjælpen er blevet gjort  

 tilbagebetalingspligtig i perioden fra den negative hændelse til  

 påbegyndelsen af aktiveringstilbuddet.
8. Kontanthjælpsmodtageren har alene ledighed som  

 problem, men kommunen har ikke givet et aktiveringstilbud eller gjort hjælpen  

 tilbagebetalingspligtig.
Personen skal fortsat være tilmeldt AF.
Kontanthjælpsmodtageren har alene ledighed som problem, og kommunen  

 vurderer, at der ikke har været undskyldelige omstændigheder eller fejl i  

 forbindelse med indberetningen af den negative hændelse.
Kommunen har  

 foretaget en nærmere rådighedsvurdering, som imidlertid har resulteret i, at  

 kommunen ikke har fundet det muligt eller hensigtsmæssigt at give vedkommende  

 et aktiveringstilbud eller gøre hjælpen tilbagebetalingspligtig.
 Der kan f.eks. være tale om, at kontanthjælpsmodtageren allerede er i  

 aktivering, og kommunen ikke har været i stand til at give et andet  

 aktiveringstilbud.
9. Kontanthjælpsmodtageren har alene ledighed som  

 problem og har afvist et aktiveringstilbud.
Kommunen har standset  

 udbetalingen af kontanthjælp.
Personen afmeldes AF.
Kontanthjælpsmodtageren har alene ledighed som problem, og kommunen  

 vurderer, at der ikke har været undskyldelige omstændigheder eller fejl i  

 forbindelse med indberetningen af den negative hændelse.
Kommunen har  

 foretaget en nærmere rådighedsvurdering, som har resulteret i, at kommunen  

 har givet kontanthjælpsmodtageren et aktiveringstilbud/ et andet  

 aktiveringstilbud, som pågældende har afvist eller er udeblevet fra.
Kommunen  

 har derfor besluttet at standse udbetalingen af kontanthjælpen.
