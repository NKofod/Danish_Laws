Fremsat den 25. oktober 2000 af  

 erhvervsministeren (Pia Gjellerup) Forslag til lov om ændring af lov om  

 VækstFonden og ligningsloven (Udvidelse af VækstFondens muligheder for at yde  

 medfinansiering til enkeltvirksomheder og udviklingsselskaber og visse  

 muligheder for at yde medfinansiering til virksomheder der ikke er små  

 og mellemstore) § 1 I lov om VækstFonden, jf. lovbekendtgørelse nr. 672 af 11.  

 juli 2000, foretages følgende ændringer:
 1. § 1, stk. 1, affattes således:
» 2. I § 2, stk. 1, indsættes efter »medfinansiering af«: »især«.
 3. § 2, stk. 2, affattes således:
» 4. § 2, stk. 3, affattes således:
» 5. I § 2, stk. 6, ændres to steder »projekter« til: »udviklingsaktiviteter«, og i  

2. pkt. udgår: »ved kapitalindskud  

 eller garanti«.
 6. § 2, stk. 7, affattes således:
» a)	tilskud b)	lån, med forskellige former for  

 tilbagebetalingsvilkår, c)	kapitalindskud, herunder erhvervelse af aktier, d)	garantier, og e)	andre lignende finansieringsinstrumenter, hvorom erhvervsministeren  

 fastsætter nærmere bestemmelser efter forslag fra  

 VækstFonden.«.
 7. § 2, stk. 9, affattes således:
» 8. I § 2, stk. 10, indsættes efter 2. pkt.:
» 9. I § 2 indsættes efter stk. 10, som nyt  

stk. 11:
» 10. § 3, stk. 2, 1. pkt., affattes således:
» 11. § 3, stk. 7, affattes således:
» 12. § 4 a affattes således:
» § 2 I lov om påligningen af indkomstskat til staten (ligningsloven), jf.  

 lovbekendtgørelse nr. 775 af 16. august 2000, foretages  

 følgende ændring:
 1. § 7 D affattes således:
» § 3 1. Erhvervsministeren fastsætter tidspunktet for lovens  

 ikrafttræden.
Bemærkninger til lovforslaget Almindelige bemærkninger Baggrund VækstFonden i kort træk I december 1991 vedtog Folketinget den første lov  

 om VækstFonden (lov nr. 937 af 27. december 1991 om Dansk  

 Erhvervsudviklingsfond). Herefter blev fonden etableret i 1992 med en  

 grundkapital på 2 mia. kr. og har siden ydet medfinansiering for ca.  

 2,2 mia. kr. til mere end 1.000 perspektivrige projekter i navnlig små  

 danske virksomheder.
Den del af fondens grundkapital, der ikke er anvendt til  

 medfinansiering er i dag hovedsagelig anbragt i obligationer.
Fondens tab og  

 hensættelser kan opgøres til ca. 1,4 mia. kr.
VækstFonden  

 har i dag stadig en egenkapital på ca. 2 mia. kr.
Baggrunden for lovforslaget VækstFondens aktiviteter er ikke blevet mindre  

 betydningsfulde, siden fonden blev stiftet.
Tværtimod er innovation,  

 forskning og udvikling i de senere år blevet endnu vigtigere for  

 erhvervslivets konkurrenceevne.
Den nuværende teknologiske udvikling  

 tåler sammenligning med de helt store teknologispring igangsat af hhv.  

 dampmaskinen og elektriciteten.
Denne IT-drevne teknologiudvikling bliver  

 ofte beskrevet under overskriften den ny økonomi.
Et særligt  

 karakteristikum ved den nye økonomi er, at levetiden for nye produkter  

 er meget kort.
Det gælder for stort set alle virksomheder, både  

 nye og gamle, højteknologiske og lavteknologiske.
Kun ved at  

 være på forkant med produktudvikling eller indfasning af ny  

 teknologi i produkterne eller produktionsprocesserne kan virksomhederne  

 bevare eller forbedre deres konkurrenceposition på markederne.
Et andet kendetegn ved den ny økonomi er  

 betydningen af viden.
Betydningen af forskning og udvikling   den aktivitet,  

 der frembringer ny viden og dermed nye produkter og/eller processer   for  

 virksomhederne og dermed samfundet generelt er steget voldsomt gennem de  

 seneste 10-15 år.
Dette afspejler sig bl.a. i  

 værdiansættelsen af immaterielle aktiver, der ofte overstiger  

 værdien af det faste kapitalanlæg med mange hundrede pct.
Der  

 sker endvidere en hastig udviskning af grænserne mellem produkter og  

 serviceydelser, og i fremtiden vil det være næsten umuligt at  

 foretage en meningsfuld adskillelse af disse begreber.
Produktionen af viden og vidensservice er således  

 altafgørende for de danske virksomheder og hermed for samfundet i de  

 kommende år, ligesom hurtig spredning af ny teknologi til alle dele af  

 erhvervslivet er helt centralt for, at Danmark kan bestyrke sin position  

 blandt de velstående lande i verden.
Dette gør  

 rammebetingelserne for viden- og teknologispredning samt innovation til  

 særligt væsentlige fokusområder i  

 erhvervsfremmebestræbelserne.
Der stilles derfor store krav til  

 fleksibiliteten i erhvervspolitikken, ikke mindst til innovationssystemet og  

 dermed til VækstFonden.
Den rolle, som VækstFonden skal udfylde i  

 innovationssystemet, samt de instrumenter, som udgør fondens  

 produktportefølje, vil derfor hele tiden forandres.
VækstFonden  

 må   på samme måde som de virksomheder, der udgør  

 dens  kundegrundlag    løbende tilpasse sine produkter og om  

 nødvendigt sit fokus.
Det kræver bl.a. en proaktiv organisation  

 og analytisk kapacitet på det erhvervsøkonomiske  

 område.
Løbende omstilling fordrer en høj grad af  

 handlefrihed.
Hvis der skal gennemføres lovændringer, hver gang  

 et produkt skal tilpasses eller en ny aktivitet skal igangsættes, vil  

 VækstFonden ofte komme til at halte bagefter udviklingen.
I de seneste år er der gennemført adskillige  

 tidskrævende lovændringer med henblik på at tilpasse  

 produktporteføljen til de skiftende erhvervsøkonomiske  

 omstændigheder og forhold, som fonden opererer under1) . Resultatet har været, at  

 VækstFonden   til skade for sig selv og potentielle kunder  

 først sent er kommet i gang med at tilbyde nye produkter.
Det er  

 derfor centralt, at VækstFonden får mulighed for at operere  

 hurtigere, smidigere og endnu mere effektivt i fremtiden.
Set i ovennævnte perspektiv er VækstFondens  

 formål at skabe samfundsøkonomiske gevinster ved øget  

 forskning, innovation og fornyelse i erhvervslivet.
Et særligt  

 karakteristikum ved den viden, der udspringer af disse aktiviteter er, at den  

 også kan anvendes af andre og i andre sammenhænge, de  

 såkaldte samfundsøkonomiske gevinster.
VækstFonden kan  

 bidrage til at skabe sådanne gevinster ved at medfinansiere forskning,  

 innovation og fornyelse i den enkelte virksomhed eller medfinansiere  

 udvikling af markeder, der formidler kapital og kompetencer til innovative  

 virksomheder.
Høje tab og faldende  

 egenkapitalbeholdning VækstFonden har fra starten hensat mere end 60  

 pct. af sit udlån til tab, og de faktiske tab afviger ikke  

 væsentligt herfra.
Dette forhold afspejler, at VækstFonden   i  

 overensstemmelse med sit lovbestemte formål   kun medfinansierer  

 særligt risikobetonede projekter, og udgør isoleret set ikke et  

 problem for fondens fremtidige virke.
Derimod er det problematisk, at  

 VækstFondens medfinansiering i overvejende grad sker i form af  

 lån, som afskrives, hvis projektet ikke kommercialiseres.  

 VækstFonden har således først i de seneste år haft  

 mulighed for at yde lån, hvor fonden tager del i projekternes  

 omsætning eller indtjening, hvilket betyder, at VækstFondens  

nettotab kun ligger marginalt lavere end bruttotabene.
Ved  

 nettotab forstås afskrivninger tillagt værdien af de  

 igangværende forretninger og ved bruttotab forstås afskrivninger.
Kombineret med et forholdsvis lavt nominelt afkast  

 på grundkapitalen, der primært har været placeret i  

 obligationer, har de store nettotab samt en øget udlånsvolumen  

 medført, at VækstFondens egenkapitalbeholdning i  

 øjeblikket er for nedadgående.
I de kommende år vil denne  

 tendens forstærkes yderligere med mindre aktivitetsniveauet reduceres  

 betydeligt eller aktivitetsformerne ændres, så det samlede  

 nettotab mindskes.
Set i forhold til tabsprocenterne for tilsvarende  

 offentlige institutioner i andre lande er VækstFondens nettotab meget  

 store2) . Sådanne store tab kan  

 dog forsvares, såfremt det samfundsøkonomiske afkast ved de  

 afledte aktiviteter er af tilsvarende størrelse.
Imidlertid peger  

 analyser fra en række OECD-lande på, at de  

 samfundsøkonomiske effekter af forskning, udvikling og innovation  

 typisk ikke ligger væsentligt højere end 50 pct. af  

 investeringen.
Erfaringer fra udlandet Lande, vi normalt sammenligner os med   i denne  

 sammenhæng Tyskland, Sverige, Finland, Norge og USA   har op igennem  

 90'erne taget en lang række initiativer for at fremme finansieringen af  

 innovative start-ups og forsknings- og udviklingsprojekter i mindre  

 virksomheder.
Fælles for de udenlandske initiativer er, at indsatsen er  

 markant, større og væsentligt anderledes end i Danmark.
Det er  

 således fælles for disse lande, at VækstFondens  

 søsterorganisationer meget målbevidst går efter at fremme  

 tilgangen af venturekapital gennem kapitalindskud i ventureselskaber samt via  

 direkte offentlig/private kapitalindskud i enkeltvirksomheder (primært  

 i nystartede virksomheder   det såkaldte seed-segment). Derimod er  

 ordninger svarende til VækstFondens projektlån ikke udbredt, og  

 der er generelt en trend væk fra sådanne lånetyper.
Den  

 internationale udvikling går således fra direkte  soft loans  

  over mod egenkapitalfinansiering og indirekte finansiering af  

 venturevirksomhed, hvor den offentlige finansiering opnår en  

 såkaldt multiplikatoreffekt på omfanget af de private  

 investeringer.
Baggrunden for udviklingen i vores nabolande er en  

 stigende erkendelse samt forståelse af, at markedet for venturekapital  

 er en af de afgørende faktorer for, at det innovative potentiale i  

 erhvervslivet udnyttes.
USA har vist, at et aktivt og velfungerende  

 venturemarked bakket op af en langvarig erhvervspolitisk indsats kan  

 være med til at skabe værditilvækst i et historisk set  

 højt tempo.
De offentligt støttede amerikanske  

 ventureprogrammer stammer helt tilbage fra 1950'erne.
Lande som Tyskland,  

 Finland og Sverige har også gjort store fremskridt på  

 området.
Vore nabolande har således erkendt, at  

 venturekapital er en effektiv måde at fremme innovationsindsatsen i det  

 private erhvervsliv på.
Flere internationale undersøgelser har  

 vist, at virksomheder, der bliver finansieret ved venturekapital, ikke bare  

 har større overlevelsesevne, men også er bedre til at innovere  

 og skabe arbejdspladser end andre virksomheder.
Endvidere viser nye analyser,  

 at et aktiebaseret finansieringssystem, hvor venturekapital samt fleksibel og  

 nem adgang til at foretage børsintroduktioner spiller en stor rolle,  

 har været en af de vigtigste faktorer   hvis ikke den vigtigste   for  

 den særligt stærke økonomiske udvikling og  

 værditilvækst, som den amerikanske økonomi har oplevet i  

 det seneste årti.
 Offentlig innovationsfremme gennem medfinansiering af  

 privat venturekapital har endvidere den klare fordel, at de succesfulde  

 projekter giver et afkast til institutionen, som betyder, at der  

 efterfølgende er flere midler til rådighed for nye projekter og  

 initiativer.
Brugen af venturekapital relaterer sig ikke udelukkende  

 til nystartede højteknologiske virksomheder.
Indsatsen for at fremme  

 mindre højteknologiske innovation i eksisterende virksomheder kan med  

 fordel ligeledes tilrettelægges i partnerskab med private investorer og  

 rådgivere, bl.a. igennem regionale udviklingsselskaber.
VækstFondens rolle i det  

 sammenhængende innovationssystem Optimal udnyttelse af dét erhvervs- og  

 samfundsøkonomiske potentiale, som er en konsekvens af den  

 teknologiske revolution i den ny økonomi, fordrer et effektivt og  

 sammenhængende innovationssystem.
Her tænkes på, at der  

 skal være en klar sammenhæng, et godt sammenspil samt en  

 høj grad af komplementaritet mellem de forskellige instanser, der  

 medvirker i processen omkring innovationsfremme.
Det gælder lige fra  

 uddannelses- og forskningsinstitutionerne til teknologisk service og  

 rådgivning.
Sammenhængen skal bl.a. give sig udslag i, at de  

 enkelte institutioner og instanser skal være bevidste om deres egen og  

 øvrige aktørers rolle og ansvar.
Herunder vil det være  

 oplagt at etablere samarbejde på tværs af institutionerne samt at  

 indgå i partnerskab med udenlandske søsterorganisationer, for  

 derved at kunne drage nytte af et større erfaringsgrundlag i  

 bestræbelserne på at opnå  best practice  i  

 innovationsfremmebestræbelserne3) .
Dette indebærer bl.a., at forskning på  

 universiteter og højere læreranstalter, forskerparker,  

 innovationsmiljøer, erhvervsforskere, udviklingsselskaber og  

 GTS-systemet (Godkendte Teknologisk Serviceinstitutter) skal levere et  

 vigtigt bidrag til innovation.
Ligeledes er risikovillig, kompetent og  

 engageret kapital et vigtigt element for at drive processen fremad.
Det er i  

 processen med at frembringe denne kapital, at VækstFonden kan spille en  

 meget vigtig rolle.
Udvalgsarbejde om VækstFondens tilpasning til fremtidige  

 udfordringer Med henblik på at få en fremadrettet  

 løsning, som både vil kunne tilfredsstille erhvervslivets behov  

 og det samfundsmæssige ønske om at fremme innovationsindsatsen i  

 dansk erhvervsliv nedsatte erhvervsministeren i april 2000 et udvalg  

 bestående af repræsentanter for erhvervsorganisationer og  

 enkeltpersoner med erfaring i kapitalformidling.
Udvalget fik til opgave at  

 undersøge, om VækstFonden inden for det eksisterende  

 kapitalgrundlag kan bidrage yderligere til at styrke innovation og dermed  

 konkurrenceevnen i erhvervslivet.
Dette lovforslag er udarbejdet på baggrund af  

 udvalgets anbefalinger.
Udvalgets konklusioner fremgår af  

 "Sammenfatning af drøftelser i  

 VækstFondsudvalget".
 Erhvervsministeriet har udarbejdet en baggrundsrapport  

 "VækstFonden i den ny økonomi" til belysning af  

 VækstFondens hidtidige virke, udfordringerne fra den nye  

 økonomi, og erfaringen med innovationsfinansiering i andre lande.  

 Udvalget har modtaget rapporten til orientering.
 I det følgende gengives hovedpunkterne i udvalgets  

 konklusioner4) :
Det er udvalgets opfattelse, at VækstFonden i det  

 store hele har været en succes ved at have bidraget til at fremme  

 innovationsaktiviteten i dansk erhvervsliv.
Der er dog en række  

 faktorer, som peger på, at fremtiden stiller en række nye og  

 større krav til VækstFondens indsats, der fordrer  

 ændringer i lovgrundlaget.
Der er navnlig behov for 1) en mere proaktiv  

 og fleksibel indsats, der tager hensyn til forskellige og skiftende  

 erhvervsbetingelser for de danske virksomheder, 2) at løfte flere  

 opgaver i partnerskab med eksisterende private markedsdeltagere, og 3) en  

 mere udbredt anvendelse af egenkapitalinstrumentet.
Det fulde samfundsøkonomiske afkast af  

 innovationsinvesteringer sikres først, når teknologispredningen  

 har fundet vej til alle grupper af virksomheder.
Derfor har VækstFonden  

 en meget bred opgave og bør have fokus på perspektivrige  

 udviklingsaktiviteter i hele erhvervslivet.
VækstFondens aktiviteter er  

 både rettet mod de højteknologiske, videns- og  

 forskningsintensive virksomheder i opstartsfasen, højteknologiske  

 virksomheder i vækstfasen, nye og mindre teknologifokuserede  

 virksomheder og mindre teknologifokuserede virksomheder i vækst.  

 Fondens virke skal generelt afgrænses til aktiviteter, som har bred  

 anvendelse og et samfundsmæssigt afkast.
VækstFondens indsats bør afgrænses til  

 perspektivrige udviklingsaktiviteter, der vurderes at kunne få bred  

 anvendelse og samfundsmæssig værdi, men som ikke umiddelbart kan  

 realiseres på rent kommercielle vilkår.
Det er fortsat  

 VækstFondens primære formål at medvirke til at løfte  

 forretningsplaner fra ideer til modne forretningsaktiviteter i de  

 tilfælde/segmenter, hvor den private kapital ikke er til stede, eller  

 er til stede i utilstrækkeligt omfang.
Det er ikke forventningen, at VækstFonden skal have  

 tilført nye midler for at kunne opfylde en målsætning om  

 at være synlig i erhvervslivet.
Det kan dog være  

 nødvendigt at benytte mindre kapitalkrævende instrumenter i  

 visse segmenter af markedet.
I betragtning af, at VækstFondens tab kan  

 sidestilles med skattefinansierede tilskud   der giver anledning til de  

 traditionelle forvridninger i økonomien relateret til  

 skatteopkrævning   må nettotabene på ca. 60 pct. derfor  

 vurderes at ligge højt.
Da det samfundsøkonomiske afkast er  

 knyttet til innovationsaktiviteten og nettotabet er knyttet til  

 finansieringsformen, vil tilsvarende samfundsøkonomiske gevinster  

 kunne realiseres med lavere tab til følge, såfremt  

 medfinansieringsformen ændres.
Dette vil muliggøre finansiering  

 af endnu flere projekter, og hermed vil VækstFonden samlet set kunne  

 give et endnu større samfundsøkonomisk afkast.
For at VækstFonden fremover kan medfinansiere meget  

 risikofyldte projekter, er det derfor vigtigt, at fonden får  

 større andel i de få store succeser.
Det kan fx ske ved i  

 højere grad at anvende egenkapitallignende instrumenter ved store og  

 meget risikofyldte projekter.
Umiddelbart vil dette betyde, at  

 medfinansieringen bliver knyttet til virksomheden snarere end til projekter.  

 Eftersom VækstFonden primært medfinansierer aktiviteter i  

 små og helt nystartede virksomheder, er der dog typisk  

 fuldstændig sammenfald mellem projekt og virksomhed.
Dette har fx  

 været tilfældet i langt de fleste af fondens medfinansiering  

 inden for biotek de senere år.
Omfanget og karakteren af det økonomiske afkast  

 skal relateres til projektets kommercielle risiko samt til størrelsen  

 af finansieringsbehovet.
Således vil det kun være de meget  

 risikofyldte og/eller kapitalintensive projekter/virksomheder, der bør  

 have tilført egenkapital af VækstFonden.
Mindre kapitaltunge og  

 mindre risikofyldte aktiviteter bør i højere grad blive  

 finansieret ved almindelige lån eller mezzaninlån.
Hvis egenkapitalen i større udstrækning  

 bliver benyttet aktivt i VækstFondens  

 innovationsfremmebestræbelser, fx ved placering i unoterede  

 anparter/aktier i private ventureselskaber eller enkeltvirksomheder vil det  

 nødvendiggøre, at fonden omhyggeligt overvåger og  

 forholder sig til likviditetsberedskabet på både kort og langt  

 sigt.
Dette skyldes, at en aktivering af egenkapitalen betyder, at  

 beholdningen bliver væsentligt mindre likvid end tilfældet er i  

 dag.
Det er i denne sammenhæng vigtigt at understrege, at  

 VækstFonden ikke skal optræde som en konkurrent til de  

 eksisterende, private ventureselskaber, men skal løfte  

 finansieringsopgaverne i partnerskab med de private investorer.
 Det er endvidere oplagt, at VækstFonden ikke kan  

 forventes at opbygge den tekniske og fagspecifikke kompetence/viden og  

 indsigt, der er nødvendig for at kunne foretage konkrete og  

 dybtgående evalueringer af mulige investeringsobjekter.
Denne detaljerede viden ligger hos de private  

 aktører, som VækstFonden i en investeringssituation vil  

 støtte sig til.
VækstFonden bør derimod kunne foretage en  

 grundig vurdering af det pågældende ventureselskab, som  

 investeringen foretages i partnerskab med.
Fonden bør derfor opbygge  

 en dyb viden om aktørerne på det danske venturemarked, og i en  

 given investeringssituation forholde sig til den kompetenceprofil, som en  

 mulig investeringspartner er i besiddelse af.
Dette kræver bl.a., at  

 fonden har kompetencer til aktivt at sparre med de private investorer, og er  

 i stand til at gennemskue de overordnede principper og konkrete mekanismer,  

 der gøres brug af i forbindelse med egenkapitalindskud.
Med andre ord  

 skal VækstFonden ikke agere som et privat ventureselskab.
Et af de mest enkle risikokapitalinstrumenter der findes,  

 er egenkapital i form af aktier.
Som udgangspunkt ser udvalget positivt  

 på, at VækstFonden i større grad medfinansierer  

 udviklingsaktiviteter ved at tilføre egenkapital.
Dette skyldes  

 primært følgende 3 forhold:
1)	Egenkapitalfinansiering giver på enkel vis VækstFonden  

 en økonomisk andel i virksomhedernes kommercielle succes.
Hvis ikke de  

 store tab, som VækstFonden ofte vil lide, når den finansierer  

 projekter med store kommercielle risici, modsvares af større  

 gevinster, når det går godt, vil grundkapitalen på et  

 tidspunkt forsvinde.
En mere udbredt anvendelse af egenkapitalinstrumenter  

 kan på den vis styrke VækstFondens mulighed for at deltage i  

 projekter med endog meget store kommercielle risici.
2)	Egenkapitalfinansiering er velegnet til at indgå i partnerskab  

 med private aktører.
Dette skyldes, at investeringerne ofte er  

 så risikobetonede, at den private sektor udelukkende vil foretage denne  

 type investeringer, såfremt der er tale om egenkapitalindskud.
3)	Egenkapitalfinansiering i partnerskab med private investorer  

 indebærer ofte, at der tilføres værdifulde kompetencer til  

 det enkelte investeringsobjekt.
Det forøger virksomhedernes muligheder  

 for at opnå kommerciel succes og vil reducere VækstFondens  

 tab.
Det er endvidere fremført, at kunstige  

 "upside-instrumenter"   såsom fondens lån til meget  

 risikobetonede udviklingsprojekter (upside lån)   er  

 uhensigtsmæssige finansieringsformer.
Konstruktion af kunstige upside  

 elementer i forbindelse med tildeling af lån eller tilskud   som derved  

 gør det ud for fondens andel af virksomhedens kommercielle succes  

 giver specielt i forbindelse med senere kapitaltilførsler et  

 tåget billede af virksomhedens værdi, og er til stor gene for  

 private investorer.
Endvidere er administrationen heraf ganske kompliceret  

 både for virksomheden og VækstFonden.
Det er dog udvalgets opfattelse, at der bør  

 være restriktioner på VækstFondens aktiepositioner.
Navnlig  

 er det vigtigt, at positionerne ikke har karakter af aktivt ejerskab.
Der er  

 alene tale om positioner, der giver adgang til samme afkast, som tilfalder  

 ejerne.
Det er udvalgets opfattelse, at innovationsaktiviteterne i  

 nyere, mindre virksomheder, der er delvist ejet af større  

 virksomheder, de såkaldte spin-off virksomheder, ofte indebærer  

 et betydeligt samfundsøkonomisk afkast.
De er som nævnt  

 ligeledes meget risikobetonede, hvorfor de typisk har svært ved at  

 opnå finansiering fra andre end moderselskabet.
Da moderselskabet ikke  

 ønsker at stå alene med udviklingsomkostningerne   hvilket var  

 én af årsagerne til at skille aktiviteten ud   er det oplagt, at  

 VækstFonden har mulighed for at gøre en forskel ved at  

 medfinansiere sådanne spin-offs.
Innovationsaktiviteter, i andre  

 virksomheder der ikke er omfattet af den EU-retlige definition af små  

 og mellemstore virksomheder, jf.
Europa-Kommissionens henstilling af 3. april  

 1996, kan også i visse tilfælde have store samfundsmæssige  

 perspektiver, der rækker ud over de privat økonomiske fordele  

 for virksomheden5) .
En medfinansiering af spin-off virksomheder, og andre  

 virksomheder, der ikke er omfattet af den EU-retlige definition af små  

 og mellemstore virksomheder, bør kun finde sted i begrænset  

 omfang og som udgangspunkt kun som egenkapitalindskud og i partnerskab med  

 anden privat investor, som evt. fremskaffes med hjælp fra  

 VækstFonden eller i kraft af VækstFondens medfinansiering.
Herved  

 sikres, at værdiansættelsen af virksomheden sker på  

 markedsvilkår.
Da spin-off virksomheder og andre  

 virksomheder, der ikke er omfattet af den EU-retlige definition af små  

 og mellemstore virksomheder, trods alt har bedre muligheder for at opnå  

 finansiering end helt nyetablerede virksomheder, anbefaler et flertal af  

 udvalget, at der bør knyttes følgende betingelser til  

 VækstFondens medfinansiering heraf:
 1)	Aktiviteterne i spin-off virksomheden og andre virksomheder, der  

 ikke er omfattet af den EU-retlige definition af små og mellemstore  

 virksomheder, skal være forbundet med særligt positive  

 samfundsmæssige effekter.
 2)	VækstFonden kan medfinansiere spin-off virksomheder der ikke  

 er omfattet af den EU-retlige definition af små og mellemstore  

 virksomheder, hvis ingen større virksomheder hver for sig ejer mere  

 end 25 pct. af spin-off virksomheden.
3)	Uden hensyn til begrænsningen under punkt 2 kan  

 VækstFonden investere op til 5 pct. af fondens egenkapital i spin-off  

 virksomheder og andre virksomheder, der ikke er omfattet af den EU-retlige  

 definition af små og mellemstore virksomheder.
De 5 pct. opgøres  

 på det tidspunkt, hvor investeringen fortages.
 Et mindretal af udvalget, bestående af  

 Håndværksrådet, finder ikke, at der bør åbnes  

 op for, at VækstFonden kan medfinansiere virksomheder, der ligger uden  

 for den EU-retlige definition af små og mellemstore virksomheder.  

 Baggrunden herfor er dels, at VækstFonden har begrænsede  

 ressourcer og dels, at store virksomheder alt andet lige har lettere ved at  

 opnå finansiering.
Ligningsloven Der foreslås endvidere en ændring af  

 ligningsloven som følge af ændringen af lov om  

 VækstFonden.
Gældende regler I det følgende redegøres for de  

 gældende regler, som berøres af lovforslaget.
I den gældende lov er der en forholdsvis  

 præcis afgrænsning af de produkter, VækstFonden kan  

 tilbyde.
Til forprojekter kan VækstFonden alene tilbyde tilskud.
Til  

 udviklingsprojekterne kan VækstFonden yde lån, som forrentes  

 på markedsvilkår og tilbagebetales i tilfælde af kommerciel  

 succes.
Til særligt risikobetonede udviklingsprojekter kan  

 VækstFonden yde lån, hvor betalingen sker i form af en basisrente  

 og en omsætnings- eller overskudsafhængig betaling.
Til disse  

 projekter kan medfinansieringen også ydes som en kombination af  

 kapitalindskud og lån, hvor betalingen sker i form af en basisrente og  

 en omsætnings- eller overskudsafhængig betaling.
Disse former for  

 medfinansiering kan ydes til virksomheder, der er omfattet af den EU-retlige  

 definition af små og mellemstore virksomheder.
Medfinansieringen  

 kan udgøre op til 50 pct. af projektomkostningerne.
 VækstFonden kan foretage kapitalindskud i  

 innovationsfonde og udviklingsselskaber, der har til hovedformål at  

 investere i nye, små og uafhængige virksomheder.  

 VækstFondens indskud kan udgøre op til 2/3 af de samlede  

 kapitalindskud, og der fastsættes en øvre grænse for  

 VækstFondens andel af afkastet.
VækstFonden kan yde garantier for evt. tab til  

 udviklingsselskaber, der tilfører kapital og kompetence til små  

 og uafhængige virksomheder.
Til udviklingsselskaber, der investerer i  

 de tidlige udviklingsfaser i små, nye og uafhængige virksomheder,  

 kan der ydes garanti i forhold til hver enkelt af udviklingsselskabets  

 investeringer.
Til udviklingsselskaber, der investerer i små og  

 uafhængige virksomheder, kan der ydes garanti for udviklingsselskabets  

 samlede aktivitet.
Lovændring Som led i at give fonden en større fleksibilitet  

 og muligheder for hurtigt at tilpasse sig ændringer i markedet  

 foreslås det, at VækstFondens medfinansiering til  

 udviklingsprojekter fremover principielt kan ydes som tilskud, lån,  

 garantier og kapitalindskud.
 Medfinansieringen kan som hidtil indeholde et  

 økonomisk støtteelement, som er inden for de grænser  

 Europa-Kommissionen i medfør af EF-traktatens  

 statsstøttebestemmelser har godkendt, at VækstFondens  

 medfinansiering ydes inden for.
Ændringen indebærer også, at  

 VækstFonden kan yde medfinansiering på markedsvilkår, dvs.,  

 hvor der ikke ydes statsstøtte i EF-traktatens forstand.
I disse  

 tilfælde vil fonden typisk indgå på vilkår, som  

 bestemmes af andre private aktører.
 De overordnede kriterier for fondens medfinansieringen  

 fastsættes i en bekendtgørelse.
Da VækstFonden i højere grad end i dag skal  

 være garant for, at nye signaler i markedet bliver opfanget,  

 foreslås det, at VækstFonden som en del af sin mere proaktive  

 rolle får til opgave at komme med forslag til de bestemmelser vedr.  

 medfinansieringen, som skal fastsættes i en bekendtgørelse, hvis  

 fonden vurderer, der er behov herfor.
Det er erhvervsministeren, der har  

 ansvaret for udstedelsen af bekendtgørelse.
Erhvervsministeren kan  

 derfor også på eget initiativ, men efter forudgående  

 drøftelse med VækstFonden udstede bestemmelser om kriterier for  

 medfinansiering.
De konkrete vilkår for medfinansieringen  

 fastsættes i en kontrakt mellem VækstFonden og den eller de  

 virksomheder, der modtager medfinansiering.
VækstFonden kan i dag udelukkende yde  

 medfinansiering til virksomheder, der er omfattet af den EU-retlige  

 definition af små og mellemstore virksomheder.
Dette har fx betydet, at  

 fonden ikke har kunnet yde støtte til perspektivrige projekter i  

 virksomheder med relativt få ansatte, blot fordi en eller flere store  

 virksomheder i fællesskab ejer mere end 25 pct. af virksomheden.
 Det foreslås, at VækstFonden skal kunne  

 medfinansiere nyere og mindre virksomheder, der er delvist ejet af  

 virksomheder, der ikke er omfattet af den EU-retlige definition af små  

 og mellem store virksomheder (de såkaldte spin-off virksomheder), hvis  

 ingen aktør, der ikke er omfattet af den EU-retlige definition af  

 små og mellemstore virksomheder, hver for sig ejer mere end 25 pct. af  

 egenkapitalen.
Uden hensyn til denne begrænsning foreslås det  

 endvidere, at fonden får mulighed for at anvende op til 5 pct. af  

 egenkapitalen til medfinansiering af spin-off virksomheder og andre  

 virksomheder, der ikke er omfattet af den EU-retlige definition af små  

 og mellemstore virksomheder i form af kapitalindskud.
Forudsætningen,  

 for at der kan ydes medfinansiering til spin-off virksomhederne og andre  

 virksomheder, der ikke er omfattet af den EU-retlige definition af små  

 og mellemstore virksomheder, er, at de aktiviteter, der medfinansieres, er  

 forbundet med særligt positive samfundsmæssige effekter.  

 Lovforslaget indebærer, at der fremover anvendes en bredere definition  

 af udviklingsselskaber.
Endvidere fastsættes der ikke i loven  

 begrænsninger på de instrumenter, VækstFonden kan anvende  

 til medfinansiering af udviklingsselskaber.
Det betyder, at VækstFonden  

 principielt kan anvende alle de angivne instrumenter (tilskud, lån,  

 garantier og kapitalindskud) til medfinansiering af udviklingsselskaber.
I  

 praksis forventes det dog, at udviklingsselskaber hovedsageligt vil blive  

 medfinansieret i form af kapitalindskud.
De overordnede kriterier for  

 medfinansieringen fastsættes i en bekendtgørelse.
Kriterierne  

 skal bl.a. udarbejdes på baggrund af Europa-Kommissionens  

 statsstøtteregler.
Det vil være op til bestyrelsen at foretage  

 en vurdering, af hvilke aktiviteter, man ønsker at medfinansiere og  

 aftale vilkårene herfor.
VækstFondens bestyrelse kan vælge  

 at yde medfinansiering på markedsvilkår eller gå ind  

 på vilkår, som betyder, at der indirekte ydes subsidier til de  

 virksomheder udviklingsselskabet investerer i.
VækstFonden har vist sig at være en  

 hensigtsmæssigt måde at fremme finansiering af  

 erhvervsudviklingsaktiviteter på.
Der foreslås derfor åbnet  

 mulighed for, at erhvervsministeren vil kunne pålægge  

 VækstFonden, at administrere erhvervsfremme initiativer inden for  

 rammerne af VækstFondsloven.
Det forudsættes, at der  

 afsættes midler hertil på finansloven.
Administrativ, statsfinansielle, erhvervsøkonomiske og  

 miljømæssige konsekvenser og forholdet til EU-retten Lovforslaget har ikke administrative og statsfinansielle  

 konsekvenser.
VækstFondens generelle mulighed for at yde  

 medfinansiering i form af kapitalindskud betyder, at fonden får  

 mulighed for at få en bedre forrentning af sin kapital end ved passiv  

 anbringelse i obligationer, samtidig med at erhvervsudviklingen  

 støttes.
Forslaget vil derfor have positive erhvervsøkonomiske  

 konsekvenser.
Der er dog så stor usikkerhed forbundet med de enkelte  

 parametre, at det ikke vil være rimeligt at give et skøn over  

 effekterne.
 VækstFondens mulighed for at anvende flere midler  

 til aktiv medfinansiering af risikobetonede udviklingsprojekter  

 indebærer også en mulighed for, at fonden kan medfinansiere flere  

 udviklingsaktiviteter inden for miljø- og energiområdet.
Den gældende lov om VækstFonden er notificeret  

 og godkendt af Europa-Kommissionen.
Dette lovforslag indebærer, at  

 VækstFonden får større fleksibilitet til at yde  

 medfinansiering både til enkeltvirksomheder og udviklingsselskaber,  

 herunder finansiering i form af egenkapitalindskud, og at det i visse,  

 tilfælde i modsætning til den gældende lov, bliver muligt  

 at yde medfinansiering til virksomheder, der ikke er omfattet af den  

 EU-retlige definition af små og mellemstore virksomheder.
Lovforslag vil blive forelagt for Europa-Kommissionen med  

 henblik på en vurdering af, hvorvidt der er behov for notificering  

 efter EF-traktatens regler om statsstøtte.
Lovforslaget vil  

 først blive sat i kraft, når Kommissionen enten har  

 tilkendegivet, at lovforslaget ikke skal notificeres, eller, hvis  

 Kommissionen mener at ændringerne skal notificeres, når  

 Kommissions godkendelse foreligger.
Provenuemæssige konsekvenser Hverken ændringen af lov om VækstFonden eller  

 ligningsloven har provenuemæssige konsekvenser.
Sammenfatning af økonomisk og administrative  

 konsekvenser Positive Konsekvenser/mindreudgifter Negative Konsekvenser/merudgifter Økonomiske konsekvenser for stat,  

 kommuner og amtskommuner Ingen Ingen Administrative konsekvenser for stat,  

 kommuner og amtskommuner Ingen Ingen Økonomiske konsekvenser for  

 erhvervslivet Positive, da der bliver forbedrede muligheder  

 for at få medfinansiering af udviklingsaktiviteter Ingen Administrative konsekvenser for  

 erhvervslivet Ingen Ingen Miljømæssige  

 konsekvenser Positive, da flere perspektivrige  

 udviklingsprojekter vedr. miljø vil få mulighed for  

 medfinansiering Ingen Administrative konsekvenser for  

 borgerne Ingen Ingen Forholdet til EU-retten Lovforslaget skal forelægges  

 Europa-Kommissionen med henblik på en vurdering af, hvorvidt der er  

 behov for notificering efter EF-traktatens regler om statsstøtte.  

 Lovforslaget vil først blive sat i kraft, når Kommissionens  

 enten har tilkendegivet, at lovforslaget ikke skal notificeres, eller, hvis  

 Kommissionen mener, at ændringerne skal notificeres, når  

 Kommissionens godkendelse foreligger.
 Lovforslaget har været i høring hos  

 følgende:
 Advokatsamfundet, Akademiet for de Tekniske Videnskaber,  

 Amtsrådsforeningen i Danmark, Arbejderbevægelsens  

 Erhvervsråd, Arbejdsmarkeds Tillægspension, Arbejdsministeriet,  

 Arkitekt-Ingeniørrådet, By- og Boligministeriet, Danish Venture  

 Capital Association, Danmarks Fiskeindustri- og Eksportforening, Danmarks  

 Fiskeriforening, Danmarks Nationalbank, Dansk Arbejdsgiverforening, Dansk  

 Handel og Service, Dansk Industri, Dansk Iværksætterforening,  

 Dansk Management Råd, Dansk Metalarbejderforbund, Danske  

 Erhvervschefers Fællesråd, Danske Finansieringsselskabers  

 Forening, Den Danske Finansanalytikerforening, Det Danske Handelskammer,  

 Entreprenørforeningen, Erhvervsudviklingsrådet,  

 Finansieringsinstituttet for Industri & Håndværk,  

 Finansministeriet, Finansrådet, Finansstyrelsen, Forbrugerrådet,  

 Foreningen af Firmapensionskasser, Foreningen af Registrerede Revisorer,  

 Foreningen af Statsautoriserede Revisorer, Forskningsministeriet,  

 Frederiksberg Kommune, Fødevareministeriet, Handels- og  

 Kontorfunktionærernes forbund i Danmark, HORESTA,  

 Håndværksrådet, Indenrigsministeriet,  

 Ingeniørforeningen, InvesteringsForeningsRådet,  

 Justitsministeriet, Kommunernes Landsforening, Københavns  

 Fondsbørs, Københavns Kommune, Landbrugsrådet,  

 Landsorganisationen i Danmark, Lokale Pengeinstitutter, Lønmodtagernes  

 Dyrtidsfond, Miljø- og Energiministeriet, Realkreditrådet,  

 Rådet for Dansk Forsikring og Pension, Skatteministeriet,  

 Specialarbejderforbundet i Danmark, Statsministeriet, Turismens  

 Fællesråd, Udenrigsministeriet, VækstFonden og  

 Økonomiministeriet.
Bemærkninger til lovforslagets enkelte  

 bestemmelser Til nr. 1 Det fremgår af formålsbestemmelsen i den  

 gældende lov, at VækstFondens formål er at styrke  

 erhvervslivets udviklingspotentiale.
Den foreslåede formulering  

 ændrer ikke herved, men præciserer, at det er afgørende,  

 at fonden i sin vurdering af projekter og aktiviteter tager hensyn til, om  

 fondens medfinansiering kan forventes at resultere i en effekt ud over de  

 rent privatøkonomiske fordele for den virksomhed, der udfører  

 aktiviteten.
Præciseringen er medtaget for at understrege, at det er en  

 generel forudsætningen for det offentliges deltagelse i finansiering af  

 udviklingsaktiviteter, at resultaterne direkte eller indirekte kan være  

 til gavn for andre virksomheder, end den eller de virksomheder, der  

 gennemfører aktiviteten.
Det betyder endvidere, at VækstFonden  

 fortsat ikke må optræde i direkte konkurrence med andre  

 markedsdeltagere, men skal træde til, når den private kapital og  

 risikovillighed ikke er tilstrækkelig.
Til nr. 2 I dag kan VækstFonden udelukkende medfinansiere  

 udviklingsaktiviteter i virksomheder, der er omfattet af den EU-retlige  

 definition af små og mellemstore virksomheder.
Innovationsaktiviteter i  

 nyere, mindre virksomheder som delvist ejes af større virksomheder  

 de såkaldte spin-off virksomheder - indebærer ofte både en  

 stor risiko for fiasko og en stor mulighed for et betydeligt  

 samfundsøkonomisk afkast.
På grund af den store risiko der er  

 forbundet med aktiviteterne, kan det være svært at opnå  

 finansiering fra moderselskabet og fra andre eksterne parter.
Moderselskabet  

 ønsker i nogle tilfælde ikke at stå alene med  

 udviklingsomkostningerne, hvilket ofte er en af årsagerne til, at  

 aktiviteten skilles ud.
Da aktiviteterne i spin-off virksomheder og andre  

 virksomheder, der ikke er omfattet af den EU-retlige definition af små  

 og mellemstore virksomheder ofte er meget perspektivrige foreslås det,  

 at VækstFonden får visse muligheder for at medfinansiere disse  

 virksomheders udviklingsaktiviteter.
Det foreslås, at VækstFonden  

 generelt får mulighed for at medfinansiere udviklingsaktiviteter i  

 nyere og mindre virksomheder, der ikke er omfattet af den EU-retlige  

 definition af små og mellemstore virksomheder (de såkaldte  

 spin-off virksomheder), som ejes af virksomheder, der ikke er omfattet af den  

 EU-retlige definition af små og mellemstore virksomheder, forudsat at  

 disse hver for sig maksimalt ejer 25 pct. af den virksomhed, som  

 VækstFonden medfinansierer.
Uden hensyn til ovennævnte begrænsning  

 foreslås, at VækstFonden får mulighed for at medfinansiere  

 spin-off virksomheder og andre virksomheder der ikke er omfattet af den  

 EU-retlige definition af små og mellemstore virksomheder i form af  

 kapitalindskud og inden for en ramme på maksimalt 5 pct. af fondens  

 egenkapital.
Rammen for kapitalindskuddet opgøres på tidspunktet  

 for kapitalindskuddet og ud fra den enkelte investerings  

 initialværdi.
 Medfinansieringen af spin-off virksomheder og andre  

 virksomheder, der ikke er omfattet af den EU-retlige definition af små  

 og mellemstore virksomheder forudsætter, at de aktiviteter der ydes  

 medfinansiering til forventes at have en særlig positiv  

 samfundsmæssig effekt.
Til nr. 3 og 4 I henhold til den gældende lov kan VækstFonden  

 støtte innovationsfonde og udviklingsselskaber.
Innovationsfonde er  

 defineret som selskaber, der investerer i små, nye og uafhængige  

 virksomheder.
Udviklingsselskaber er defineret som selskaber, der investerer  

 i små og uafhængige virksomheder.
Fremover anvendes termen udviklingsselskaber i denne lov  

 som en samlet betegnelse for de selskaber, som VækstFonden  

 medfinansierer med henblik på, at disse selskaber kan tilføre  

 kompetence og kapital til innovation og fornyelse, hovedsagelig i små  

 og mellemstore virksomheder.
Betegnelsen innovationsfonde anvendes ikke  

 længere, men der er ikke noget i vejen for, at fonden fremover inden  

 for de meget generelle retningslinier for udviklingsselskaber kan  

 medfinansiere udviklingsselskaber på vilkår svarende til de  

 vilkår, man i dag anvender i forhold til innovationsfonde.
Det er  

 kendetegnende for udviklingsselskaberne, at de har særlige kompetencer  

 inden for de områder, hvor de foretager deres investeringer, og at de  

 typisk er aktivt engagerede i de virksomheder de tilfører kapital, fx  

 i form af sparring, deltagelse i bestyrelse o. lign.
 VækstFondens muligheder for via udviklingsselskaber  

 at yde medfinansiering til virksomheder, der ikke er omfattet af den  

 EU-retlige definition af små og mellemstore virksomheder  

 begrænses til spin-off virksomheder, som ejes af virksomheder, der ikke  

 er omfattet af den EU-retlige definition af små og mellemstore  

 virksomheder, forudsat at disse maksimalt ejer 25 pct. af den virksomhed, som  

 udviklingsselskabet investerer i.
Udviklingsselskaber er ikke udelukkende rettet mod  

 højteknologiske, nystartede virksomheder.
Indsatsen for at fremme  

 mindre højteknologiske innovation i eksisterende virksomheder kan med  

 fordel ligeledes tilrettelægges i partnerskab med private investorer og  

 rådgivere.
Inden for denne overordnede definition af  

 udviklingsselskaber kan VækstFondens bestyrelse ud fra fondens  

 overordnede formål foretage en prioritering af sin indsats inden for et  

 eller flere forskellige segmenter, fx medfinansiering af udviklingsselskaber,  

 der tilfører kapital til små og nye virksomheder,  

 udviklingsselskaber der tilfører kapital til udvikling i et geografisk  

 afgrænset område, udviklingsselskaber der tilfører kapital  

 til fornyelse i små virksomheder.
Ud fra hensynet til at fondens  

 formål er at skabe et større samfundsøkonomisk afkast,  

 forventes det, at hovedvægten vil komme til at ligge på  

 udviklingsselskaber, der investerer i virksomheder, der befinder sig på  

 et tidligt udviklingsstadie   også betegnet seed og start-up.
Til nr. 5 I den gældende lov anvendes termen  

 "projekter". Det foreslås, at der i stedet anvendes termen  

 "udviklingsaktiviteter", fordi fondens medfinansiering fx i form af  

 egenkapitalindskud ikke forventes at blive knyttet så snævert op  

 på et konkret udviklingsprojekt, som VækstFondens lån  

 hidtil har været.
VækstFonden vil nu få mulighed for mere  

 bredt at lade tilbagebetalingen afhænge af virksomhedens  

 økonomiske formåen.
Det vil fx være muligt at knytte  

 tilbagebetalingen af et lån op på virksomhedens indtjening eller  

 omsætning.
 Da dette lovforslag indebærer en ophævelse af  

 begrænsningen om, at medfinansiering af udviklingsselskaber alene kan  

 ske i form af kapitalindskud og garanti foretages, der  

 konsekvensændring i § 2, stk. 6, 2. pkt. ved at "medfinansieret  

 ved kapitalindskud eller garanti" erstattes af  

 "medfinansieret".
Til nr. 6 Efter de gældende regler kan VækstFonden alene  

 yde tilskud til forprojekter.
Der vil fremover principielt også kunne  

 ydes medfinansiering i form af tilskud til andre aktiviteter, men i  

 betragtning af, at fondens grundkapital er begrænset, er det  

 forventningen, at fonden kun vil anvende tilskudsinstrumentet i meget  

 begrænset omfang.
Efter de gældende regler kan VækstFonden yde  

 lån, som tilbagebetales i tilfælde af kommerciel succes.  

 Lånene forrentes på niveau svarende til markedsrenten.
For de  

 meget risikobetonede lån kan VækstFonden bestemme, at betalingen  

 skal ske i form af en basisrente og en omsætnings- eller  

 overskudsafhængig betaling.
Medfinansieringen kan i dag udgøre  

 op til 50 pct. af projektomkostningerne.
I tråd med at fonden skal have en større  

 fleksibilitet foreslås det nu, at der bliver mulighed for at yde  

 lån på flere måder, fx hvor tilbagebetalingen ikke  

 afhænger af projektets succes, men alene af virksomhedens  

 betalingsevne.
Udgangspunkter er, at forrentningen som minimum skal  

 være på et niveau svarende til markedsrenten.
Medfinansieringen  

 kan ydes på vilkår, som indebærer, at der ydes  

 økonomisk støtte, som er inden for, det Europa-Kommissionen  

 tillader i medfør af EF-traktatens statsstøtteregler.
Ved lovændringen i 2000, jf. lov nr. 410 af 31. maj  

 2000 fik VækstFonden mulighed for at medfinansiere de meget  

 risikofyldte udviklingsprojekter som en kombination af kapitalindskud og  

 lån.
Det foreslås nu, at VækstFonden generelt får  

 mulighed for at anvende kapitalindskud som medfinansieringsinstrument i  

 forhold til enkeltvirksomheder.
De overordnede retningslinier, som denne  

 medfinansiering skal foretages inden for, er:
 Ejerskabet er altid midlertidigt og passivt.
 Ved afhændelse af VækstFondens aktier har øvrige  

 aktionærer, fx fastsat ved en aktionæroverenskomst,  

 forkøbsret til aktierne til markedspris, ligesom tidspunktet for en  

 mulig afhændelse af aktierne aftales med de øvrige  

 aktionærer.
VækstFonden må højest besidde aktier svarende til  

 25 pct. af den samlede aktiebeholdning (på tidspunktet for  

 erhvervelsen) i en enkelt virksomhed.
VækstFonden kan dog bl.a. i  

 forbindelse med udnyttelse af aktieoptioner i en kort periode eje mere end 25  

 pct. af den samlede aktiebeholdning.
VækstFonden kan ikke selv udnytte den stemmeret, der er knyttet  

 til aktiepositionerne, men skal påse, at stemmeretten   fx via en  

 aktionæroverenskomst   overdrages til og varetages af medinvestorer,  

 hvis dømmekraft fonden har tillid til.
Alternativt kan  

 VækstFonden i særlige situationer vælge at afstå fra  

 at benytte stemmeretten.
Med hensyn til varigheden af ejerskabet vil det med stor  

 sandsynlighed være VækstFonden, som ønsker at  

 afhænde aktierne hurtigere end det er ønskeligt fra  

 virksomhedens side.
Dette skyldes, at der typisk er en 6-18 måneders  

 periode efter en likviditetsbegivenhed, hvor de oprindelige investorer  

   for ikke at presse kursen på aktien   ikke må afhænde  

 deres aktiepositioner.
En likviditetsbegivenhed kan enten være en  

 børsintroduktion af virksomheden eller et industrielt salg, hvor  

 salgsprisen ikke afvikles i kontanter, men derimod ved at bytte aktier,  

 således at investoren får aktier i den overtagende virksomhed.
 På denne baggrund er udgangspunktet, at  

 VækstFonden vil være forpligtet sig til at afhænde sine  

 aktiepositioner inden for en periode på 5-10 år, men med mulighed  

 for at afhændelsesforpligtelsen kan udsættes, såfremt en  

 sådan udsættelse er velbegrundet (fx mangel på  

 købere, betingelser knyttet til tegningsretten mv.).
 VækstFonden må i sin vurdering af  

 virksomheders ansøgninger om medfinansiering ikke tage hensyn til, om  

 de delvist er ejet af et udviklingsselskab eller, om VækstFonden  

 på anden måde via sin tidligere medfinansiering har  

 økonomiske interesser i virksomheden.
Det er endvidere vigtigt, at VækstFonden ved  

 værdiansættelse af virksomheder i forbindelse med  

 egenkapitalindskud overlader vurderinger af fastsættelsen af  

 markedsprisen på aktierne/anparterne til de private investorer.
Hermed  

 sikres, at VækstFondens kapitalindskud ikke afholder øvrige  

 investorer fra at foretage investeringer på tilsvarende vilkår.  

 Kun hvis der ikke er private investorer, som ønsker at foretage  

 kapitalindskud på samme tidspunkt som VækstFonden, kan fonden  

 selv foretage værdiansættelse af virksomheden.
Det er forventningen, at VækstFondens  

 medfinansiering i form af kapitalindskud i stor udtrækning vil  

 foregå på markedsvilkår.
Virksomheder, der ikke er omfattet  

 af den EU-retlige definition af små og mellemstore virksomheder, vil  

 som udgangspunkt udelukkende få medfinansiering i form af  

 kapitalindskud på markedsvilkår.
Efter de gældende regler kan VækstFonden efter  

 et offentligt udbud foretage kapitalindskud på op til 2/3 af den  

 tegnede ansvarlige kapital i innovationsfonde og udviklingsselskaber, der  

 investerer i små, nye og uafhængige virksomheder, der  

 igangsætter udviklingsaktiviteter.
Efter de gældende regler  

 fastsættes der i forbindelse med kapitalindskuddet en øvre  

 grænse for VækstFondens andel af overskuddet, og at  

 VækstFonden ikke kan være medlem af bestyrelserne i disse  

 selskaber.
Efter de gældende regler kan VækstFonden efter  

 et offentligt udbud, yde garantier til udviklingsselskaber, der investerer i  

 små og uafhængige virksomheder.
I dag kan VækstFonden give  

 garantier for op til 50 pct. af et udviklingsselskabs evt. tab.
Til  

 udviklingsselskaber, der investerer i små, nye og uafhængige  

 virksomheder kan VækstFonden yde en garanti i forhold til hver enkelt  

 af udviklingsselskabets investeringer.
For udviklingsselskaber, der  

 investerer i små og uafhængige virksomheder, kan der ydes garanti  

 for udviklingsselskabets samlede investeringer.
For at skabe større fleksibilitet foreslås,  

 at fonden principielt får mulighed for at anvende alle de i § 2, stk. 7  

 nævnte finansieringsinstrumenter i forhold til udviklingsselskaber.  

 Ovennævnte lovbundne restriktioner på anvendelsen af  

 finansieringsinstrumenter i forhold til udviklingsselskaber ophæves.  

 Der er således fx ikke i lovgivningen begrænsninger på  

 fondens muligheder for at udøve aktivt ejerskab i forhold til  

 udviklingsselskaberne.
Overholdelsen af EU s statsstøtteregler vil dog  

 fx som udgangspunkt betyde, at medfinansieringen ikke kan foretages uden  

 offentligt udbud, med mindre den sker på fuldt kommercielle  

 vilkår.
Overholdelsen af statsstøttereglerne vil formentlig  

 også betyde, at kapitalindskuddet fortsat maksimalt kan udgøre  

 2/3 af den tegnede ansvarlige kapital.
 Inden for denne generelle afgrænsning af  

 udviklingsselskaber fastsættes der kriterier for medfinansieringen i en  

 bekendtgørelse, jf. ændring nr. 7. På baggrund af disse  

 kriterier vil det være op til VækstFondens bestyrelse at vurdere,  

 om der skal ydes medfinansiering og i givet fald på hvilke  

 vilkår.
 For at sikre fleksibiliteten og muligheden for at fonden  

 kan tilpasse medfinansieringen til de aktuelle behov foreslås, at det  

 skal være muligt at kombinere et eller flere finansieringsinstrumenter.  

 Det vil både være muligt at kombinere finansieringsinstrumenterne  

 i forhold til den enkelte ansøger og for at tilbyde produkter, som  

 består af elementer af et eller flere finansieringsinstrumenter.
Som et yderligere led i at sikre fondens mulighed for  

 fleksibilitet foreslås, at der i en bekendtgørelse kan  

 fastsættes bestemmelser om andre lignende finansieringsinstrumenter,  

 hvis der opstår behov herfor i fremtiden.
Dette betyder, at fondens  

 muligheder for at tilbyde andre lignende finansieringsinstrumenter ikke skal  

 afvente ny lovgivning.
Til nr. 7 I henhold til § 4 i den gældende lov har  

 erhvervsministeren en generel adgang til at fastsætte nærmere  

 bestemmelser for fondens virksomhed.
Denne bemyndigelse er bl.a. anvendt til  

 at fastsætte nogle helt overordnede bestemmelser for fondens  

 medfinansiering.
En væsentlig intention med denne lov er, at  

 VækstFonden skal indtage en mere proaktiv rolle.
På denne  

 baggrund bliver det VækstFondens opgave at komme med forslag, hvis  

 fonden vurderer, at der er behov for at ændre eller lave nye generelle  

 bestemmelser for fondens medfinansiering.
Bestemmelserne udarbejdes i dialog  

 mellem fonden og erhvervsministeren, der er ansvarlig for udstedelsen af en  

 bekendtgørelse herom.
Disse bestemmelser ændrer ikke ved, at  

 ministeren forsat har den generelle adgang til at fastsætte  

 nærmere bestemmelser for fondens virksomhed.
Til nr. 8 Ved lovændringen i 2000 (lov nr. 410 af 31. maj  

 2000) fik VækstFonden hjemmel til at tage initiativer, der sigter  

 på at formidle kontakt mellem private investorer og små og  

 mellemstore virksomheder   det såkaldte Business Angels netværk.  

 Denne bestemmelse opretholdes uændret.
Som et led i udviklingen af  

 VækstFonden til en proaktiv organisation for innovationsfinansiering er  

 det nødvendigt, at fonden tager initiativer, som kan  

 understøtte fondens arbejde, fx opbygge viden og statistik om  

 innovationsfinansiering i Danmark og udlandet med henblik på, at fonden  

 kan anvende dette til løbende udvikling af fondens ydelser og med  

 henblik på en formidling af viden og information til virksomhederne og  

 markedet.
Initiativerne skal ruste fonden til at anvende fondens midler  

 på den bedst mulige måde.
Til nr. 9 VækstFonden har opnået stor erfaring med  

 finansiering af erhvervsudvikling.
Såfremt der skulle opstå et  

 politisk ønske om at afsætte midler til en målrettet  

 erhvervspolitisk indsats vedrørende formidling af risikovillig kapital  

 til innovation og fornyelse inden for et bestemt område, kan det  

 være hensigtsmæssigt, at fonden bliver operatør på  

 disse initiativer.
Såfremt erhvervsministeren ønsker at overlade  

 administrationen af erhvervsfremmeordninger til VækstFonden  

 forudsættes, at dette fremgår af finansloven, og at der udstedes  

 en bekendtgørelse, hvorefter kompetencen overlades til  

 VækstFonden.
Til nr. 10 Det fremgår af den gældende lov, at fondens  

 bestyrelse etablerer et selvstændigt sekretariat, og at det er placeret  

 i Erhvervsfremme Styrelsen.
Den foreslåede formulering indebærer  

 ingen ændring af de faktiske forhold, men klargør at det alene  

 kræves, at fonden er lokaliseret sammen med Erhvervsfremme Styrelsen.
Til nr. 11 Efter de gældende regler skal et udviklingsselskab  

 fra og med det syvende år, de er omfattet af en garanti, betale en  

 garantipræmie på 2 pct. pr. år af den tilbageværende  

 garantiramme.
Som et led i at give VækstFonden større  

 fleksibilitet foreslås det, at fonden får mulighed for at  

 fastsætte en årlig garantipræmie, hvis størrelse  

 fastsættes i forhold til den risiko, der vurderes at være  

 forbundet med garantien, og under hensyn til det samfundsøkonomiske  

 perspektiv.
Præmierne ikke må overstige VækstFondens  

 forventede udgifter ved at stille garantien, og det er ikke hensigten, at  

 VækstFonden skal tjene på de enkelte garantier.
Vilkårene  

 for garantipræmierne vil fremgå af de offentlige udbud, på  

 baggrund af hvilke VækstFonden vælger de udviklingsselskaber, man  

 vil give garantier.
Til nr. 12 Der er alene tale om præcisering af henvisningen til  

 den paragraf, hvorefter der kan ske modregning af eventuelle restancer til  

 det offentlige.
Til § 2 Forslaget er en følge af ændringen af  

 VækstFondsloven.
 Det er i den gældende § 7 D i lov om  

 påligningen af indkomstskat til staten (ligningsloven) fastsat, at ved  

 opgørelsen af den skattepligtige indkomst behandles medfinansiering  

 som nævnt i § 2, stk. 9, 1. og 2. pkt., og lån som nævnt i  

 § 2, stk. 9, 3. pkt. i lov om VækstFonden som lån.
Ligningslovens § 7 D indebærer, at den  

 medfinansiering, som VækstFonden efter § 2, stk. 9, 1. pkt., i lov om  

 VækstFonden, kan yde til forskning og udvikling og til  

 markedsudvikling, og som ved kommerciel udnyttelse skal tilbagebetales og  

 forrentes på et niveau svarende til markedsrenten, skattemæssigt  

 behandles som lån.
Ligningslovens § 7 D indebærer endvidere, at  

 den medfinansiering, som VækstFonden kan yde til meget risikobetonede  

 udviklingsprojekter, for hvilke VækstFonden i forbindelse med  

 beslutning om medfinansiering efter § 2, stk. 9, 2. pkt., i lov om  

 VækstFonden, kan bestemme, at betalingen skal ske i form af en  

 basisrente og en omsætnings- eller overskudsafhængig betaling,  

 ligeledes skattemæssigt behandles som lån.
Tilsvarende  

 gælder for lån som nævnt i § 2, stk.9, 3. pkt., i lov om  

 VækstFonden.
VækstFonden kan yde medfinansiering i form af  

 kapitalindskud og lån.
Der sigtes hermed til traditionelle lån  

 fra VækstFonden, hvorved forstås lån, der skal  

 tilbagebetales ved kommerciel udnyttelse.
Bestemmelsen i ligningslovens § 7 D indebærer  

 således, at den medfinansiering, som VækstFonden yder til  

 virksomheder i form af lån, der er betinget tilbagebetalingspligtige, i  

 skattemæssig henseende behandles som lån.
Dette gælder,  

 hvad enten ydelserne betegnes som lån eller tilskud.
Uden reglen i  

 ligningslovens § 7 D ville den pågældende medfinansiering fra  

 VækstFonden skulle beskattes på udbetalingstidspunktet som  

 tilskud.
Det fremgår af bemærkningerne til forslaget om  

 ændring af VækstFondsloven, at VækstFonden fremover skal  

 have større fleksibilitet.
Dette indebærer, at VækstFonden  

 skal have mulighed for at yde lån på flere måder, fx hvor  

 tilbagebetalingen ikke afhænger af projektets succes, men alene af  

 virksomhedens betalingsevne.
Udgangspunktet er, at forrentningen som minimum  

 skal være på et niveau svarende til markedsrenten.
I forslaget til ændring af VækstFondsloven er  

 lån, der alene skal tilbagebetales i tilfælde af kommerciel  

 succes, ikke som i gældende regler nævnt specifikt, idet det af  

 lovteksten alene fremgår, at VækstFonden kan anvende lån  

 med forskellige former for tilbagebetalingsvilkår.
Det fremgår af  

 bemærkningerne, at det er hensigten, at VækstFonden bl.a. skal  

 kunne yde lån, der kun skal tilbagebetales i tilfælde af  

 kommerciel succes.
Det foreslås at ændre affattelsen af  

 ligningslovens § 7 D således, at lån med betinget  

 tilbagebetalingspligt, skal omfattes af den ændrede bestemmelse.
Det  

 foreslås derfor i ligningslovens § 7 D fastsat, at ved  

 opgørelsen af den skattepligtige indkomst, behandles lån, der  

 ydes efter § 2, stk. 7, i lov om VækstFonden, og som kun er  

 tilbagebetalingspligtige i tilfælde af kommerciel udnyttelse af  

 projektet, ved opgørelsen af den skattepligtige indkomst, som  

 lån.
Den foreslåede bestemmelse indebærer, at de  

 pågældende lån skattemæssigt ikke behandles om  

 tilskud men i stedet for som lån ligesom efter gældende  

 regler.
Til § 3 Loven og rammerne for de produkter, som VækstFonden  

 ønsker at tilbyde, skal forelægges Kommissionen med henblik  

 på en vurdering ud fra EF-traktatens statsstøttebestemmelser.  

 Loven vil først blive sat i kraft, når Kommissionen enten har  

 tilkendegivet, at lovforslaget ikke skal notificeres, eller, hvis  

 Kommissionen mener, at ændringerne skal notificeres, når  

 Kommissionens godkendelse foreligger.
Bilag 1 Lovforslaget sammenholdt med gældende lov Gældende formulering Lovforslaget I lov om VækstFonden, jf. lovbekendtgørelse  

 nr. 672 af 11. juli 2000, foretages følgende ændringer:
 § 1. Der oprettes en fond, VækstFonden, med indskud fra  

 staten på 2 mia. kr. med det formål at styrke erhvervslivets  

 udviklingspotentiale.
 1. § 1, stk. 1, affattes således:
» § 2. VækstFondens formål tilgodeses gennem  

 medfinansiering af små og mellemstore virksomheders omkostninger til  

 gennemførelse af perspektivrige og risikobetonede udviklingsprojekter  

 inden for følgende områder:
 2. I § 2, stk. 1, indsættes efter »medfinansiering af«: »især«.
 1)	Forskning og udvikling af produkter, produktionsmetoder eller  

 serviceydelser.
 2)	Markedsudvikling.
 Stk. 2. VækstFondens formål tilgodeses  

 ligeledes gennem medfinansiering af udviklingsselskaber og innovationsfonde,  

 der har til hovedformål at investere i små og uafhængige  

 virksomheder, der igangsætter udviklingsaktiviteter.
 3. § 2, stk. 2, affattes således:
» Stk. 3. Ved innovationsfonde forstås fonde, der  

 etableres med indskud fra VækstFonden og private investorer.  

 Tidspunktet for fondenes opløsning aftales i forbindelse med fondenes  

 etablering.
Ved udviklingsselskaber forstås ventureselskaber, der  

 tilfører kapital og kompetence til små og uafhængige  

 virksomheder, og som opnår medfinansiering fra VækstFonden i  

 medfør af denne lov.
 4. § 2, stk. 3, affattes således:
» Stk. 6. Medfinansiering kan ydes til projekter med et  

 langt eller mellemlangt sigte, som ikke uden fondens medvirken ville kunne  

 ventes gennemført, eller som vil blive væsentligt fremskyndet  

 som følge af medfinansieringen.
VækstFondens stillingtagen til  

 projekter skal ske uafhængigt af, om den virksomhed, der søger  

 medfinansiering, helt eller delvis ejes af et udviklingsselskab, som  

 VækstFonden har medfinansieret ved kapitalindskud eller garanti.  

 Udvikling og markedsføring af fysiske og immaterielle produkter kan  

 opnå medfinansiering.
 5. I § 2, stk. 6, ændres to steder »projekter« til: »udviklingsaktiviteter«., og  

 i § 2, stk. 6, 2. pkt., udgår: » ved  

 kapitalindskud eller garanti«.
 Stk. 7. Medfinansiering kan ydes som tilskud, lån,  

 garantier og kapitalindskud.
 6. § 2, stk. 7, affattes således:
» a)	tilskud, b)	lån, med forskellige former for  

 tilbagebetalingsvilkår, e)	andre lignende finansieringsinstrumenter, hvorom erhvervsministeren  

 fastsætter nærmere bestemmelser efter forslag fra  

 VækstFonden.«.
Stk. 9. For medfinansiering til enkeltprojekter  

 gælder, at medfinansiering til forskning og udvikling og til  

 markedsudvikling ved kommerciel udnyttelse skal tilbagebetales og forrentes  

 på et niveau svarende til markedsrenten.
Ved medfinansiering af meget  

 risikobetonede udviklingsprojekter kan VækstFonden bestemme, at  

 betalingen skal ske i form af en basisrente og en omsætnings- eller  

 overskudsafhængig betaling.
Desuden kan VækstFonden medfinansiere  

 meget risikobetonede udviklingsprojekter i form af en kombination af  

 kapitalindskud og lån.
Medfinansiering af forprojekter skal ikke  

 tilbagebetales.
Garantier for lån til udviklingsaktiviteter i mindre  

 virksomheder ydes som selvskyldnerkaution fra VækstFonden.  

 VækstFondens medfinansiering af innovationsfonde kan ydes i form af  

 kapitalindskud og medfinansiering af udviklingsselskaber kan ydes i form af  

 garantier og kapitalindskud.
 7. § 2 stk. 9, affattes således:
» Stk. 10.
 8. I § 2, stk. 10, indsættes efter 2. pkt.:
» 9. I § 2 indsættes efter stk. 10, som nyt  

stk. 11:
» § 3, stk.2. Til administrationen af fonden etablerer bestyrelsen et  

 selvstændigt sekretariat placeret i Erhvervsfremme Styrelsen.
10. § 3, stk. 2, 1. pkt., affattes således: »VækstFonden er samlokaliseret med Erhvervsfremme  

 Styrelsen.
Til administration af fonden etablerer bestyrelsen et  

 selvstændigt sekretariat. «.
Stk. 7. VækstFonden kan fastsætte et  

 årligt gebyr til dækning af fondens administrationsomkostninger,  

 som udviklingsselskaberne skal betale for at være omfattet af garantien  

 fra VækstFonden.
Endvidere betaler udviklingsselskaberne fra og med det  

 syvende år, de er omfattet af en garanti, en garantipræmie  

 på 2 pct. pr. år af den tilbageværende garantiramme.
For  

 garantier ydet efter § 2, stk. 4 og 5, kan VækstFonden opkræve en  

 stiftelsesprovision og en årlig garantipræmie.
 11. § 3, stk. 7, affattes således:
» § 4 a.
Op til 20 pct. af tilskud efter § 2, stk. 6, kan  

 tilbageholdes og anvendes til modregning med virksomhedens eventuelle  

 restancer til det offentlige.
 12. § 4 a affattes således:
» I lov om påligningen af indkomstskat til staten  

 (ligningsloven), jf. lovbekendtgørelse nr. 775 af 16. august 2000,  

 foretages følgende ændring:
§ 7 D.
Ved opgørelsen af den skattepligtige indkomst  

 behandles medfinansiering som nævnt i § 2, stk. 9, 1. og 2. pkt., og  

 lån som nævnt i § 2, stk. 9, 3. pkt., i lov om VækstFonden  

 som lån.
 1. § 7 D affattes således:
» 1)   I 1993 ændredes beskatningen af  

 fondens medfinansiering, fonden fik adgang til at anvende en del af  

 indskudskapitalen på 2 mia. kr. aktivt i medfinansieringen og endelig  

 blev fondens navn ændret fra Dansk Erhvervsudviklingsfond til  

 VækstFonden (Lov nr. 257 af 1993 om ændring af lov om Dansk  

 Erhvervsudviklingsfond og lov om påligning af indkomst- og formueskat  

 til staten (ligningsloven)). I 1995 fik fonden bl.a. mulighed for at yde  

 medfinansiering til udvikling af serviceydelser og til at yde garanti for  

 mindre virksomheders investeringer i væsentlige kapacitetsudvidelser  

 (Lov nr. 366 af 14. juni 1995 om ændring af lov om VækstFonden og  

 ligningsloven). I 1998 fik VækstFonden mulighed for at betinge  

 medfinansieringen af meget risikobetonede projekter af, at VækstFonden  

 får en andel af omsætningen eller indtjeningen på  

 projektet.
Endvidere fik fonden mulighed for at yde medfinansiering af  

 innovationsfonde og udviklingsselskaber (Lov nr. 1008 af 23. december 1998 om  

 ændring af lov VækstFonden, lov om statsgaranti til  

 udviklingsvirksomhed og lov om påligning af indkomstskat til staten  

 (ligningsloven)). I 2000 fik VækstFonden mulighed for at yde  

 lånegarantier for pengeinstitutters udlån til  

 udviklingsaktiviteter i mindre virksomheder og jobskabelse på  

 særlige vilkår.
Endvidere fik fonden mulighed for at  

 medfinansiere meget risikobetonede udviklingsprojekter ved en kombination af  

 lån og kapitalindskud (Lov nr. 410 af 31. maj 2000 om ændring af  

 lov om VækstFonden og lov om påligning af indkomstskat til staten  

 (ligningsloven) og lov nr. 413 af 31. maj 2000 om ændring af lov om  

 VækstFonden og lov om påligning af indkomstskat til staten  

 (ligningsloven)).
2)   Udvælgelseskriterierne der er  

 benyttet i forbindelse med identifikation af VækstFondens  

 søsterorganisationer er (udover ens formålsbestemmelser):  

Institution etableret ved offentligt kapitalindskud, som ikke  

 optræder på finansloven.
Således er  

 søsterorganisationerne i Norden identificeret som værende:  

 Industrifonden i Sverige, SITRA i Finland samt SND Invest i Norge.
Det er  

 bl.a. kendetegnende for disse institutioner, at deres kapitalindskud i  

 virksomhederne næsten udelukkende sker i form af egenkapital.
 3)  Best practice skal i denne  

 sammenhæng forstås som: Mest mulig innovationsfremme per  

 krone.
 4)   Dansk Handel og Service har ikke  

 kunnet tilslutte sig anbefalingerne, idet man ikke ønsker, at  

 VækstFonden skal kunne medfinansiere innovationsaktiviteter med  

 egenkapital.
5)   Ved små  

 og mellemstore virksomheder (SMV) forstås virksomheder, der har under  

 250 ansatte og enten en årlig omsætning på ikke over 40  

 mio. euro eller en årlig samlet balance på ikke over 27 mio.  

 euro.
Endvidere skal virksomhederne opfylde følgende  

 uafhængighedskriterium: En enkelt virksomhed eller flere virksomheder i  

 fællesskab, der ikke opfylder kriterierne for en SMV, må ikke  

 besidde 25 pct. eller derover af kapitalen eller stemmerettighederne.
Denne  

 tærskel kan overskrides i følgende to tilfælde: 1) Hvis  

 virksomheden ejes af offentlige investeringsselskaber, ventureselskaber eller  

 institutionelle investorer, forudsat at de hverken kontrollerer virksomheden  

 individuelt eller i fællesskab. 2) Hvis kapitalen er spredt på en  

 sådan måde, at det ikke er muligt at afgøre, hvem der ejer  

 den, og virksomheden erklærer, at den med rette kan antage, at en  

 enkelt virksomhed eller flere virksomheder i fællesskab, der ikke  

 opfylder definitionen på en SMV ikke ejer 25 pct. eller derover af den.  

 (Europa-Kommissionens henstilling af 3. april 1996).
