 Til samtlige ligningsmyndigheder.
 ? ligningsdirektoratets cirkulære nr. 437 af 5. november 1975 fremgår, at  

 ligningsmyndighederne i almindelighed må acceptere det beløb, som mellem et  

 selskab og dets hovedaktionær/-anpartshaver er fastsat som arbejdsvederlag  

 til sidstnævnte, selv om det er lavt i forhold til normal aflønning, og at  

 tilsvarende gælder for rente- og lejeindtægter.
 Da dette betegner en ændring af den praksis, som ligningsmyndighederne har  

 fulgt i de senere år, har ligningsrådet fundet det rimeligt, at  

 skatteansættelser, der er i strid med principperne i cirkulæret af 5.  

 november 1975, reguleres.
 I den anledning skal man meddele følgende:
 Skatteansættelser, som er påklaget til landsskatteretten, men hvor retten  

 endnu ikke har afsagt kendelse, vil blive nedsat ved amtsskatteinspektoratets  

 foranstaltning.
 Skatteansættelser, som ikke er påklaget til landsskatteretten, kan - hvis  

 skatteyderen fremsætter ønske herom - nedsættes af vedkommende skatteråd  

 efter indhentet bemyndigelse fra amtsskatteinspektoratet.
 I det omfang ligningsmyndighederne bliver bekendt med, at en  

 skatteansættelse opfylder betingelserne for nedsættelse i henhold til  

 foranstående, bedes man underrette skatteyderen herom, såfremt denne ikke  

 selv inden 3 mdr. fra dato har rettet henvendelse om ændring.
 Dette gælder også for de tilfælde, hvor der er indgået forlig med  

 skatteyderen om forhøjelse af personansættelsen mod en hertil svarende  

 nedsættelse af selskabets skatteansættelse.
