 Den 4. december 1992 er der indgået en aftale i henhold til tillægsaftale  

 af 21. august 1990, jf. bekendtgørelse nr. 801 af 26. november 1990, til den  

 dansk-grønlandske dobbeltbeskatningsoverenskomst af 18. oktober 1979, jf.  

 bekendtgørelse nr. 475 af 21. november 1979.
 Aftalen omhandler beskatningen af Kalaallit Niuerfiat's aktiviteter i  

 Danmark.
 Aftalen har følgende ordlyd:
Aftale mellem de kompetente myndigheder om beskatningen af Kalaallit  

 Niuerfiat's aktiviteter i Danmark I henhold til tillægsaftale af 21. august 1990 til den dansk-grønlandske  

 dobbeltbeskatningsaftale af 18. oktober 1979 samt den samtidig underskrevne  

 erklæring om forståelsen af tillægsaftalen har de kompetente myndigheder  

 aftalt følgende for så vidt angår Kalaallit Niuerfiat's aktiviteter i  

 Danmark:
 1. aktiviteter udøvet af Kalaallit Niuerfiat i et  

 dansk registreret aktie- eller anpartsselskab undergives beskatning til  

 Danmark i overensstemmelse med selskabsskattelovgivningens bestemmelser.
 2. Beskatningsretten til aktiviteter, som udøvedes i  

 Den Kongelige Grønlandske Handel før overdragelsen til Hjemmestyret, og som  

 nu udøves af Kalaallit Niuerfiat i Danmark gennem et der beliggende fast  

 driftssted tilfalder alene Grønland.
 3. De under punkt 2 nævnte aktiviteter udgøres af  

 forsyningsvirksomhed, transportvirksomhed, postvirksomhed samt  

 fællesadministrative funktioner.
 4. Såfremt omfanget af de i punkt 3 nævnte aktiviteter  

 målt i værdi eller mængde stiger væsentligt i forhold til situationen på  

 forhandlingstidspunktet, kan denne aftale kræves genforhandlet af begge  

 parter.
 5. Hvis det faste driftssted udøver aktiviteter, for  

 hvilke beskatningsretten tilfalder Danmark, skal driftsstedets regnskab klart  

 adskille sådanne aktiviteter fra aktiviteter, for hvilke beskatningsretten  

 tilfalder Grønland.
 6. Denne aftale har virkning fra 1. januar 1993.
København, den 4. december 1992 For Skatteministeriet For  

 Skattedirektoratet Ulle Trolle Kaare Hagemann Erklæringer om forståelsen af aftale om beskatningen af Kalaallit  

 Niuerfiat's aktiviteter i Danmark.
Ad punkt 2 og 3 For så vidt angår aktiviteter og virksomhed henviser parterne til KNI's  

 regnskaber med beretning for 1986 og 1991.
Ad punkt 4 Parterne er på tidspunktet for aftalens indgåelse enige om, at det ikke på  

 det foreliggende grundlag er sandsynligt, at der skulle opstå behov for  

 anvendelse af bestemmelsen i punkt 4. Såfremt væsentlige stigninger i værdi  

 eller mængde alligevel skulle gøre det nødvendigt at bringe bestemmelsen i  

 anvendelse, skal værdi og mængde på tidspunktet for forhandlingen af denne  

 aftale ligge til grund for drøftelserne.
