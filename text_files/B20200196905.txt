Bekendtgørelse om ændring af bekendtgørelse om udbetaling af dagpenge § 1 I bekendtgørelse nr. 1588 af 18. december 2018 om udbetaling af dagpenge, som ændret ved bekendtgørelse nr. 1203 af 25. november 2019, bekendtgørelse nr. 1414 af 16. december 2019, bekendtgørelse nr. 192 af 12. marts 2020, bekendtgørelse nr. 476 af 22. april 2020, bekendtgørelse nr. 522 af 27. april 2020, bekendtgørelse nr. 998 af 26. juni 2020, bekendtgørelse nr. 1346 af 11. september 2020 og bekendtgørelse nr. 1826 af 7. december 2020, foretages følgende ændringer:
 1. § 4, stk. 3, affattes således:
»Stk. 3. Uanset stk. 1 og 2, har et medlem frem til og med den 31. december 2021 ret til udbetaling af dagpenge, hvis ledigheden skyldes, at medlemmet er omfattet af en midlertidig arbejdsfordelingsordning, jf. lov om adgang til iværksættelse af midlertidig arbejdsfordeling som led i håndteringen af covid-19.« 2. I § 7 a indsættes som stk. 3:
»Stk. 3. A-kassen skal vejlede medlemmet om oplysningspligten efter stk. 2, når medlemmet indtræder i arbejdsfordelingsordningen og månedligt i forbindelse med udbetalingen af dagpenge.« 3. I § 47, stk. 3, ændres: »2020« til: »2021«.
 4. I § 47 a, stk. 1, ændres: »nr. 1-5,« til: »nr. 1-6, og stk. 2,«.
§ 2 Bekendtgørelsen træder i kraft ved bekendtgørelsen i Lovtidende.
