Succession  Klientkontomidler er som  

 udgangspunkt ikke pengetankaktiver Beskrivelse af de faktiske forhold Advokat A påtænker  

 at overdrage 50 % af sine anparter i Advokatfirmaet ApS til en af sine  

 nøglemedarbejdere,  

 der har været ansat i over 3 år, advokat B, til anparternes indre værdi i  

 henhold til årsrapport 2004.
Overdragelsen  

 forventes at ske efter og omfattet af reglerne om succession, jf.
KSL § 33 C  

 og  

 ABL § 11 og ABL § 11 A, hvilket forudsætter at en ikke væsentlig del af  

 balancen (50 %) ikke består af likvide midler (pengetank-reglen).
Advokatfirmaet ApS  

 omfatter juridisk arbejde indenfor områderne erhvervsjura, bobehandling og i  

 ikke uvæsentligt omfang inkasso.
Efter gældende regler for advokatfirmaer  

 indestår klientrelaterede midler på særskilte klientkonti.
Disse udgør pr.  

 31.12.2003 X kr.
Et beløb på Y kr., som er næsten tilsvarende X-beløbet, er  

 opført som gæld i advokatbogholderiet.
 Da de likvide  

 beholdninger fremgår som separate poster i bogholderiet og i årsrapporten som  

 bruttobeløb, opstår der en situation, hvor over 50 % af balancen for  

 advokatfirmaet er likvide midler.
 Ses der bort fra  

 ikke klientrelaterede midler, udgør de likvide beholdninger - Z kr. og  

 således  

 0 % af balancesummen.
 Idet reglerne  

 omkring succession for nøglemedarbejdere med over 3 års ansættelse påtænkes  

 anvendt  

 og de likvide midler, som tilhører selskabet, udgør under 50 %, er  

 spørgsmålet  

 om reglerne om succession kan anvendes.
Forespørgers opfattelse Revisor er bekendt  

 med, at der i en tidligere offentliggjort bindende forhåndsbesked,  

  

 SKM2003.458.LR  

, ikke blev  

 givet tilladelse til succession i en situation hvor de likvide beholdninger i  

 et selskabs balance udgjorde mere end 50 %. De likvide beholdninger i denne  

 sag  

 bestod i betydelige forudbetalinger (på endnu ikke udført arbejde).
 Revisor er af den  

 opfattelse at forholdet i nærværende anmodning og det i den tidligere af  

 Ligningsrådet afgjorte bindende forhåndsbesked ikke er sammenlignelige, idet  

 klientmidler ikke omfatter arbejde - eller kun i ringe omfang (ca. 50-100  

 t.kr.) - som senere skal faktureres ("forudbetalinger").
 Klientmidler  

 omfatter typisk midler fra dødsboer, indestående vedrørende hushandler samt  

 inkassomellemværender, hvilke alle er forhold, som ikke vedrører advokatens  

 egne midler og hvorover der ikke kan rådes.
Styrelsens  

 indstilling og begrundelse I henhold til  

 aktieavancebeskatningslovens (ABL) § 11 kan der ske overdragelse med  

 succession  

 af aktier (herunder anparter), når overdrageren er i levende live, såfremt  

 betingelserne herfor i øvrigt er opfyldt.
En af  

 betingelserne - den som har betydning for nærværende forespørgsel - er, at  

 der  

 ikke må være tale om aktier i et selskab m.v. hvis virksomhed i overvejende  

 grad består af udlejning af fast ejendom, besiddelse af kontanter,  

 værdipapirer  

 eller lignende, jf.
ABL § 11 stk. 1 jf. stk. 9. I henhold til ABL § 11 stk. 9  

 består selskabets virksomhed af udlejning af fast ejendom, besiddelse af  

 kontanter, værdipapirer eller lignende, såfremt mindst 50 pct. af selskabets  

 indtægter,  

 hvorved forstås den regnskabsmæssige nettoomsætning tillagt summen af øvrige  

 regnskabsførte indtægter, opgjort som gennemsnittet af de seneste 3  

 regnskabsår  

 stammer fra sådan aktivitet, eller hvis handelsværdien af selskabets  

 udlejningsejendomme,  

 kontanter, værdipapirer eller lignende enten på overdragelsestidspunktet  

 eller  

 opgjort som gennemsnittet af de seneste 3 regnskabsår udgør mindst 50 pct. af  

 handelsværdien af selskabets samlede aktiver.
Denne regel kaldes også  

 "pengetank-reglen".
 Det er en helt  

 almindelig dagligdags foreteelse, at en klient deponerer et beløb hos sin  

 advokat,  

 ikke for at denne kan få sikkerhed for sit salærkrav, men fordi deponeringen  

 er  

 en nødvendighed og/eller en praktisk foranstaltning til gennemførelse af det  

 hverv advokaten er engageret til at varetage.
Det er for  

 eksempel en praktisk fremgangsmåde, når det drejer sig om ejendomshandler,  

 hvor  

 ydelse og vederlag skal udveksles samtidig, men hvor dette er faktisk  

 umuligt,  

 idet der hengår nogen tid mellem skødets indlevering på tinglysningskontoret  

 og  

 adkomstens anmærkningsfri tinglysning.
I denne situation tjener den typisk i  

 skødet aftalte deponering hos advokaten begge parters interesse i den størst  

 mulige sikkerhed for handelens rette opfyldelse.
Alle  

 advokater/advokatfirmaer skal i deres bogholderi føre en fælleskonto, hvorpå  

 det samlede tilsvar af betroede midler fra tredjemand vises  

 (klienttilsvarskonto). Beløbet skal indestå på en særlig konto i en bank,  

 sparekasse eller postgiro (klientkonto). Klientkontoen oprettes i  

 advokatens/advokatfirmaets  

 navn, og det er kun vedkommende advokat/-firma, som kan råde over  

 indeståendet  

 på kontoen.
Dette fremgår af § 2, stk. 2 i "Vedtægt om advokaters  

 pligter  

 med hensyn til behandlingen af betroede midler" (klientkontovedtægten)  

 godkendt af Justitsministeriets ved bekendtgørelse nr. 286 af 22/6 1983 med  

 senere ændringer senest i bekendtgørelse nr. 720 af 26/8 2002.  

 Bekendtgørelsen  

 er godkendt af Justitsministeriet i medfør af § 127 i lov om rettens pleje,  

 jf.  

 lovbekendtgørelse nr. 809 af 14/9 2001.
 Klientmidler i  

 advokaters varetægt skal således behandles i overensstemmelse med reglerne i  

 klientkontovedtægten.
I  

 klientkontovedtægtens § 5 er anført hvilke beløb, der må hæves på  

 klientkontoen.
Såfremt det er beløb til advokaten selv der hæves, er det i  

 klientkontovedtægtens § 5 stk. 1 anført: "På klientkonto må kun hæves:  

 .b)  

 Beløb, som advokaten har til gode hos en klient i henhold til bogført  

 mellemværende,  

 der berettiger til modregning. c) Beløb, som efter rigtig opgørelse og  

 afstemning overstiger advokatens samlede tilsvar, og som derfor tilhører  

 advokaten." Alle advokater,  

 der har beskikkelse pr. 1. januar 2005, og alle advokatselskaber skal i  

 øvrigt  

 afgive en klientkontoerklæring, om hvorvidt de har været i besiddelse af  

 betroede midler, jf. advokatsamfundets vejledning om klientkonto.
 Der har i 1988  

 været et par forespørgsler til Skattedepartementet omkring hvordan  

 renteindtægter indvundet på advokaters klientkonti skal behandles i henhold  

 til  

 personskatteloven (TfS 1988, 91) og om hvorvidt disse renter skal fragå i  

 beregningsgrundlaget for henlæggelse til investeringsfonds og beregningen af  

 renteafgiftsgrundlaget (TfS 1988, 370).
 I TfS 1988. 91  

 fremgår det, at det gennem Justitsministeriet er blevet klarlagt, at midler  

 på  

 klientkonti civilretligt tilhører klienterne.
 Trods det altså  

 alene er den enkelte advokat eller det enkelte advokatfirma, der har  

 rådigheden  

 over klientkontoen, anses midlerne herpå i almindelighed for klienternes.
På denne baggrund  

 er det styrelsens opfattelse, at midlerne på en advokats/-firmas klientkonto  

 ikke skal medtages i opgørelsen af likvide midler  

 ("pengetank-aktiver") på balancen i forbindelse med en overdragelse  

 af anparterne i en advokatvirksomhed efter reglerne om succession, jf.
ABL §  

 11  

 stk. 1 nr. 4 jf. stk. 9.
 Såfremt reglerne  

 omkring overdragelse med succession til en nær medarbejder i øvrigt er  

 opfyldt,  

 vil der således ikke være noget i vejen for, at der kan ske en overdragelse  

 af  

 50 % af anparterne i Advokatfirmaet til advokat B, uden at overdragelsen vil  

 blive omfattet af pengetankreglen uanset størrelsen at indeståendet på  

 advokatfirmaets klientkonto.
Kun den del af  

 midlerne på klientkontoen, som kan hæves af advokatfirmaet i henhold til  

 bogført  

 mellemværende, der berettiger til modregning eller som efter rigtig opgørelse  

 og afstemning overstiger advokatfirmaets samlede tilsvar, skal indgå i  

 opgørelsen af likvide midler ("pengetank-aktiver") i  

 advokatfirmaets  

 balance ved overdragelse af 50 % af anparterne i virksomheden, jf.  

 klientkontovedtægtens  

 § 5 stk. 1 litra b og c.
Herunder vil beløb, der måtte være indsat på  

 klientkontoen og som har karakter af forudbetaling på honorar fra klienter  

 for  

 advokatfirmaets/advokatens fremtidige tjenesteydelser for disse, ligeledes  

 anses som likvide midler, der vil være omfattet af pengetank-reglen, jf.  

  

 SKM2003.458.LR  

.
 Ligningsrådet  

  

 tiltrådte Told- og  

 Skattestyrelsens indstilling.
