K.
Fast ejendom K.1 Dokumenter om overdragelse af fast ejendom til eje K.2 Pant K.3 Gældsbreve i forbindelse med fast ejendom K.4 Brugsrettigheder K.5 Entreprisekontrakter (§ 50, stk. 1) K.6 Opdeling i ejerlejligheder (§ 45 A) K.7 Overdragelse af rettigheder og overtagelse af  

 forpligtelser L.
Løsøre L.1 Overdragelse af løsøre til eje (§ 41) L.2 Pant L.3 Gældsbreve L.4 Overdragelse af rettigheder og overtagelse af  

 forpligtelser M.
Immaterielle rettigheder M.1 Overdragelse af immaterielle rettigheder (§ 42) M.2 Pant N.
Skibe N.1 Overdragelse til eje (§ 39, stk. 1) N.2 Pant N.3 Gældsbreve N.4 Entreprisekontrakter N.5 Registrering af nye skibe (§ 40) N.6 Overdragelse af rettigheder og overtagelse af  

 forpligtelser O.
Forsikring O.1 Dokumenter om forsikring (§ 64) O.2 Livsforsikring O.3 Andre forsikringer (§ 66) O.4 Kombinerede forsikringer (både livs- og  

 skadesforsikringer) O.5 Ændringer i bestående forsikringer (bl.a. § 10, stk.  

 2) O.6 Samleordning O.7 Opdeling O.8 Generalpolice (§ 67) O.9 Genforsikringskontrakter (§ 68) O.10 Stempelfrie forsikringsdokumenter (§ 69) O.11 Overdragelse af retten ifølge livsforsikringspolice  

 (§ 72) O.12 Tilladelse til berigtigelse af stempelafgift (§ 70  

 og § 70 A) P.
Familie- og arveforhold P.1 Aftaler mellem ægtefæller er stempelpligtige efter  

 almindelige regler (§ 74, stk. 1) P.2 Testamenter (§ 76) P.3 Stempelfrihed ved separation, skilsmisse mv. (§ 75) P.4 Stempelfrihed ved dødsboer P.5 Indtræden i eksisterende retsforhold (§ 78) Q.
Selskabsforhold Q.1 Selskaber generelt Q.2 Selskabets/foreningens stiftelse Q.3 Indskud i selskaber/foreninger (§ 53, stk. 1) Q.4 Udlodning fra et selskab/forening (§ 53, stk. 2) Q.5 Fusion Q.6 Spaltning Q.7 Stempelfri omdannelse af selskaber Q.8 Selskabers råden som selvstændige retssubjekter Q.9 Kommanditselskaber R.
Skyldforhold i øvrigt R.1 Etablering af skyldforhold R.2 Sikkerhedsstillelse for gæld (§ 56, stk. 3) R.3 Overdragelse af rettigheder til eje eller sikkerhed (§  

 72) R.4 Overtagelse af forpligtelser (§ 73) R.5 Kontrakaution mv. (§ 62, stk. 1, nr. 1) Speciel del K.
Fast ejendom K.1 Dokumenter om overdragelse af fast ejendom til eje Dokumenter om overdragelse af fast ejendom til eje skal stemples efter  

 reglerne i lovens kap. 6. Dokumenter vedrørende leje af fast ejendom, jf.  

 lovens kap. 7, er omtalt i pkt.
K.4 nedenfor.
§ 34, stk. 1 har differentierede stempelsatser.
Dokumenter om overdragelse  

 af fast ejendom stemples med 1,2 pct. af beregningsgrundlaget.
Dokumenter der  

 er omfattet af begrebet ejerboliger stemples kun med 0,6 pct. .
Indledningsvis afgrænses begrebet fast ejendom (pkt.
K.1.1). Dernæst  

 beskrives de generelle regler for overdragelse af fast ejendom (pkt.
K.1.2).  

 I pkt.
K.1.3 redegøres for reglernes anvendelsesområde.
Der tages  

 udgangspunkt i de mulige overdragelsessituationer, der medfører ejerskifte.  

 Overdragelsen kan være viljesbestemt eller ikke viljesbestemt.
K.1.1 Definition af fast ejendom Begrebet fast ejendom er ikke defineret i stempelloven.
Begrebet skal  

 fastlægges efter reglerne i tinglysningsloven, udstykningsloven og  

 vurderingsloven.
Grundstykker Som fast ejendom betragtes f.eks. grundstykker med eller uden bygninger,  

 der har eller kan få et selvstændigt matrikel nr.
Bygninger på lejet grund  

 betragtes ligeledes som fast ejendom.
 Idrætsanlæg mv.
 Anlæg betragtes som fast ejendom, når det opføres til fast forbliven på en  

 grund og dermed bliver en bestanddel af grunden.
 Eksempel:
En golfklub, der havde oprettet golfbane-, vej-, og parkeringsanlæg på en  

 grund, der tilhørte kommunen, overdrog senere de nævnte anlæg til kommunen  

 mod, at denne påtog sig al gæld vedrørende anlæggene og fremtidig  

 vedligeholdelse af disse.
Dokumentet om overdragelse af de nævnte anlæg, der  

 blev solgt til forbliven på grunden, blev antaget til stempling efter  

 reglerne om fast ejendom (jf.
M.f.Skd. 1977, nr. 125).
Installationer Som fast ejendom betragtes endvidere forskellige installationer.
 Fiskedamme, der er støbt som bassiner, anses for fast ejendom.
 Et dokument om overdragelse af tømmerkister blev af Østre Landsret i dom  

 af 6. januar 1987 (Skat 1987.3.174) anset som overdragelse af fast ejendom.  

 Kisterne havde udgjort fundamentet for et transportbånd og havde en  

 stålkonstruktion og en fast placering på havbunden.
K.1.1.1 Afgrænsningen i forhold til løsøre Dokumenter om overdragelse af løsøre er stempelpligtige efter andre regler  

 - og lavere stempelsatser - end dokumenter om overdragelse af fast ejendom,  

 jf. § 39 og § 41. Se endvidere afsnit L.1.
Sædvanligt tilbehør Det afgørende for om medfølgende løsøre i afgiftsmæssig henseende  

 henregnes til fast ejendom, er, om løsøret ved ansættelsen af ejendomsværdien  

 for den pågældende ejendom betragtes som sædvanligt tilbehør til den faste  

 ejendom efter vurderingslovens § 9, stk. 2 og tinglysningslovens § 38. I  

 benægtende fald skal løsøret ikke henregnes til den faste ejendom.
 Skure, garager mv.
Skure, garager, sommerhuse mv., der erhverves isoleret til opsætning på  

 købers grund, betragtes normalt ikke som fast ejendom.
Det bliver de  

 imidlertid ved en eventuel senere overdragelse af grund og derpå stående  

 bygninger.
Bygninger til nedrivning (§ 34, stk. 8) En bygning, der skal nedrives, falder stempelretligt udenfor begrebet fast  

 ejendom.
Dokumenter om overdragelse af en bygning til nedrivning stemples  

 således efter reglerne om løsøre.
Det er dog en forudsætning, at der alene er  

 tale om en overdragelse af bygningen, og ikke tillige en overdragelse af  

 grunden, jf. § 34, stk. 8. Overdrages såvel grund som bygning til nedrivning,  

 foreligger en overdragelse af fast ejendom.
K.1.1.2 Afgrænsningen i forhold til entreprise Dokumenter, der vedrører tilvejebringelse af arbejdsresultater typisk i  

 form af bygge- og anlægsarbejder på faste ejendomme her i landet  

 (entreprise), skal stemples med 1 promille efter § 50, stk. 1, 1. pkt.
Det er  

 andre regler end ved overdragelse af fast ejendom, jf. pkt.
K.5 vedrørende  

 entreprise.
 Afgrænsningen mellem entreprisestempel og stempel ved overdragelse af fast  

 ejendom illustreres af nedenstående eksempel.
 Eksempel:
 Et overdragelsesdokument vedrørende en grund med påstøbt sokkel til et  

 hus, og hvor der i samme dokument blev indgået aftale om at opføre et hus på  

 grunden, blev stemplet som fast ejendom for værdien af grund og sokkel.  

 Resten af overdragelsessummen blev stemplet som entreprisekontrakt (jf.  

 TOLD-SKAT Nyt 1992.7.225).
Overdragelsen finder sted ved dokumentets underskrift, typisk tidspunktet  

 for underskrivelsen af slutsedlen.
På dette tidspunkt foreligger der efter  

 praksis dels fast ejendom dels en entreprisekontrakt.
K.1.1.3 Kategorier af fast ejendom Stempelsatsens størrelse afhænger af, om der er tale om en ejerbolig eller  

 anden fast ejendom.
K.1.1.3.1 Ejerboliger ctr. anden fast ejendom Dokumenter om overdragelse af ejerboliger her i landet stemples med 0,6  

 pct., hvorimod dokumenter om overdragelse af anden fast ejendom her i landet  

 stemples med 1,2 pct.
Stemplet beregnes som udgangspunkt af købesummen, jf.  

 pkt.
K.1.2.1.
K.1.1.3.1.1 Definition af "ejerbolig" (§ 34, stk. 1, 3. pkt.) Begrebet ejerbolig er nærmere defineret i § 34, stk. 1, 3. pkt.
Her  

 fremgår, at ejerboliger er ejendomme til helårsbeboelse, der indtil  

 overdragelsen var eller ved overdragelsen bliver bestemt til brug for ejeren.
Det afgørende tidspunkt for fastlæggelsen af om der er tale om en  

 ejerbolig, er det tidspunkt, hvor overdragelsen - og ikke overtagelsen -  

 finder sted.
Tidsmæssigt er det normalt slutsedlens underskrift.
Erklæring en betingelse Stempling af dokumenter om overdragelse af ejerboliger til helårsbeboelse  

 med 0,6 pct. er betinget af, at parterne på overdragelsesdokumentets forside  

 har afgivet en underskrevet erklæring, jf. § 5, stk. 1 i Skatteministeriets  

 bekendtgørelse nr. 539 af 30. juni 1993. Den kan eventuelt indføjes i  

 dokumentets forsidetekst, hvorved erklæringen bliver omfattet af dokumentets  

 underskrift.
Erklæringen skal have følgende udformning: "Erklæring om  

 ejendommens anvendelse.
Ejendommen er udelukkende til helårsbeboelse.
Den var  

 indtil overdragelsen eller bliver ved overdragelsen bestemt til brug for  

 ejeren." Helårsbeboelse Afgørende for om der foreligger en ejerbolig er, at enten sælger har  

 benyttet, eller køber skal benytte ejendommen til helårsbeboelse.
Sælger bebor ejendommen (objektivt kriterium) Hvis sælgeren ved overdragelsen, dvs. tidspunktet for oprettelsen af  

 overdragelsesdokumentet, har beboet ejendommen indtil overdragelsen, har  

 ejendommen været bestemt til brug for sælgeren.
Ejendommen er en ejerbolig  

 uanset køberens hensigt og efterfølgende anvendelse af ejendommen.
Køber har til hensigt at bebo ejendommen (subjektivt kriterium) Ligeledes er der tale om en ejerbolig, hvis køberen ved overdragelsen har  

 til hensigt at bebo ejendommen.
Er dette tilfældet, foreligger der en  

 ejerbolig i stempelmæssig henseende, uanset hvad sælger måtte have anvendt  

 ejendommen til.
Det skal dog være lovligt og praktisk muligt at bebo ejendommen på  

 overdragelsestidspunktet.
For at nyopførte ejendomme er indflytningsklare,  

 skal der foreligge en ibrugtagningstilladelse fra kommunen.
 Ejendomme til helårsbeboelse, der anskaffes af forældre til brug for deres  

 børn, karakteriseres ikke som en ejerbolig, med mindre sælgeren opfylder  

 boligkravet.
K.1.1.3.1.2 Ubebyggede grunde En grund, der på overdragelsestidspunktet foreligger helt eller delvis  

 ubebygget, er heller ikke en ejerbolig, jf. den ovennævnte afgørelse fra 1992  

 (TOLD-SKAT Nyt 1992.7.225).
 K.1.1.3.1.3 Sommerhuse mv.
 Et sommerhus, der ikke har helårsstatus, skal stemples som anden fast  

 ejendom, uanset hvilken hensigt køber måtte have med hensyn til benyttelse.
Pensionister og efterlønsmodtagere har mulighed for at bebo sommerhuse i  

 landzone hele året, jf. lov nr. 388 af 6. juni 1991. Der er tale om en  

 personlig ret for den enkelte, som imidlertid ikke ændrer ved, at ejendommen  

 fortsat er et sommerhus.
Et eventuelt overdragelsesdokument skal stemples som  

 anden fast ejendom og ikke som ejerbolig (jf.
TOLD-SKAT Nyt 1992.11.332, pkt.  

 2).
Ejendomme, typisk sommerhuse beliggende i områder som af en kommune ændres  

 fra land- til byzone, kan være omfattet af ejerboligdefinitionen, da der er  

 tale om helårsboliger.
Det er endvidere afgørende, at enten sælger eller  

 køber opfylder beboelseskravet.
K.1.1.3.1.4 Ejendomme der ombygges Ejendomme, hvor køberen tilkendegiver en hensigt om at bebo ejendommen,  

 men hvor indflytning ikke finder sted i perioden efter overdragelsen pga.  

 køberens ombygning af ejendommen, betragtes som en ejerbolig i stempelmæssig  

 henseende.
Det forudsætter imidlertid, at indflytning på tidspunktet for  

 overdragelsen konkret er mulig, og at der, i det omfang det er nødvendigt,  

 foreligger en kommunal ibrugtagningstilladelse.
Endvidere må ombygningen ikke  

 medføre en så gennemgående forandring af ejendommen, at der reelt foreligger  

 en ny ejendom.
K.1.1.3.1.5 Flerfamilieshuse Ejendomme, der indeholder flere selvstændige lejligheder, dvs. såkaldte  

 tofamilieshuse (indeholdende én eller to lejligheder) er omfattet af §  

 34's ejerboligbegreb.
Der er tale om de ejendomme, hvor ejendomsværdien kan  

 fordeles på ejendommens to selvstændige lejligheder, jf. vurderingslovens §  

 33, stk. 6.
Overdrages et tofamilieshus, dels med henblik på beboelse (i den ene  

 lejlighed), dels med henblik på udlejning (af den anden lejlighed), opfylder  

 køberen alene beboelseskravet for den første lejlighed.
Overdragelsen skal  

 stemples med henholdsvis 0,6 pct. og 1,2 pct. af de respektive værdier.
K.1.1.3.1.6 Udlejningsejendomme Hvis ejendommen indeholder mere end 2 selvstændige lejligheder, betragtes  

 den som en udlejningsejendom.
Udlejningsejendomme stemples som anden fast  

 ejendom.
Denne stempling finder sted, uanset ejerens eventuelle delvise  

 anvendelse af ejendommen til privat beboelse.
 Det afgørende for, om der foreligger en ejerbolig eller en  

 udlejningsejendom, er hvilken status ejendommen har på  

 overdragelsestidspunktet, samt sælgers hidtidige anvendelse og købers  

 påtænkte anvendelse af ejendommen.
 Tilsvarende gælder for sondringen mellem ejerbolig og anden fast ejendom i  

 relation til landbrugsejendomme ctr. fritidsejendomme.
For mindre landbrugsejendomme (under 2 ha, jf. landbrugslovens § 3) der  

 overdrages til køber, er det ejendommens vurderingsstatus på  

 overdragelsestidspunktet, der er afgørende for stemplingen.
Dette gælder når  

 vurderingsmyndighederne har foretaget en fordeling af ejendomsværdien på  

 ejerboligdelen og den øvrige del af ejendommen.
Der henvises til pkt.  

 K.1.2.2. Selv i de tilfælde hvor køberne tilkendegiver en hensigt om at bebo  

 hele ejendommen (privat anvendelse), skal der stemples efter  

 vurderingsmyndighedernes fordeling af ejendomsværdien på  

 overdragelsestidspunktet.
 Eksempel:
Til illustration kan nævnes den situation, hvor et ægtepar og en enlig går  

 sammen om at købe et trefamilieshus.
Slutsedlen underskrives under den  

 forudsætning, at der gives kommunal tilladelse til at huset skifter status  

 til et tofamilieshus.
Køberne har til hensigt at bebo ejendommen.
Tilladelsen  

 imødekommes efterfølgende efter slutsedlens oprettelse, men inden  

 skødeudstedelse.
Slutsedlen skal stemples som overdragelse af anden fast  

 ejendom (med 1,2 pct.), fordi ejendommen på slutseddeltidspunktet indeholder  

 tre lejligheder.
Var der ikke oprettet slutseddel, skulle skødet stemples som  

 overdragelse af en ejerbolig (med 0,6 pct.), idet ejendommen på  

 overdragelsestidspunktet (tidspunktet for skødet) har status som et  

 tofamilieshus, og køberne opfylder beboelseskravet.
K.1.1.3.1.7 Selskaber, der ejer/køber ejendomme Selskaber (med begrænset hæftelse; dvs. eksempelvis A/S'er og ApS'er) kan  

 hverken som sælger eller køber benytte ejendommen til helårsbeboelse.
Det  

 gælder uanset, om det er selskabets direktør, der har eller skal bebo  

 ejendommen.
Ejerboligstatus afhænger således alene af den anden parts  

 benyttelse.
 Eksempel:
Køber et A/S en ejendom af et andet A/S, og står direktøren for det  

 købende selskab (den tiltænkte boligtager) på slutsedlen som køber af 20 pct.  

 (selskabet køber de øvrige 80 pct.), skal slutsedlen stemples med 0,6 pct. af  

 de 20 pct. af købesummen.
De resterende 80 pct. stemples med 1,2 pct.
K.1.1.3.2 Overdragelse af fast ejendom i udlandet (§ 34, stk. 7) Der gælder en særlig regel vedrørende overdragelse af fast ejendom  

 beliggende i udlandet, jf. § 34, stk. 7. Overdragelsesdokumentet skal alene  

 stemples med 1 promille af vederlaget, uanset om ejendomsværdien måtte  

 overstige dette, jf. nedenfor pkt.
K.1.2.1 om det generelle  

 beregningsgrundlag for fast ejendom.
Den lave takst skyldes, at der er  

 mulighed for, at der tillige skal betales stempel i det land, hvor ejendommen  

 er beliggende.
K.1.2 Generelle regler K.1.2.1 Beregningsgrundlag (§ 34, stk. 1) For dokumenter om overdragelse af fast ejendom her i landet beregnes  

 stemplet som udgangspunkt af købesummen, jf. § 34, stk. 1.
 Betaler køberen en større kontant udbetaling end aftalt efter  

 overdragelsesdokumentet, således at købesummen efterfølgende nedsættes, skal  

 stemplet beregnes af den købesum, der oprindeligt blev fastlagt i  

 overdragelsesdokumentet.
 Eksempel:
En slutseddel vedrørende en ejerlejlighed blev stempelberigtiget efter §  

 34. Køberen fik senere købesummen reduceret fordi, der faldt en kontant  

 betaling, der var større end fastlagt i slutsedlen.
Dette fremgik af skødet.  

 Slutsedlen blev anset som et selvstændigt stempelpligtigt dokument, og  

 stempelafgiften beregnedes på grundlag af den fastsatte købesum, jf. § 34,  

 stk. 1, sammenholdt med § 10, stk. 3 (jf.
M.f.Skd. 1980, nr. 84).
 Hvis den senest fastsatte ejendomsværdi forud for dokumentets oprettelse  

 er højere end købesummen, udgør denne ejendomsværdi beregningsgrundlaget.
Efter reglen i § 34, stk. 1 er det den almindelige ejendomsvurdering og  

 årsvurdering, der finder anvendelse.
Den relevante vurdering er den senest  

 ansatte vurdering, der er kendt af ejeren på tidspunktet for oprettelsen af  

 overdragelsesdokumentet, jf.
Skatteministeriets cirkulære nr. 90 af 13  

 februar 1986. Hvor overdragelsesdokumentet er et auktionsskøde er  

 stempelafgiftens beregningsgrundlag den vurdering, der foreligger på det  

 tidspunkt, hvor stempelpligten indtræder (auktionsskøde udstedes), jf.  

 M.f.Skd. 1985, nr. 115.
K.1.2.2 Ejendomme, der delvis er ejerboliger (§ 34, stk. 2) For ejendomme, hvor kun en del tjener til bolig for ejeren, beregnes der  

 stempel særskilt for dels den del, der kan henføres til ejerboligen og dels  

 den del, der vedrører den øvrige ejendom, jf. § 34, stk. 2.
Der anvendes den fordeling, som vurderingsmyndigheden har anvendt efter  

 vurderingslovens § 33, stk. 4-7. Der skal anvendes en erklæring.
Den er nævnt  

 i § 5, stk. 2 i Skatteministeriets bekendtgørelse nr. 539 af 30. juni 1993,  

 og kan eventuelt indføjes på dokumentets forside.
Den del, der kan henføres  

 til ejerbolig stemples med 0,6 pct., medens den resterende del af ejendommens  

 værdi stemples med 1,2 pct. som anden fast ejendom.
Foreligger der ingen  

 ejendomsfordeling, skal parterne skønne over fordelingen mellem ejerboligen  

 og den øvrige faste ejendom, og anføre fordelingen i dokumentet.
K.1.2.3 Flere forskellige aktiver overdrages (§ 44) Det kan forekomme, at der udover den faste ejendom tillige overdrages  

 løsøre, jf. pkt.
K.1.1.1. Det afgørende for, om løsøret hører med til den  

 faste ejendom er, om det efter vurderingslovens § 9, stk. 2, samt  

 tinglysningslovens § 38, må betragtes som sædvanligt tilbehør.
 Vedrører et dokument således overdragelse af flere formuegoder, hvor der  

 efter §§ 34-42 gælder forskellige stempelsatser, skal parterne angive,  

 hvorledes vederlaget fordeles på de nævnte formuegoder.
Forsømmes det, skal der stemples efter den bestemmelse, der medfører den  

 højeste afgift.
Ved fast ejendom, hvor der ligeledes overdrages løsøre,  

 medfører reglen, at både løsøret og den faste ejendom, skal stemples som  

 overdragelse af fast ejendom.
Dvs. den (højere) stempelsats for skøder  

 anvendes også på den del af vederlaget, der fordeler sig på løsøret.
Parterne  

 har dog mulighed for efterfølgende at afgive erklæring om vederlagets  

 fordeling.
Fordelingen kan afgives indtil stempelresolution udfærdiges.
Har  

 parterne selv forestået stemplingen skal fordelingen afgives inden  

 stempelfristens udløb.
 Har parterne derimod angivet hver deres vederlagsfordeling, lægges den  

 fordeling til grund, der medfører den højeste afgift.
K.1.2.4 Ejendomme, hvor vurderingen ikke angiver værdien (§ 34, stk. 3) Såfremt en ejendom ikke er selvstændigt vurderet af  

 vurderingsmyndighederne på tidspunktet for udfærdigelsen af et  

 overdragelsesdokument, skal parterne angive værdien af ejendommen efter  

 bedste skøn, jf. § 34, stk. 3. Det er endvidere tilfældet, hvis der er sket  

 forandringer af ejendommen på grund af nybygninger, ombygninger,  

 tilbygninger, udstykning eller sammenlægning, eller hvis andre forandringer  

 ved ejendommen, jf. vurderingsloven § 2, stk. 2, nr. 1 - 9 eller 11,  

 nødvendiggør en omvurdering.
Stemplet skal mindst beregnes af den skønnede værdi.
Parterne skal angive  

 et skøn over ejendommens værdi i handel og vandel.
Der er en praktisk  

 formodning for, at den rigtige værdi fremgår af den kontrakt, der er indgået  

 mellem uafhængige parter.
Ved kritik af værdiangivelsen finder § 16, stk. 2  

 anvendelse, jf. afsnit E.3. Myndighederne kan dog altid bestemme, at den  

 ejendomsværdi, som ansættes af vurderingsmyndighederne første gang efter  

 dokumentets oprettelse, skal anvendes i stedet for den vurdering, man måtte  

 være nået frem til efter § 16 stk. 2.
 Tidspunktet for overdragelsesdokumentets oprettelse er det afgørende  

 tidspunkt for, om en ejendom er selvstændigt vurderet (eller der er sket  

 væsentlige forandringer mv.).
Til belysning heraf kan nævnes en Østre Landsrets dom fra 3. marts 1993  

 (TfS 1994,39), hvor en ejerlejlighed blev overtaget af et murerfirma i april  

 1987. I forbindelse med overtagelsen blev nye arealer inddraget under  

 ejerlejligheden, og der udførtes i den forbindelse i perioden september 1987  

 til begyndelsen af 1988 betydelige forbedringsarbejder på ejendommen.
Dette  

 medførte en værdiforøgelse.
Ejerlejligheden var ikke selvstændigt vurderet,  

 og ibrugtagningstilladelse til dette byggeri blev først givet i marts 1988.  

 Den 25. maj 1988 blev der udfærdiget egentligt overdragelsesdokument i form  

 af skøde, men selvstændig vurdering forelå endnu ikke.
Den 17. juni forelå  

 selvstændig vurdering pr. 1. januar 1988. Landsretten fandt herefter, at  

 tidspunktet for skødets oprettelse (maj 1988) var afgørende for  

 afgiftsberegningen således, at værdien ved den seneste vurdering lægges til  

 grund ved stempelberegningen uanset, at denne vurdering først kommer til  

 parternes kundskab efterfølgende.
Dommen er udtryk for, at ejendomsværdien, der ansættes første gang efter  

 skødets (overdragelsesdokumentets) oprettelse, anvendes.
I den konkrete sag  

 havde parterne ikke foretaget et korrekt skøn efter § 16, stk. 1, fordi  

 skønnet var foretaget ved overtagelsestidspunktet.
K.1.2.5 Omvurdering begæret af ejeren/brugeren (§ 34, stk. 4) Det kan forekomme, at en ejendom begæres omvurderet efter vurderingslovens  

 § 2, stk. 2, nr. 10. Vurderingen er da begæret af enten ejeren eller den  

 bruger, der ifølge loven er forpligtet til at udrede skatterne af ejendommen.  

 Omvurdering kan endvidere finde sted, når der sker begæring efter  

 vurderingslovens § 4.
Begæring om ejendomsvurdering efter vurderingslovens § 4 eller § 2, stk.  

 2, nr. 10 får som hovedregel virkning for stempelberegningen, når begæringen  

 fremsættes inden stempelfristens udløb.
Resultatet af omvurderingen kan dog  

 undtagelsesvis lægges til grund (bl.a. begrundet i faktiske forhold  

 vedrørende ejendommens tilstand), når begæring blot er fremsat senest tre  

 måneder efter dokumentets oprettelse, jf.
Skatteministeriets cirkulære nr. 90  

 af 13. februar 1986. Dvs. der gives to måneder yderligere til at fremsætte  

 begæringen.
Denne nye vurdering træder i stedet for ejendomsværdien (jf.  

 bestemmelsens stk. 1) eller værdiangivelsen (jf. bestemmelsens stk. 2), jf. §  

 34, stk. 4. Stemplet skal mindst beregnes af denne vurdering.
K.1.2.6 Forbehold om brugs- eller servitutret (§ 35) Har overdrageren forbeholdt sig selv eller tredjemand en brugs- eller  

 servitutret med hensyn til den overdragne ejendom, er et dokument herom  

 stempelfrit, medmindre der skal lægges periodisk vederlag for retten, jf. §  

 35.
 Det er en betingelse for stempelfriheden, at der er tale om forbehold i  

 forbindelse med den bestemte ejendomsoverdragelse og ikke et forbehold, der  

 gælder fremtidige overdragelser.
Kontante vederlag medfører ikke stempel, da sælgers betaling for disse  

 rettigheder blot betragtes som modregning i den kontante købesum.
Betales der  

 imidlertid i periodiske ydelser, har det karakter af en selvstændig  

 retshandel.
I så fald beregnes almindeligt skødestempel efter § 34, stk. 1  

 ved siden af, at der skal betales stempel efter § 49, jf. afsnit K.4.2.
K.1.2.7 Flere ejendomsoverdragelser uden skøde (§ 43) Har en ejendom været genstand for flere ejendomsoverdragelser ved  

 mundtlige aftaler uden, at der er taget skøde på ejendommen, følger det af §  

 43, at der i forbindelse med den oprindelige ejers skødning af ejendommen til  

 den endelige (nye) ejer ikke skal ske nogen stempling.
Det er en betingelse  

 at sidstnævnte har erhvervet ejendommen i henhold til en slutseddel, der er  

 stemplet.
Det bør ikke gå ud over den endelige (nye) ejer, at der tidligere i  

 overdragelsesforløbet er sket overdragelser som ikke er stemplet.
Det  

 bemærkes, at § 10, stk. 2 ikke kan hjemle stempelfrihed, da parterne ikke er  

 de samme.
K.1.2.8 Overdragelse af anparter i formuegoder (§ 45) Når overdragelsen ikke omfatter hele formuegodet, men kun en ideel andel,  

 finder bestemmelserne om overdragelse også anvendelse.
Stempling sker efter §  

 34. Det følger af § 45. Bestemmelsen omhandler typisk samejer og  

 interessentskaber.
I samejer og interessentskaber, hvor deltagerne ikke har  

 begrænset deres hæftelse for gælden, anses deltagerne at eje en ideel anpart  

 af selskabets formue.
Heri ligger, at den enkelte deltager ikke har  

 ejendomsretten til et bestemt formueaktiv (f.eks. en lejlighed) men i stedet  

 ejer en del af formueaktivet svarende til den pågældendes ideelle anpart.
Afgrænsningen har betydning i forhold til andre selskabskonstruktioner,  

 hvor deltagerne hæfter begrænset, dvs. aktie- og anpartsselskaber.
Også  

 andelsboligforeninger, hvor deltagerne hæfter begrænset er undtaget fra  

 bestemmelsen i § 45. De såkaldte "små" andelsboligforeninger, hvor  

 deltagerne hæfter personligt for foreningens gæld, er derimod omfattet af §  

 45.
K.1.3 Reglerne finder anvendelse på de forskellige typer overdragelser Ved overdragelse af fast ejendom til eje, kan der være tale om enten  

 viljesbestemt overdragelse eller ikke viljesbestemt overdragelse.
Reglerne  

 finder anvendelse på begge typer overdragelse.
En viljesbestemt overdragelse er en overdragelse, der baserer sig på en  

 privat viljeserklæring.
Der er typisk tale om overdragelser, der udspringer  

 af aftaler, gaver eller frivillige auktioner.
 Som eksempel på ikke viljesbestemte overdragelser, kan nævnes overdragelse  

 ved tvangsauktion.
K.1.3.1 Viljesbestemt overdragelse Købsaftaler, skøder mv.
Dokumenter om overdragelser, der baserer sig på aftaler, er typisk  

 udformet som købsaftaler/slutsedler eller skøder.
Uanset dokumentets  

 overskrift er det tinglysningslovens § 10, der er afgørende for, om det skal  

 tinglyses.
At skøder er genstand for tinglysning, har ingen betydning i  

 stempelmæssig henseende.
Tinglysning er en sikringsakt, og ikke en  

 forudsætning for overdragelsen.
Viljesbestemte overdragelser kan udmunde i dokumenter, der ikke er så  

 traditionelle som slutsedler og skøder.
Dokumenterne skal stemples efter de  

 almindelige regler om overdragelse af fast ejendom.
Dokumentets betegnelse og  

 form er uden betydning, jf. § 9. Hvorvidt der er tale om en overdragelse til  

 eje beror på en konkret vurdering af dokumentets indhold.
Meddelelser om arealoverførsler efter reglerne i udstykningsloven skal  

 stemples efter § 34, jf.
TOLD-SKAT Nyt 1992.11.332, pkt. 3.
Der foreligger en overdragelse, selv om kun en del af ejendomsretten  

 overdrages.
Køber kan eksempelvis have forbeholdt sig selv eller andre en  

 brugs- eller servitutret med hensyn til den overdragne ejendom, jf.  

 eksempelvis § 35 og pkt.
K.1.2.6. Endvidere finder reglerne anvendelse ved  

 hel eller delvis overdragelse, hvad enten overdragelsen sker til en medejer  

 eller til tredjemand, jf. § 45.
K.1.3.1.1 Overdragelse af anparter i formuegoder; interessentskaber,  

 samejer og kommanditselskaber I samejer og interessentskaber, hvor deltagerne hæfter personligt og  

 solidarisk, ejer deltagerne en ideel anpart af sammenslutningens formue og  

 ikke et bestemt formuegode.
Det får den konsekvens, at ikke blot stiftelse,  

 ind- og udtræden af interessentskabet og opløsning, men også interne  

 forrykninger af ejerforholdet mellem deltagerne betragtes som en  

 overdragelse.
Det har den virkning, at der skal betales stempel efter § 34,  

 stk. 1, jf. § 45.
Konstruktioner, hvor selskabsdeltagerne alene hæfter begrænset, er  

 undtaget fra bestemmelsens anvendelsesområde.
Se afsnit Q.
Stiftelse af sameje/interessentskab En interessents eller samejers indskud af en fast ejendom i forbindelse  

 med stiftelse af et sameje betragtes som deloverdragelse af en ideel anpart  

 af ejendommen til de øvrige deltagere.
Der beregnes stempel af det vederlag,  

 som de andre samejere skal betale til overdrageren, med tillæg af  

 gældsandele, som overtages, jf. § 15 og afsnit E.2.
Når indskuddet er fast ejendom, beregnes stemplet mindst af den del af  

 ejendomsværdien, som svarer til samejerens anpart.
Der stemples efter § 34.
Indtræden i samejer/interessentskaber I forbindelse med nye medlemmers optagelse i et eksisterende sameje eller  

 interessentskab anses de hidtidige ejere for at have overdraget en så stor  

 del af selskabets formue, som svarer til den ideelle anpart af formuen, som  

 den pågældende får ved sin indtræden, dvs. der stemples efter § 34.
Opløsning af samejer/interessentskaber Ved udlodning i forbindelse med opløsning af samejer eller  

 interessentskaber anses udlodningen at vedrøre samtlige berørte ideelle  

 anparter.
Det gælder selv om deltagerne deler aktiverne i samme forhold, som  

 svarer til deres ideelle anpart.
Det skyldes, at den enkelte anpartshaver  

 antages at sælge sin ideelle anpart til de øvrige deltagere og omvendt købe  

 dele af deres anparter svarende til sin ideelle anpart.
Det udløser derfor  

 stempelpligt efter § 34 for den enkelte deltager svarende til den ideelle  

 anpart af det overdragne.
 Eksempel:
Dette princip blev fastslået i en Østre Landsretsdom fra 1986 (Skat  

 1986.4.259), hvor en ejendom ved betinget skøde, om at ejendommen senere  

 skulle opdeles i tre ejerlejligheder, blev erhvervet i sameje af tre  

 deltagere.
Ved endeligt skøde blev ejendommen lyst med anmeldelse om opdeling  

 i ejerlejligheder.
I skødet bestemtes endvidere opløsning af  

 interessentskabet/samejet således, at ejerne blev eneejere af hver deres  

 ejerlejlighed.
Landsretten fandt, at der ved endeligt skøde om samejets  

 opløsning skete en overdragelse fra medejerne til de enkelte personer.
Denne  

 overdragelse var stempelpligtig efter § 45, jf. § 34.
Kommanditselskaber I kommanditselskaber anses komplementaren som part og ikke de enkelte  

 kommanditister, jf. afsnit Q.9. Det medfører, at alene overdragelser mellem  

 komplementarer udløser stempelpligt efter § 34, idet det betragtes som  

 overdragelser mellem interessenter.
Der beregnes stempel af et beløb svarende  

 til den overdragne anparts del i selskabets samlede egenkapital.
 Overdragelser mellem komplementar og kommanditister medfører ikke  

 stempelpligt.
K.1.3.1.2 Salgsfuldmagt med virkning som overdragelsesdokument Det kan forekomme, at der ved selve aftalens indgåelse er tvivl om,  

 hvorvidt der er én eller flere overdragelser.
Dette er eksempelvis  

 tilfældet, når der i forbindelse med en slutseddels underskrift indføjes, at  

 ejendommen overdrages til NN eller ordre.
Bliver NN herefter endelig  

 skødehaver, foreligger der kun én overdragelse.
Overdrages ejendommen  

 til en anden end NN, vil overdragelsen også være stempelfri.
Det er en  

 forudsætning, at NN ved slutsedlens underskrift var fuldmægtig eller  

 kommissionær for skødemodtageren til at erhverve den konkrete ejendom, jf. §  

 10, stk. 2.
 Er der derimod ikke tale om et kommissions- eller fuldmagtsforhold, skal  

 der stemples igen.
Uigenkaldelig salgsfuldmagt Ved anvendelse af fuldmagter kan der opstå tvivl, om der foreligger et  

 dokument, der fastlægger et almindeligt fuldmagtsforhold, eller en  

 salgsfuldmagt, der efter dets indhold betragtes som et overdragelsesdokument.
Som eksempel kan nævnes den situation, hvor en salgsfuldmagt udstedes til  

 et realkreditinstitut med henblik på at sælge ejendommen for  

 realkreditinstituttets regning og risiko med ret til at oppebære provenuet  

 til endelig afregning.
Under forudsætning af at fuldmagten er uigenkaldelig,  

 foreligger der et stempelpligtigt overdragelsesdokument og ikke blot et  

 fuldmagtsdokument.
K.1.3.1.3 Købepligt Afgørende for et dokuments stempelpligt er det retsforhold, som dokumentet  

 vedrører.
Dokumentets betegnelse og form er uden betydning.
Det fremgår af §  

 9.
 Det betyder, at en aftale om leje af en bygning, som lejeren har pligt til  

 at købe ved lejemålets ophør, betragtes som en overdragelse af fast ejendom  

 efter § 34. Dokumentet skal tillige stemples som lejeaftale, jf. lovens kap.  

 7.
Omvendt er en køberet ikke stempelpligtig.
Der er tale om et tilbud, som  

 ikke er stempelpligtigt, jf. § 7 og afsnit B.2, jf. endvidere § 44, stk. 2.
 Eksempel:
I en sag afgjort af Østre Landsret den 21. februar 1994 (TfS 1994,252)  

 fandt retten ikke, at der forelå nogen køberet.
Forholdet var bl.a. det, at  

 en kommune i 1917 vederlagsfrit (i gavebrev) havde overdraget en grund til en  

 skole betinget af, at der blev drevet filantropisk skole fra ejendommen.
Da  

 betingelsen om at drive skole af den omhandlede art ikke længere blev  

 opfyldt, blev skolen overdraget til kommunen i 1990. Landsretten fandt, at  

 overdragelsesdokumentet i 1990 var stempelpligtigt, idet man ikke fandt, at  

 der forelå en aktualiseret køberet som påstået af sagsøgte, men et  

 stempelpligtigt overdragelsesdokument om overdragelse af en ejendom.  

 Tilbagefaldsretten fra 1917 var betinget af vilkår, som skolen havde haft den  

 fulde rådighed over (fortsat drift af filantropisk skole). Der var derfor  

 tale om et overdragelsesdokument, der skulle stemples efter § 34.
K.1.3.1.4 Mageskifte (§ 37) Mageskifte er typisk bytte af fast ejendom, hvor vederlaget består helt  

 eller delvist i overdragelse af en anden ejendom.
Dokumenter om mageskifte i  

 forbindelse med ejendomsoverdragelse betragtes som to selvstændige  

 retsforhold, og de skal derfor hver især stemples efter § 34. Begge parter er  

 i stempelmæssig henseende inddraget.
 K.1.3.1.5 Dokumenter om ægtepagter, bodeling mv.
Ægtepagter, bodelingsoverenskomster mv. er dokumenter, der kan vedrøre  

 overdragelse af fast ejendom, og som tillige er afledt af aftaler.
For disse  

 dokumenter og øvrige dokumenter tilknyttet familie- og arveforhold henvises  

 der til afsnit P.
K.1.3.1.6 Indskud af fast ejendom (bl.a. § 53) Indskydes der fast ejendom af deltagere i selskaber, hvor ingen af  

 deltagerne hæfter personligt for selskabets forpligtelser, skal dokumentet  

 herom stemples som overdragelse af ejendommen efter reglerne i §§ 34-38. Det  

 samme gælder for foreninger, hvor ingen af medlemmerne hæfter personligt for  

 foreningens forpligtelser, jf. § 53. Der henvises til afsnit Q.3.1.
K.1.3.1.7 Øvrige overdragelsessituationer Gaveoverdragelser En gaveoverdragelse betragtes også som en overdragelse i stempelmæssig  

 forstand.
En gave er en ensidig viljeserklæring om vederlagsfri overdragelse  

 af et formuegode (ejendom), som udspringer af gavmildhed.
Stemplet efter §  

 34, stk. 1 beregnes af den senest ansatte ejendomsværdi forud for  

 overdragelsen.
I mangel af ejendomsværdi skal parterne skønne værdien efter §  

 16.
Frivillige auktioner En frivillig auktion er karakteriseret ved sit grundlag, dvs. en  

 auktionsbegæring fra auktionsgenstandens ejer.
Auktionsprovenuet tilfalder  

 ejeren, og rettigheder udslettes ikke på grund af manglende dækning.
Private  

 auktioner afholdes uden medvirken af hverken fogedret eller auktionsleder.  

 Overdragelse ved frivillig auktion behandles efter reglen i § 34, stk. 1.
K.1.3.2 Ikke viljesbestemt overdragelse Overdragelse ved tvangsauktion Når en ejendom overdrages som følge af tvangsauktion, skal der betales  

 stempel efter § 34, stk. 1, dvs. med 0,6 pct. eller 1,2 pct. alt efter, om  

 der er tale om en ejerbolig eller anden fast ejendom.
Det betyder, at  

 købesummen/budsummen opgøres efter de almindelige regler, dvs. § 15 og § 34,  

 stk. 1 med tillæg af de beløb, der skal udredes udover auktionsbudet.
Der  

 bortses dog fra de krav, der er nævnt i tvangsauktionsvilkårenes pkt. 6 B,  

 jf.
Justitsministeriets bekendtgørelse nr. 652 af 15. december 1978. Jf.  

 afsnit E.2 vedr. købesummens beregning.
K.1.3.2.1 Stempelpligtens indtræden ved fuld dækning af pant- eller  

 udlægshaveres krav (§ 34, stk. 5) Erhverves ejendommen på tvangsauktion ved køb af tredjemand, eller ved at  

 panthaver eller udlægshaver får dækket sit krav fuldt ud, indtræder  

 stempelpligten ved auktionens slutning, jf. § 34, stk 5. Auktionen er  

 afsluttet ved salg, der bekræftes med hammerslag og sikkerhedsstillelse, jf.  

 retsplejelovens § 574 og tvangauktionsvilkårenes pkt. 7.
Auktionskøberen tager selv skøde Det følger heraf, at auktionsudskriften stemples.
Når køberen selv tager  

 skøde (auktionsskøde) på ejendommen, er dette skøde stempelfrit, jf. reglerne  

 i § 10.
K.1.3.2.2 Ufyldetsgjort pant- eller udlægshaver Hvis auktionskøberen er ufyldestgjort pant- eller udlægshaver, indtræder  

 stempelpligten først når auktionsskødet udstedes, jf. § 34, stk. 5.
K.1.3.2.2.1 Stempelpligtens indtræden Auktionskøberen har pligt til at tage auktionsskøde på ejendommen indenfor  

 et år efter auktionen, jf. tvangsauktionsvilkårenes pkt. 9. Det medfører, at  

 stempelfristen kan udskydes op til et år.
 Byder en pant- eller udlægshaver (der har flere prioriteter) ind i en  

 mellemprioritet, der tilhører en anden, sidestilles det ikke med de tilfælde,  

 der omtales i § 34, stk. 5 og § 36. Det konstateredes i Højesteretsdommen  

 (Skat 1986.3.187), at den panthaver der besad 8. og 10.-15. prioriteten, og  

 som overtog ejendommen for en budsum, der netop gav fuld dækning for 9.  

 prioritet(en), ikke ansås som ufyldestgjort panthaver.
Overdragelse ved transportkøbekontrakt Er den ufyldestgjorte panthaver et realkreditinstitut eller en bank,  

 udstedes der sjældent auktionsskøde direkte til auktionskøberen selv.
Retten  

 til at få udstedt auktionsskøde overdrages til tredjemand ved en såkaldt  

 transportkøbekontrakt.
 Det betyder, at auktionsskødet ikke skal stemples, men alene  

 transportkøbekontrakten.
Det er en forudsætning for stempelpligtens indtræden ved udstedelse af  

 auktionsskøde, at dette er udstedt til den pågældende pant- eller  

 udlægshaver.
Det følger endvidere, at hvis den ufyldestgjorte pant- eller  

 udlægshaver har transporteret retten til at få auktionsskøde, er det alene  

 dokumentet herom, der er stempelpligtigt.
Stemplet til det auktionskøde, der  

 til sin tid udstedes til erhververen ifølge transportdokumentet, er derfor  

 dækket ved transportdokumentets stempling, jf. § 43.
K.1.3.2.2.2 Godtgørelse af stempel ved ufyldestgjort pant- eller  

 udlægshavers overtagelse (§ 36) En ufyldestgjort pant- eller udlægshaver i fast ejendom, som har erhvervet  

 ejendommen på tvangsauktion, har i medfør af § 36 mulighed for at få  

 godtgjort stemplet på det skøde, som er udstedt til ham, når han har afhændet  

 ejendommen inden 4 år regnet fra auktionsdagen.
Krav på stempelgodtgørelse  

 efter § 36 er omfattet af den 20 årige forældelsesregel, jf.
M.f.Skd. 1985,  

 nr. 111. Endvidere henvises der til afsnit H vedrørende godtgørelse.
Afhændelse Som afhændelse regnes ud over egentlig salg tillige ekspropriation og  

 tvangsauktion (jf.
UfR 1987.745 Ø, der behandles nedenfor). Dette gælder selv  

 om ejendommen eventuelt på ny overtages af en ufyldestgjort panthaver, jf.  

 M.f.Skd. 1978, nr. 89. Arveudlæg er derimod ikke afhændelse, hvilket heller  

 ikke er tilfældet med boslodskrav ved skilsmisse.
For at statuere afhændelse kræves ikke, at der ved den efterfølgende  

 afhændelse tages skøde på ejendommen.
Det er tilstrækkeligt, at der  

 foreligger en aftale om overdragelse eller en ekspropriationsbeslutning.  

 Aftaler om videreoverdragelse kan være både endelige og betingede, jf.  

 M.f.Skd. 1985, nr. 11. Videreoverdragelsen og tidspunktet for denne skal  

 dokumenteres overfor stempelmyndigheden ved forevisning af  

 overdragelsesdokumentet i original eller bekræftet genpart, jf. § 25, stk. 2  

 i Skatteministeriets cirkulære nr. 159 af 30. juni 1969.
Kun ufyldestgjort pant- eller udlægshaver Den pågældende udlægshaver skal som højestbydende have budt ind i sin egen  

 prioritet for derved at have opnået delvis dækning af sin pant- eller  

 udlægsfordring, jf.
M.f.Skd. 1976, nr. 114.
Det betyder, at pant- eller udlægshaver, der får fuld dækning, ikke er  

 omfattet af denne særlige godtgørelsesregel.
Pant- eller udlægshavere, der  

 ikke har budt ind i deres pant, er heller ikke omfattet, jf.
M.f.Skd.  

 1978.311 (og Østre Landsrets dom fra 1987, jf.
UfR 1987.745 Ø). I dommen  

 havde to ejendomshandlere, der var panthavere, overtaget en ejendom som  

 højestbydende på tvangsauktion, men uden at byde ind i deres eget pant.  

 Ejendomshandlerne blev senere erklæret konkurs, hvorefter ejendommen igen  

 blev solgt på tvangsauktion.
Selv om denne auktion blev anset som en  

 afhændelse (jf. § 36) fandt retten ikke, at ejendomshandlernes konkursbo  

 kunne kræve stempelgodtgørelse efter nævnte bestemmelse, idet kun panthavere,  

 der ved erhvervelsen havde budt ind i deres eget pant, antoges berettiget til  

 sådan godtgørelse.
Kautionister Kautionister anses også i denne sammenhæng for panthavere, når de forinden  

 auktionen har indfriet en del af det kautionssikrede pantebrev.
 Eksempel:
I en Østre Landsretsdom af 1. oktober 1986 (Skat 1986.2.116), havde en  

 kautionist overfor et pensionsforsikringsselskab kautioneret for debitors  

 betalingsforpligtelser iht. et pantebrev.
Ca. 3 år efter misligholdte debitor  

 pantebrevet, og kautionisten måtte betale to ydelser på pantebrevet.
 Ved en efterfølgende tvangsauktion bød det kautionerende  

 forsikringsselskab ind i pantebrevets prioritet og opnåede kun delvis  

 dækning.
 Da det blev antaget, at de beløb, kautionisten havde betalt, udgjorde den  

 sidst prioriterede del af pantebrevsbeløbet, og da kautionisten som følge  

 heraf kun havde budt ind i en del af sit eget pant, fandt retten, at  

 kautionisten ved et senere salg kunne få godtgørelse efter § 36.
Delafhændelse Afhændes kun en del af den ejendom, der er erhvervet som ufyldestgjort  

 panthaver, godtgøres alene den del, som forholdsmæssigt svarer til forholdet  

 mellem størrelsen af det videresolgte areal og det samlede areal, jf.
M.f.Skd  

 1978, nr. 22.
K.1.3.2.3 Ekspropriation Ekspropriation af fast ejendom anses ikke for stempelpligtigt, jf. § 83,  

 jf. endvidere afsnit I.2.10. Det samme gælder det dokument, der er oprettet i  

 anledning af ekspropriationsafgørelsen, jf. bestemmelsens stk. 2. Dokumentet  

 begrunder ikke den ejendomsovergang, der har fundet sted, men konstaterer kun  

 ekspropriationsafgørelsen.
K.2 Pant K.2.1 Dokumenter omfattet af underpant Dokumenter, der stifter viljesbestemt underpant i fast ejendom, skal  

 stemples med 1,5 pct., jf. § 57, stk. 1.
 Bestemmelsen omfatter udover almindelige pantebreve også ejerpantebreve og  

 skadesløsbreve.
Skadesløsbreve I skadesløsbreve angives den reelle kreditors navn, og det kan angives  

 udtrykkeligt, at man sikrer den til enhver tid værende gæld mellem pantsætter  

 og panthaver.
Ejerpantebreve Ejerpantebreve adskiller sig fra almindelige pantebreve ved, at ejeren af  

 ejendommen angives som pantekreditor.
Det fremgår ikke direkte, hvem den  

 reelle kreditor er, hvilket også er tilfældet for det virkelige gældsforhold.  

 Der er ikke knyttet et personligt gældsforhold til ejerpantebreve, medmindre  

 det fremgår af pantebrevet.
Underpant Pant, der ikke udspringer af viljesbestemte aftaler (dvs. udlæg og arrest)  

 falder også uden for bestemmelsen.
Skøder er heller ikke omfattet, medmindre  

 de indeholder bestemmelse om, at en del af den kontante købesum skal betales  

 efter, at skødet er tinglyst som endelig adkomst, jf. afsnit K.3.2.  

 Vedtægter, der stifter pant (f.eks. ejerlejlighedsvedtægter), er omfattet af  

 stempelpligten.
K.2.2 Klarhed over hvad der pantsættes Når der gives pant i fast ejendom, kan dette alene ske i form af  

 underpant.
Der må derfor være en betydelig klarhed med hensyn til identiteten  

 af det pantsatte, jf. nedenfor om pant i en ejendom, der endnu ikke er opdelt  

 i ejerlejligheder.
Indholdet skal være endeligt fastsat Det er en betingelse for tinglysning, at pantebrevets indhold er endeligt  

 fastsat.
En modifikation hertil er skadesløsbreve, hvor størstebeløbet for,  

 hvad der gives pant med kan angives, uden at det herved behøver at fremgå,  

 hvad den aktuelle gæld er.
Det får betydning for størrelsen af det beløb, der  

 skal stemples af, jf. pkt.
K.2.4.
K.2.3 Stempelpligtens indtræden Stempelpligten indtræder ved dokumentets oprettelse, jf. § 2. Det gælder  

 også for ejerpantebreve.
Er der imidlertid tale om et ejerpantebrev, der allerede er kommet til  

 eksistens eksempelvis ved håndpantsætning, skal der ikke stemples på ny, når  

 ejerpantebrevet tinglyses.
Det er tilfældet, hvis et ejerpantebrev og f.eks.  

 en forpagtningskontrakt begge bliver tinglyst i en bygning på lejet grund,  

 jf.
M.f.Skd. 1976, nr. 15.
Hvis der herefter på ny efter fristens udløb lyses en forpagtningskontrakt  

 og et ejerpantebrev, skal der ikke beregnes stempel af den fornyede  

 tinglysning af ejerpantebrevet.
Panteretten må antages at have bestået mellem  

 parterne efter udløbet af tinglysningsfristen.
K.2.4 Det pantsikrede beløb udgør stempelgrundlaget Det pantsikrede beløb stemples med 1,5 pct., jf. § 57, stk. 1. Hvad der  

 skal forstås ved det pantsikrede beløb fremgår af bestemmelsens stk. 4. Det  

 er hovedreglen, at det pantsikrede beløb er det beløb for hvilket der er  

 stillet pant (bortset fra renter og omkostninger), dvs. pantebrevets  

 pålydende beløb.
Indekspantebreve Indekspantebreve er ligesom andre pantebreve stempelpligtige af pålydende  

 eller pantets værdi ved udstedelsen.
Bestemmelsen i indekspantebreve, om at  

 pålydende og den til enhver tid værende restgæld indeksreguleres, medfører  

 ikke yderligere stempelpligt.
Oprettes der senere et nyt dokument vedrørende  

 et indekspantebrev, hvoraf den indeksregulerede restgæld fremgår, er dette  

 dokument stempelpligtigt efter § 10, stk. 2, jf. § 57.
Skadesløsbreve Skadesløsbreve, der sikrer den til enhver tid værende gæld mellem  

 parterne, skal stemples af pålydende, dvs. af maksimum eller af pantets  

 værdi, hvis denne er lavere, jf.
Skatteministeriets cirkulære nr. 60 af 21.  

 april 1981. Der fradrages ikke stempel, som er anvendt til det eventuelle  

 underliggende lånedokument.
Dette gælder uanset, om skadesløsbrevet og  

 lånedokumentet er oprettet samtidig og henviser til hinanden.
 Er der derimod tale om et skadesløsbrev, der er udstedt til sikkerhed for  

 et konkret låneforhold, kan der modregnes i skadesløsbrevets stempel med det  

 stempel, der er betalt til dokumentet, der stifter låneforholdet, efter  

 reglen i § 57, stk. 5. Om sikkerhedsstillelse for gæld mv., henvises til  

 afsnit L.2.8.
Kursværdien uden betydning Kursværdien er uden betydning for størrelsen af det pantsikrede beløb, jf.  

 afsnit E.2.1 om købesummen.
Det betyder, at eventuelle over- eller  

 underkurser ikke medfører nogen regulering af stempelafgiften.
 Selv om et ejerpantebrev er forsynet med en påtegning om, at panteretten  

 også omfatter indtil 5 års rente på det pantsatte ejerpantebrev, skal  

 ejerpantebrevet kun stemples af pålydende (TOLD-SKAT Nyt 1991.23.1326).
Omdannes et pantebrev til et ejerpantebrev ved påtegning om transport til  

 den indfriende debitor, er påtegningen stempelfri efter § 72, stk. 6, nr. 1.  

 Ved opskrivning til den oprindelige hovedstol forskelsstemples der efter §  

 57, stk. 1 af det opskrevne beløb, jf.
M.f.Skd. 1984, nr. 104.
K.2.4.1 Modificering: Alene stempel af pantets værdi Hvis værdien af det pantsatte udgør et lavere beløb end det pantsikrede  

 beløb, beregnes stemplet alene af værdien af det pantsatte - dvs. pantets  

 værdi, jf. § 57, stk. 4, 2. pkt.
Det er dog en betingelse, at denne værdi  

 fremgår af dokumentet, jf. pkt.
K.2.4.1.1 nedenfor om formkrav mv.
Ejendommens værdi Det er pantets værdi, dvs. ejendommens værdi i handel og vandel på  

 pantsætningstidspunktet, der skal påføres dokumentet.
Herved forstås ejendommens bruttoværdi.
Der sker således ikke fradrag for  

 den foranstående prioritetsgæld, pantegæld mv.
I M.f.Skd. 1971, nr. 66 og  

 1979, nr. 81 er der henvist til bruttoværdien som den afgørende værdi.
Det  

 samme gælder Østre Landsrets dom af 20. marts 1989 (UfR 1989.654 Ø), hvor et  

 pantebrev blev stemplet af værdierklæringens 8.000.000 kr. uanset, at  

 ejendommen var behæftet udover pantebrevets pålydende.
K.2.4.1.1 Værdien skal fremgå af dokumentet Værdierklæringen behøver ikke at være afgivet ved dokumentets oprettelse,  

 men værdien af pantet skal svare til den værdi pantet havde på tidspunktet  

 for dokumentets oprettelse.
Værdierklæring kan afgives inden  

 stempelmyndigheden har truffet resolution, dvs. at der frem til  

 resolutionstidspunktet er mulighed for at afgive såvel en efterfølgende  

 erklæring som en korrigeret (ny) erklæring.
Det fremgår af Skatteministeriets  

 cirkulære nr. 36 af 30. marts 1984.
I tilfælde hvor dokumentet er indleveret til tinglysning, kan den  

 stempelpligtige afgive en værdierklæring over for tinglysningsdommeren.
Hvis  

 dokumentet er anholdt, kan den stempelpligtige endvidere afgive  

 værdierklæringen over for stempelmyndigheden.
I begge tilfælde kan  

 stempelberegningen ske på grundlag af en sådan efterfølgende værdierklæring,  

 når den fremkommer inden stempelmyndigheden har afgivet stempelresolution, og  

 såfremt den påføres dokumentet.
 Har parterne selv forestået stemplingen, skal værdierklæringen afgives  

 inden stempelfristens udløb.
Værdiangivelsen skal være klar og utvetydig Det er en betingelse for at tillægge værdierklæringen betydning, at den  

 utvetydigt fremtræder som påtegning på pantebrevet.
Udstedes et ejerpantebrev  

 med henvisning til værdierklæring påført et sideordnet eller tidligere  

 udstedt pantebrev, er ejerpantebrevet stempelpligtigt på normal vis.
Der  

 tages ikke hensyn til, hvad der eventuelt måtte være anført i andre  

 dokumenter om værdien af pantet.
Dette gælder også selv om begge dokumenter  

 påregnes anvendt i samme pantsætningsforhold.
Forhøjelsespåtegning Evt. vurderingsmænd Derimod er der stempelfrihed for en påtegning om forhøjelse af et  

 ejerpantebrev, der er stemplet i henhold til en værdierklæring.
Værdien skal svare til, hvad pantet er værd i handel og vandel.
Er værdien  

 for lav, har stempelmyndigheden mulighed for at ændre den i medfør af § 16,  

 stk. 2. Det samme gælder, hvis parterne ikke er enige om værdiangivelsen.
K.2.4.1.2 Ejendomme under udstykning Som udgangspunkt skal også pantebreve, der udstedes med pant i ejendomme  

 under udstykning, stemples af pantets værdi på pantsætningstidspunktet.
Det  

 samme gælder for ejerpantebreve.
 Eksempel:
Der henvises til en offentliggjort afgørelse fra 1985, hvor et  

 ejerpantebrev angav at have pant alene i en parcel i et påtænkt, men endnu  

 ikke udstykket areal.
Ejerpantebrevet blev tinglyst på hele ejendommen.  

 Panteretten var ikke betinget af udstykningstilladelse.
 Ejerpantebrevet havde på oprettelsestidspunktet pant i hele ejendommen, og  

 blev stemplet af pålydende og ikke af værdien af den udstykkede parcel (jf.  

 M.f.Skd. 1985, nr. 159).
 Er en panteret imidlertid betinget af f.eks. en ejendoms efterfølgende  

 udstykning, og hviler panteretten alene på den uudstykkede parcel, kan der  

 tages hensyn til betingelsen, når stemplet fastsættes - dvs. stempel af  

 parcellens lavere værdi.
Er der i det stempelpligtige dokument indsat en bestemmelse om, at  

 panteretten er betinget af en ejendoms efterfølgende udstykning fra  

 hovedejendommen, vil det ikke give nogen mening at basere en stempelberegning  

 på grundlag af hele ejendommens værdi.
En sådan stempling vil være en  

 fiktion.
Parterne har aftalt en fremtidig udstykning som betingelse for  

 panteretten, dvs. enten opfyldes betingelsen (der opnås pant i den udstykkede  

 parcel) eller også falder aftalen helt væk.
 Da betingede aftaler er stempelpligtige efter § 8, skal der stemples af  

 det beløb, der forudsætter, at betingelsen om udstykning gennemføres, dvs. af  

 parcellens lavere værdi.
 Eksempel:
 Som eksempel på et tilfælde, hvor pantebrevet ikke skal stemples af hele  

 ejendommens værdi, kan nævnes afgørelsen refereret i Skat 1990.6.486.
To ejerlejligheder under udstykning blev overdraget ved skøde af 7.  

 december 1988. Da overdragelsen var betinget af hovedejendommens endelige  

 udstykning i ejerlejligheder, blev skødet lyst som byrde med frist for  

 gennemførelse af opdelingen.
Køber udstedte den 16. januar 1989 (inden  

 gennemførelsen af opdelingen) et ejerpantebrev med pant i de to  

 ejerlejligheder på stort 50 mio. kr., uden personligt gældsansvar.  

 Ejerpantebrevet var påført erklæring om, at det pantsattes værdi ikke  

 oversteg 6.199.281 kr.
Værdien af resten af ejendommen blev opgivet til  

 8.919.022 kr.
Ejerpantebrevet blev stemplet alene af værdien af de overdragne  

 lejligheder (6.199.281 kr.).
K.2.4.1.3 Realkreditpantebreve udstedt før et byggeri er påbegyndt Pantebreve kan stemples af pantets værdi (efter § 57, stk. 4) ved  

 udstedelsen af pantebrevene.
Dette gælder pantebreve, der udstedes til  

 realkreditinstitutter med pant i endnu ikke iværksatte byggerier og med  

 realkreditinstituttets forbehold om bindende lånetilbud, når byggerierne er  

 færdiggjorte.
Det samme gælder for pantebreve, der udstedes til sikkerhed for  

 egentlige forhåndslån, der er ydet i henhold til realkreditlovens § 40, stk.  

 1. Det følger af Skatteministeriets cirkulære nr. 168 af 30. oktober 1984  

 samt af ØLD af 18. januar 1984 (M.f.Skd. 1984, s. 473).
 Der skal endvidere betales stempelafgift af forskellen mellem  

 pantebrevenes pålydende og pantets værdi, jf. gældsbrevsstemplet i § 56.
 Et værdistemplet pantebrev, hvor pantebrevet senere får påtegning om  

 ændring af pantet, uden at der afgives ny værdierklæring, skal ikke  

 efterstemples, når der ved påtegningen alene sker relaksation af en del af  

 pantet uden samtidig inddragelse af nyt pant (M.f.Skd. 1977, nr. 122).
Realkreditpantebreve udstedt efter et byggeri er påbegyndt De fastsatte retningslinier for stempling af pantebrevene efter § 57, stk.  

 4, (jf.
Skatteministeriets cirkulære nr. 168 af 30. oktober 1984) finder også  

 anvendelse på pantebreve, der er udstedt efter, at byggeriet er påbegyndt  

 (M.f.Skd. 1985, nr. 65).
K.2.4.1.4 Når pantet er uden værdi Det er ikke en betingelse for at stemple af pantets værdi, at et pantebrev  

 angiver, at pantet har en (vis) værdi.
Bestemmelsen finder også anvendelse i  

 de tilfælde, hvor pantet ikke eksisterer fuldt ud eller er helt uden værdi på  

 det tidspunkt, hvor pantebrevet oprettes.
Det medfører, at der ikke skal  

 betales stempelafgift efter § 57, stk. 4 (Skat 1990.7.557).
K.2.5 Stempelfri sikkerhedsstillelse for ydelsen efter en aftægts- eller  

 en forsørgelseskontrakt (§ 62, stk. 1, nr. 2) Rettigheder om aftægts- eller forsørgelseskontrakter er ikke  

 stempelpligtige, når de ikke kan forlanges afløst af en pengeydelse.
Ved  

 overdragelse af fast ejendom skal rettigheden ikke medregnes til det  

 stempelpligtige vederlag.
Dog skal der mindst betales stempelafgift af  

 ejendomsværdien, jf. § 34.
 Aftægtsrettigheder mv., der lyses pantstiftende, er stempelfri - også når  

 aftægtsrettigheden kan forlanges afløst af en pengeydelse, eller der er tale  

 om rene pengeydelser (M.f.Skd. 1976, nr. 82).
Ofte stilles der sikkerhed for opfyldelsen af aftægtsrettigheder mv. i  

 form af pant i fast ejendom.
Dokumenter om sikkerhedsstillelse for ydelser  

 efter en aftægts- eller forsørgelseskontrakt er stempelfri efter § 62, stk.  

 1, nr. 2. Den almindelige stempelfrihed for disse kontrakter vil miste noget  

 af sin betydning, hvis der skal betales stempel ved sikkerhedsstillelsen.
K.2.6 Ombytning af lån (§ 62, stk. 1, nr. 3) I § 62, stk. 1, nr. 3 er indsat en bestemmelse om stempelfrihed ved  

 låneombytning.
Bestemmelsen omfatter lån der optages i realkreditinstitutter, Dansk  

 Landbrugs Realkreditfond eller pengeinstitutter.
Optagne lån i  

 pengeinstitutter skal have en løbetid på mindst 10 år og højst 30 år.
Det er  

 endvidere en betingelse, at pengeinstitutlånet har direkte pant i den faste  

 ejendom inden for 80 pct. af den senest meddelte offentlige vurdering.
Det er  

 i den forbindelse uden betydning om ejendommen er en erhvervs- eller  

 beboelsesejendom.
 Låneombytningen omfatter også kontantlån, men ikke lån sikret ved  

 ejerpantebreve eller skadesløsbreve, fordi der ikke er tale om lån, der har  

 direkte pant i fast ejendom.
 Baggrunden for bestemmelsen er, at ombytning af lån med inddragelse af  

 forskellige realkreditinstitutter og pengeinstitutter ikke er transaktioner,  

 der kan omfattes af den generelle bestemmelse om stempelfrihed, jf. reglen i  

 § 10, stk. 2. Det er ikke de samme parter, der opretter lånedokumentet,  

 hvilket er en betingelse efter § 10, stk. 2. Derfor er det nødvendigt med en  

 særlig fritagelsesregel.
 Hvorvidt retsforholdets objektive identitet er bevaret, skal fortsat  

 afgøres efter § 10, stk. 2, jf. afsnit G.4.
Indekslån Ombyttes et indekslån i et realkreditinstitut med et nyt lån, er det nye  

 lån stempelfrit i det omfang, det nye låns pålydende svarer til restgælden på  

 indekslånet på ombytningstidspunktet.
Det gælder også, selv om restgælden på  

 indekslånet på ombytningstidspunktet er større end det beløb, der blev betalt  

 stempelafgift af ved udstedelse af indekspantebrevet.
K.2.6.1 Samtidighed mellem udstedelsen af det nye lån og indfrielsen af  

 det gamle lån Provenuet skal anvendes til indfrielse af et tilsvarende lån eller et  

 realkreditlignende lån, dvs. et lån omfattet af § 2 i den nu ophævede lov om  

 realkreditlignende lån.
Det betyder, at der skal være en samtidighed mellem  

 transaktionerne.
Det nye afløsende pantebrev skal udstedes senest samtidig  

 med kvitteringen af det oprindelige pantebrev, jf.
TOLD-SKAT Nyt 1992.6.193.
Aflysning af det oprindelige pantebrev Kvitteringen af det oprindelige pantebrev skal ske inden 1 år regnet fra  

 tidspunktet for det afløsende pantebrevs anmeldelse til tinglysning.
Her skal  

 der således foreligge en tidsmæssig sammenhæng på op til 1 år mellem det  

 kvitterede og afløsende pantebrev.
K.2.6.2 Overdragelse mellem kreditorer stempelfri Endvidere er overdragelse af realkreditlån, realkreditlignende lån eller  

 pengeinstitutlån mellem de nævnte kreditorer omfattet af bestemmelsen.
Det  

 medfører, at kreditorskifte vedrørende de nævnte pantebreve efter § 62, stk.  

 1, nr. 3 forløber stempelfrit.
Reglen er en undtagelse til den generelle  

 stempelpligt ved kreditorskifte efter § 72, stk. 1. Stempelfriheden  

 forudsætter, at der ikke samtidig sker en forhøjelse af lånebeløbet.
Ved en  

 forhøjelse af lånebeløbet skal der forskelsstemples.
K.2.6.3 Betingelser for stempelfrihed I § 6 i Skatteministeriets bekendtgørelse nr. 539 af 30. juni 1993 (ændret  

 ved bekendtgørelse nr. 1022 af 13. december 1994) er der fastsat regler for  

 påtegning på dokumenter og anden dokumentation som betingelse for  

 stempelfrihed, jf. lovens § 62, stk. 7.
Ved indfrielse af lån Det følger af bekendtgørelsens § 6, stk. 1, at stempelfriheden ved  

 optagelse af realkreditlån eller realkreditlignende pengeinstitutlån til  

 indfrielse af tilsvarende lån er betinget af, at der senest ved dokumentets  

 indlevering til tinglysning på dokumentets første side (eventuelt ved en  

 henvisning til påtegning på en allonge til dokumentet) er påført en opgørelse  

 af det stempelpligtige beløb.
Det skal angives, om opgørelsen er foretaget på  

 grundlag af nominelle værdier eller kursværdier.
Endvidere skal opgørelsen  

 have den specifikationsgrad og følge de retningslinier, der anvises i  

 bekendtgørelsens bilag 2.
 Parterne er bundet af de oplysninger, der er afgivet på tidspunktet for  

 dokumentets indlevering til tinglysning, jf. lovens § 62, stk. 7. Er der på  

 dette tidspunkt ikke afgivet oplysninger, eller opfylder de afgivne  

 oplysninger ikke bekendtgørelsens krav, finder reglen om stempelfrihed ikke  

 anvendelse.
 Er det nye lån ydet af et pengeinstitut, er stempelfriheden endvidere  

 betinget af, at låntager senest på samme tidspunkt har afgivet en dateret og  

 underskrevet erklæring om, at lånet ikke har sikkerhed ud over 80 pct. af den  

 på lånetidspunktet meddelte offentlige ejendomsvurdering eller årsregulering,  

 jf. bekendtgørelsens § 6, stk. 2. Erklæringen skal fremgå af dokumentets  

 forside - eventuelt ved en henvisning til en påtegning på en allonge til  

 dokumentet - og skal være attesteret af långiver på dokumentet.
 Stempelfriheden gælder også for de pantebreve, der udstedes ved  

 omprioritering i henhold til lov nr. 282 af 27. april 1994 om visse  

 almennyttige boligafdelingers omprioritering, hvorved der udstedes et  

 selvstændigt pantebrev for omkostningerne forbundet med omprioriteringen, jf.  

 nævnte lovs § 2, stk. 8. Stempelfriheden er betinget af, at det primære  

 pantebrev og omkostningspantebrevet er forsynet med de påtegninger, der er  

 angivet i § 6, stk. 4 i Skatteministeriets bekendtgørelse nr. 539 af 30. juni  

 1993.
Ved kreditorskifte Stempelfrihed ved kreditorskifte på de nævnte pantebreve er betinget af,  

 at den nye kreditor på dokumentets første side har afgivet en dateret og  

 underskrevet erklæring om, at dokumentet er stempelfrit efter reglen om  

 kreditorskifte i lovens § 62, stk. 1, nr. 3, jf. § 6, stk. 3 i ovennævnte  

 bekendtgørelse fra 1993.
K.3 Gældsbreve i forbindelse med fast ejendom Pantebreve indeholder, udover pantsætningen af den faste ejendom, ofte  

 tillige en personlig gældspåtagelse.
For ejerpantebreve er udgangspunktet, at  

 der ikke er personlig gældsforpligtelse, medmindre der er aftalt noget andet.
K.3.1 Pantebrevs- og gældsbrevsstempel I forbindelse med pant i fast ejendom kan det forekomme, at den pantsatte  

 ejendom ikke rummer pant for hele fordringens beløb.
I de tilfælde, kan  

 pantebreve stemples efter bestemmelsen i § 57, stk. 4, på grundlag af pantets  

 værdi.
Den del af fordringen, der ikke er dækket af pantet, men alene omfatter  

 den personlige forpligtelse, skal stemples som gældsbrev.
Gældsbreve, der  

 ikke er stempelpligtige efter andre regler, stemples med 3 promille af det  

 beløb, som dokumentet lyder på, jf. § 56. Stempelsatsen for den del, der  

 vedrører gældsbrevsforpligtelsen ved delvis dækkede værdistemplede  

 pantebreve, udgør 3 promille af forskellen mellem pantets værdi og  

 pantebrevets pålydende (jf.
Skat 1990.7.557).
K.3.2 Udskydelse med betaling af den kontante købesum (§ 58) Indeholder et skøde en bestemmelse om, at en del af den kontante købesum  

 skal betales senere end skødets tinglysning som endelig adkomst, skal den del  

 af skødet stemples efter reglerne om stempling af gældsbreve, jf. § 56. Hvis  

 der stilles sikkerhed for beløbet, skal der stemples som et pantebrev efter §  

 57. Det følger af § 58.
Baggrunden herfor er, at hvis beløbet skulle betales inden tinglysning,  

 ville det blot være et dokument i en gensidig bebyrdende aftale, der ikke er  

 stempelpligtigt som gældsbrev.
Det opfylder ikke gældsbrevslovens regler om  

 en ensidig påtagelse af en gældsforpligtelse.
Ensidigheden indtræder, når  

 sælgeren har opfyldt sin del af aftalen, dvs. har meddelt endelig adkomst til  

 ejendommen.
Herefter vil en henstand med købesummen være omfattet af  

 gældsbrevslovens regler.
Deponeres den kontante købesum, sidestilles det med  

 betaling.
 Eksempel:
I et tilfælde, hvor den kontante købesum uden betingelser skulle betales  

 ved overtagelsen af ejendommen, medførte det, at der foruden skødestempel  

 skulle svares gældsbrevsstempel, fordi overtagelsesdagen lå, efter skødet var  

 blevet endeligt lyst som adkomst på ejendommen.
Der var ikke foretaget  

 betaling eller deponering inden tinglysningen (M.f.Skd. 1985, nr. 70).
K.4 Brugsrettigheder K.4.1 Leje- og forpagtningskontrakter (§ 46) Leje- og forpagtningskontrakter om faste ejendomme m.m. er stempelpligtige  

 efter lovens § 46.
Stempelpligtige dokumenter Udover leje- og forpagtningskontrakter om faste ejendomme er  

 lejekontrakter om lejligheder, værelser, lokaler, eller dele heraf,  

 stempelpligtige efter bestemmelsen.
Det samme er tilfældet med lejekontrakter  

 om pladser og lignende og om reklame- og skilteplads i og på fast ejendom.  

 Det følger af lovens § 46, stk. 1. Endvidere er dokumenter om fremleje  

 stempelpligtige efter samme regler som lejekontrakter, jf. § 46, stk. 3.
Det er kun de nævnte kontrakter om fast ejendom, der skal stemples.  

 Lejekontrakter mv. vedrørende bl.a. løsøre og skibe skal ikke stemples.  

 Vedrørende begrebet fast ejendom henvises til pkt.
K.1.1.
Aftaler om brugsrettigheder er omfattet af stempelpligten.
Det betyder, at  

 bl.a. leasing- og timeshareaftaler skal stemples efter § 46, med mindre  

 dokumenterne i stedet (eller tillige) må vurderes som aftaler om overdragelse  

 af ejendomsret.
Da følger stemplingen af lovens kap. 6.
Købepligt Når en kontrakt skal stemples som en brugsrettighed, udelukker det ikke,  

 at dokumentet endvidere kan være stempelpligtigt efter andre bestemmelser.  

 Vedrører et dokument flere selvstændige retsforhold, skal der betales stempel  

 af hvert retsforhold.
Det følger af lovens § 9, stk. 2.
Indrømmer dokumentet lejeren/forpagteren pant i ejendommen, skal det  

 endvidere stemples som pantebrev efter § 57. Indeholder dokumentet en pligt  

 for lejeren/forpagteren til at købe det lejede/forpagtede ved kontraktens  

 udløb, skal dokumentet tillige stemples som overdragelsesdokument efter § 34.  

 Det er en forudsætning for stemplingen efter § 46, at de årlige vederlag ikke  

 fragår i købesummen.
Er dette tilfældet, skal dokumentet alene stemples efter  

 § 34, da de årlige vederlag betragtes som afdrag på købesummen.
Køberet Indeholder dokumentet en køberet (og ikke en købepligt) skal det alene  

 stemples efter § 46, jf. § 44, stk. 2.
K.4.1.1 Satsen er 1 pct. af årlig leje (§ 46, stk. 1) Når kontrakten om brugsrettigheden er indgået for en længere årrække mod  

 et periodisk forfaldende vederlag, skal den stemples med 1 pct. af den  

 højeste årlige leje/forpagtningsafgift.
K.4.1.2 Omregning til årlig leje (§ 46, stk. 2) Skal der i stedet for (eller ved siden af) den årlige  

 leje/forpagtningsafgift betales et vederlag én gang for alle, omregnes  

 dette til et årligt vederlag efter § 46, stk. 2.
Kontrakttidens længde - Ubestemt tid Bestemmelsens 2. pkt. indeholder regler til at fastsætte kontrakttidens  

 længde stempelmæssigt.
Kontrakter, der er indgået for ubestemt tid, anses for  

 indgået for et tidsrum på 10 år.
Højeste årlige leje findes ved at dele det  

 aftalte vederlag i 10-års perioden med 10, hvorefter stemplet på 1 pct.  

 beregnes.
 Omregningsreglen gælder ikke for kontrakter, der er indgået for flere  

 personers livstid; de anses for indgået for et tidsrum på 15 år.
- Flere personers livstid Stempelafgiften beregnes for kontrakter, der er indgået for en bestemt tid  

 op til 25 år - dvs. det årlige vederlag findes ved at dividere det aftalte  

 vederlag med kontraktens tidsrum i år.
- 25 år eller derover For kontrakter indgået for 25 år eller derover, hvor vederlaget betales  

 ved kontraktens indgåelse, forhøjes stempelafgiften af vederlaget til det  

 dobbelte (dvs. afgiftssatsen er 2 pct. af det årlige vederlag). Dette  

 skyldes, at udlejeren ved lange lejemål kan indvinde en rentefordel ved at få  

 vederlaget udbetalt på én gang.
Oftest er der taget hensyn til dette  

 ved vederlagets fastsættelse, hvorfor det beregnede årlige vederlag - i  

 mangel af en særregel - ville blive for lavt.
 Eksempel:
 Som eksempel på ovennævnte omregning henvises til en offentliggjort  

 afgørelse fra 1987 (Skat 1987.1.60).
Sagen vedrørte tre lejekontrakter, der var uopsigelige fra udlejers side i  

 10 år, og som indeholdt bestemmelser om, at lejen skulle forhøjes årligt med  

 en fast procentdel af forudgående års leje.
Eftersom der var tale om 10-årige  

 lejemål (efter § 46, stk. 1), blev stempelafgiften beregnet med 1 pct. af den  

 højeste årlige leje.
Klageren i sagen havde påstået, at det første års leje  

 skulle udgøre stempelberegningsgrundlaget.
 Afgørelsen fastslår, at stemplet skal beregnes af årslejen, som den  

 fremtræder i slutåret (i sagen 10-året) for de enkelte lejemål.
Stemplingen af lejekontrakter, der er indgået på ubestemt tid, foregår på  

 tilsvarende vis.
Der anvendes princippet fra § 46, stk. 2 og § 18, stk. 1,  

 nr. 3 (jf. afsnit E.4.1). Det medfører, at en lejekontrakt, der er indgået på  

 ubestemt tid, og som indeholder bestemmelse om, at lejen skal forhøjes med  

 eksempelvis 5 pct. hvert år, skal stemples på grundlag af den beregnede  

 årsleje for det 10. år.
K.4.1.3 Alm. regler vedr. beregningsgrundlag (§ 15 og § 47) Er det ifølge kontrakten lejeren/forpagteren, der skal udrede skatter,  

 afgifter, forsikringspræmier eller prioritetsydelser, der påhviler  

 ejendommen, skal disse ydelser medregnes til det stempelpligtige vederlag,  

 jf. § 47. Fastlæggelsen af det stempelpligtige vederlag følger dermed af  

 almindelige regler.
Der henvises endvidere til afsnit E.2 og lovens § 15.
K.4.1.4 Kontrakt kortere end ét år Er kontrakten indgået for et bestemt tidsrum kortere end ét år,  

 stemples den med 1 pct. af det samlede vederlag, jf. § 46, stk. 1, 3. pkt.
K.4.1.5 Dokumenter om lejeforhøjelse (§ 48) Dokumenter om forhøjelse af leje/forpagtningsafgift er underlagt de  

 almindelige regler om objektiv identitet som betingelse for stempelfrihed,  

 jf. bestemmelserne i § 10. Det følger endvidere af § 48, stk. 1.
Partsskifte Bestemmelserne i § 10 om retsforholdets objektive identitet gælder  

 endvidere i de tilfælde, hvor aftalen om forhøjelse indgås med en anden end  

 den oprindelige udlejer og/eller bortforpagter.
 Den ovennævnte stempelbegunstigende regel, der er en undtagelse til den  

 almindelige forudsætning om partsidentitet, fremgår præciserende af lovens §  

 48, stk. 1.
Ny ejer En ny ejers indtræden i leje- eller forpagtningskontrakter sker  

 stempelfrit efter § 73, stk. 3.
Ny lejer Det er alene en ny ejers indtræden i en bestående leje- eller  

 forpagtningskontrakt, der er undergivet stempelfrihed.
Overdragelse af en  

 lejers/forpagters rettigheder falder udenfor fritagelsesbestemmelsen.  

 Dokumentet skal stemples efter § 72, stk. 5, jf. afsnit K.7.1.8. Kommer der  

 en ny lejer som følge af en fremlejeaftale, skal dokumentet stemples som  

 lejekontrakt, jf. § 46, stk. 3.
Stempelfri forhøjelse (§ 48, stk. 2) Fritaget for stempelafgift, er dokumenter, hvorved  

 leje-/forpagtningsafgiften forhøjes med forholdsvis små beløb, der pålægges  

 af det offentlige eller efter takster, som er fastsat eller godkendt af det  

 offentlige.
Fritagelsen forhindrer betalingen af små stempelbeløb og gælder alene, når  

 forhøjelsen skyldes de forhold, der direkte er nævnt i bestemmelsen.
Dvs.  

 stigning i skatter, afgifter og andre ydelser, der af det offentlige pålægges  

 ejendommen, eller stigning i wc- og vandafgifter, elektricitets-,  

 renovations- og skorstensfejningsbidrag eller lignende.
 Andre forhøjelser er ikke omfattet af bestemmelsen.
K.4.2 Servitutter (§ 49) Dokumenter, der indeholder servitutter, stemples efter reglerne i § 49.  

 Med servitut forstås ikke blot en adgang til en begrænset råden over den  

 faste ejendom, men tillige adgangen til opretholdelse af en vis tilstand på  

 en ejendom, jf.
M.f.Skd. 1970, nr. 26.
K.4.2.1 Stempling som lejekontrakter De dokumenter, der er nævnt i bestemmelsens stk. 1, behandles som  

 lejekontrakter i stempelmæssig henseende efter § 49. Afgiften skal dog som  

 minimum udgøre 50 kr.
Det følger heraf, at dokumenter om ret til tage tørv,  

 brunkul, rør, kalk, ler, sten, grus og lignende fra en ejendom skal stemples  

 efter reglerne i §§ 46-48. Det samme er tilfældet med dokumenter om jagt- og  

 fiskeriret og lignende rettigheder, jf. § 49, stk. 1.
K.4.2.2 Andre servitutter (50 kr.) For dokumenter om andre servitutrettigheder udgør stemplet et fast beløb  

 på 50 kr.
Det følger af § 49, stk. 2.
K.4.2.3 Servitutter der falder udenfor bestemmelsen Stempelfri er servitutter, der følger af bestemmelser, som hjemler  

 udfærdigelse af deklarationer, der kan tinglyses som servitutter på faste  

 ejendomme.
Det er dog en forudsætning, at deklarationerne udfærdiges af en  

 offentlig myndighed som led i en forvaltningsakt, typisk fra en  

 kommunalbestyrelse, et amtsråd, en styrelse/direktorat mv. (jf.
M.f.Skd.  

 1979, nr. 92).
K.4.2.4 Private deklarationer (stempelpligtige) Deklarationerne er derimod stempelpligtige efter § 49, stk. 2, hvis de  

 udfærdiges af ejendommens ejer.
Der er tale om stempelpligtige private  

 deklarationer.
Til belysning af sondringen mellem stempelpligtige private  

 deklarationer og de stempelfri deklarationer, henvises der til  

 offentliggjorte meddelelser fra 1977 og 1978, jf. henholdsvis M.f.Skd. 1977,  

 nr. 123 og 1978, nr. 59.
 Eksempel:
Som eksempel på en stempelpligtig servitut kan nævnes tilfældet, hvor en  

 ejer af en ejendom giver datteren en køberet til ejendommen.
Da retten kan  

 tinglyses servitutstiftende, er dokumentet indeholdende køberetten  

 stempelpligtigt med 50 kr. efter § 49, stk. 2.
 Eksempel:
Endvidere er en allerede stemplet fjernvarmekontrakt stempelpligtig efter  

 § 49, stk. 2, hvis kontrakten tinglyses servitutstiftende på forbrugerens  

 ejendom, jf.
M.f.Skd. 1972, nr. 106.
Tinglyses en lejekontrakt er det ikke ensbetydende med, at der derved er  

 stiftet en stempelpligtig servitutrettighed.
Eksempelvis skal en allerede  

 stemplet lejekontrakt, der anmodes tinglyst, ikke som følge heraf yderligere  

 stemples efter § 49, stk. 2 (jf.
Skat 1986.6.420).
Hvis overdrageren af en fast ejendom har forbeholdt sig selv eller  

 tredjemand en brugs- eller servitutret med hensyn til den overdragne ejendom,  

 er et dokument herom ikke stempelpligtigt, medmindre der skal lægges  

 periodisk vederlag for retten.
Det følger af § 35, jf. endvidere afsnit  

 K.1.2.6. Retten kan stempelfrit tinglyses servitutstiftende.
K.4.2.5 Andre regler om stempelfrihed Endvidere er visse deklarationer stempelfri i henhold til lovens  

 specialregler, jf. lovens afsnit III, specielt § 79 og § 81, og afsnit I.2.
K.5 Entreprisekontrakter (§ 50, stk. 1) Entreprisekontrakter om bygge- og anlægsarbejder på faste ejendomme  

 stemples med 1 promille af vederlaget, jf. § 50, stk. 1, 1. pkt.
Samme sats  

 skal anvendes på entreprisekontrakter om forandring og reparation af faste  

 ejendomme.
 Reglen gælder alene for faste ejendomme, der er beliggende her i landet.
K.5.1 Definition af entreprise Ved entreprise forstås en aftale, hvor byggeprocessen aftales i form af  

 entrepriseaftaler mellem bygherren og en eller flere entreprenører, hvorved  

 entreprenøren mod betaling skal præstere et bestemt arbejdsresultat (en  

 bygning, et anlæg eller en del heraf).
Kontrakter om personligt arbejde (arbejdskontrakter) er stempelfri.
Ved  

 sondringen mellem arbejdskontrakter og entreprisekontrakter tillægges det  

 betydning, at entreprenører udfører et selvstændigt stykke arbejde, uden at  

 der eksisterer noget over/underordnelsesforhold i relation til bygherren.
 Entrepriseaftalen adskiller sig fra en leveranceaftale ved også at rumme  

 en arbejdsproces på byggestedet (montering, fremstilling, indføjning mv.).  

 Til en entrepriseaftale henhører typisk materialer, der er genstand for  

 arbejdsprocesserne, samt endvidere projektering og transportydelser.
 En kontrakt om levering eller tilvirkning af løsøre, falder uden for  

 stempelpligten efter § 50. Stempelpligten følger af § 41, jf. afsnit L.1  

 nedenfor.
Stempelpligten omfatter alene entreprisekontrakter om bygge- og  

 anlægsarbejder på faste ejendomme, samt entreprisekontrakter om ejendommenes  

 forandring og reparation.
Undtaget fra stempelpligt er dermed  

 "entreprisekontrakter" om udførelse af servicefunktioner og  

 "entreprisekontrakter" om kørsel og befragtning.
En kontrakt mellem en bygherre på den ene side og arkitekter, ingeniører  

 og lignende teknikere under byggeriet på den anden side er stempelpligtig som  

 entreprisekontrakt, når vedkommende arkitekt mv. har påtaget sig selve  

 udførelsen af byggeriet eller anlægsarbejdet.
Ledelsen af eller tilsynet med  

 byggeriet er ikke tilstrækkeligt til at medføre stempelpligt efter  

 bestemmelsen.
K.5.1.1 Underentreprenøraftaler Overdrager en entreprenør dele af udførelsen til en eller flere  

 underentreprenører, omfattes sådanne aftaler tillige af bestemmelsens  

 anvendelsesområde.
Stempelpligten er en følge af bruddet på retsforholdets  

 identitet.
Retsforholdets objektive identitet er bevaret, hvorimod dets  

 subjektive identitet er brudt ved, at retsforholdets parter (entreprenør og  

 underentreprenør) ikke er de samme (som bygherre og entreprenør).
 Eksempel:
Til belysning af sondringen mellem entreprisestempel og stempel af et  

 overdragelsesdokument, henvises der til en afgørelse omtalt i pkt.
K.1.1.2  

 (TOLD-SKAT Nyt 1992.7.225). Et overdragelsesdokument vedrørende en grund med  

 påstøbt sokkel til et hus, og hvor der samtidig indgås aftale om opførelse af  

 et hus, skal dels stemples af værdien af grund og sokkel efter § 34, dels  

 stemples af resten af overdragelssummen som entreprisekontrakt efter § 50.
K.5.2 Undtagelse fra stempelpligten Er bygherren en statsinstitution, er en entreprisekontrakt mellem denne  

 bygherre og en entreprenør stempelfri, jf. fritagelsesbestemmelsen i § 79,  

 stk. 1, nr. 4. Se endvidere afsnit I.2.4.
K.5.3 Sikkerhedsstillelse i entrepriseforhold Dokumenter om sikkerhedsstillelse ved pant i øvrigt eller kaution skal  

 stemples med 3 promille af det pant- eller kautionssikrede beløb, jf. § 57,  

 stk. 1, 2. pkt.
Ofte skal entreprenøren stille sikkerhed over for bygherren for opfyldelse  

 af sine forpligtelser.
Det er ensbetydende med, at garantidokumenter (f.eks.  

 bankgarantier, kautionsforsikringer mv.) ofte indgår blandt dokumenterne i et  

 entrepriseforhold.
K.5.3.1 Sammenhængen mellem entreprise- og sikkerhedsstempel (§ 57, stk.  

 5) Lovens § 57, stk. 5 indeholder en regel, der bl.a. belyser sammenhængen  

 mellem entreprisestemplet (1 promille efter § 50, stk. 1) og  

 sikkerhedsstemplet (3 promille efter § 57, stk. 1). Er der oprettet et  

 stempelpligtigt dokument (en entreprisekontrakt) om stiftelsen af den ret,  

 for hvilken der stilles sikkerhed, nedsættes stempelafgiften efter § 57, stk.  

 1 (dvs. afgiften af f.eks. en bankgaranti) med afgiften vedrørende  

 entreprisekontrakten.
Det fremgår af § 57, stk. 5.
 Reglen medfører, at den del af entreprisekontrakten, der er stillet  

 sikkerhed for, fragår i stemplet for dokumentet, som indeholder  

 entreprenørens sikkerhedsstillelse.
 Eksempel:
 Stemplet vedr. et garantidokument, der stiller sikkerhed for 15 pct. af  

 entreprisesummen nedsættes med 15 pct. af stemplet fra entreprisekontrakten.  

 Det skyldes, at garantien kun er stillet for en del (15 pct.) af  

 entreprisesummen.
 Når entreprisekontrakter stemples med 1 promille og et dokument om  

 sikkerhedsstillelse med 3 promille, beregnes stemplet af sikkerhedsstillelsen  

 matematisk ved, at sikkerhedsstillelsen stemples med 2 promille (jf.  

 endvidere M.f.Skd. 1981, nr. 67 og Skat 1986.2.166).
Reglen i § 57, stk. 5 finder anvendelse selv om dokumentet vedrørende  

 sikkerhedsstillelsen er udstedt før dokumentet vedrørende den ret, der  

 stilles sikkerhed for (f.eks. en entreprisekontrakt). Garantidokumentet skal  

 stemples med 3 promille, jf. § 57, stk. 1. Den efterfølgende  

 entreprisekontrakt skal stemples med 1 promille (jf. § 50) efter § 57, stk. 5  

 af det beløb, hvormed kontraktsummen overstiger garantibeløbet (jf.
Skat  

 1986.2.166).
K.6 Opdeling i ejerlejligheder (§ 45 A) Når en ejendom opdeles i ejerlejligheder, gælder der forhøjede satser for  

 stempling af dokumentet vedrørende opdelingen, jf. § 45 A.
 Stempelbeløbet er 1.500 kr. for hver ejerlejlighed, der er optaget til  

 anmeldelse i fortegnelsen over ejerlejlighederne, som indleveres i  

 forbindelse med anmeldelsen til tinglysningskontoret.
 Reglen gælder dokumenter om anmeldelse om opdeling af en ejendom i  

 ejerlejligheder samt tillige dokumenter om ændring af tidligere tinglyst  

 anmeldelse.
 Eksempel:
Der henvises til en afgørelse, hvor en ejendom, der var opdelt i tretten  

 ejerlejligheder, erhvervedes af en ny ejer, som derefter foretog en ombygning  

 af en af ejerlejlighederne.
Ved ombygningen fremkom yderligere tre  

 ejerlejligheder i ejendommen.
Der blev betalt afgift pr. ejerlejlighed i  

 anledning af anmeldelsen om forøgelse af antallet af ejerlejligheder  

 (M.f.Skd. 1979, nr. 58).
 Er der givet byggetilladelse for den ejendom, hvori ejerlejligheden er  

 beliggende inden den 1. juli 1966, skal der betales stempelafgift med 4.500  

 kr. pr. lejlighed.
 Der henvises endvidere til Skatteministeriets cirkulære nr. 89 af 15.  

 april 1977.
 I forbindelse med gennemgribende ombygninger af ejendomme kan der opstå  

 tvivl, om der ved ombygningen er fremkommet en ny ejendom, der kan betragtes  

 som omfattet af den lavere afgift på 1.500 kr., eller om den må antages at  

 være en ombygning på en ejendom, hvis byggetilladelse forelå før den 1. juli  

 1966. Til belysning af sondringen henvises der til Østre Landsrets dom af 3.  

 marts 1993 (TfS 1994,39) og Østre Landsrets dom af 22. juni 1994 (TfS  

 1994,548). Dommene er udtryk for domstolenes restriktive fortolkning af, om  

 der er tale om en nybygning.
 Stempelpligten indtræder først, når dokumentet er indleveret til  

 tinglysning, jf. afsnit D.2.7. Dette er i modsætning til de almindelige  

 regler.
K.7 Overdragelse af rettigheder og overtagelse af forpligtelser K.7.1 Kreditorskifte (§ 72) Reglerne om stempel ved kreditorskifte fremgår af § 72.
Dokumenter om overdragelse af allerede eksisterende gælds- og pantebreve  

 vedrørende fast ejendom er omtalt i § 72, stk. 1. Transportdokumenterne  

 stemples, som om der stiftes et nyt retsforhold, men der betales afgift efter  

 de satser, der gælder for det retsforhold der overdrages.
Personskiftet på  

 kreditorsiden, hvor der inddrages flere parter i retsforholdet, kan betragtes  

 som et brud på retsforholdets identitet med stempelpligt til følge.
Hvis derimod en kreditor transporterer et pantebrev til debitor, som  

 derefter videretransporterer pantebrevet til en ny kreditor, er  

 videreoverdragelsen en ny pantsætning.
Denne er ikke omfattet af § 72, men i  

 stedet af § 57.
Overdragelse til eje eller sikkerhed Overdragelsen kan ske enten til eje eller til sikkerhed, jf. § 72, stk. 7.
Ved overdragelse til eje sker der rådighedsberøvelse, og pantebrevet  

 kommer i ejerens besiddelse.
Det samme er tilfældet ved overdragelse til  

 sikkerhed.
Der sondres således ikke mellem, om overdragelsen sker til  

 sikkerhed eller til eje.
Der stemples efter reglerne som overdragelse til  

 eje, jf. bestemmelsens stk. 7.
 Overdragelsen til eje eller sikkerhed kan ske ved, at gældsbrevet eller  

 pantebrevet transporteres til den nye ejer/sikkerhedshaver ved en påtegning.  

 Sker overdragelsen af ejendomsretten til rettigheden (pantebrevet eller  

 gældsbrevet) ved, at der oprettes en købekontrakt, ændrer det ikke ved, at  

 reglen i § 72, stk. 1 finder anvendelse.
Pantsætning Er pantebrevet eller gældsbrevet derimod håndpantsat, kan reglen i § 57,  

 stk. 5 finde anvendelse.
I så fald kan stemplet vedrørende et dokument om  

 overdragelse til håndpant til sikkerhed for gældsfordringen helt eller  

 delvist nedsættes, eftersom stemplet vedrørende skylddokumentet kan modregnes  

 - forudsat, at skylddokumentet er stemplet.
Dokumentet, hvorved pantebrevet  

 eller gældsbrevet pantsættes, er et dokument om sikkerhedsstillelse, jf. §  

 57, stk. 1, 2. pkt.
Det er en betingelse for stempelreduktionen, at pantet er  

 stillet for netop det og kun det gældsforhold, hvorom der er oprettet et  

 stemplet dokument.
Kun viljesbestemte overdragelser Overdragelsen skal være udtryk for en viljesbestemt overdragelse.
Undtaget  

 fra stempelpligt er overdragelser, der effektueres som følge af  

 retsforfølgning.
K.7.1.1 Transporten afviger fra hoveddokumentets indhold Når den transporterede rettighed i omfang afviger fra det, som er angivet  

 i hoveddokumentet, er det transportens indhold, der er afgørende for  

 stemplets beregning.
Hvis der f.eks. er tale om et gældsbrev med forfaldne  

 renter, skal der stemples af gældsbrevets pålydende/restgæld plus  

 renterestancernes beløb, jf.
M.f.Skd. 1976, nr. 18.
 Et gældsbrev, der er nedbragt ved afdrag, skal kun stemples af gældens  

 restbeløb på transporttidspunktet.
K.7.1.2 Vederlagets størrelse for transporten er uden betydning Der skal kun betales stempel af den rettighed, der overdrages.
Det  

 betyder, at hvis der i forbindelse med overdragelsen betales et større eller  

 mindre beløb end den overdragne rettigheds pålydende/restgæld, betales der  

 kun stempel af det beløb, rettigheden lyder på.
Der tages altså ikke hensyn  

 til tranporterklæringens højere eller lavere kurs i forhold til rettighedens  

 værdi på transporttidspunktet.
K.7.1.3 Kreditorskifte/ ejerpantebreve Ejerpantebreve indeholder både en debitorforpligtelse og en  

 kreditorrettighed.
Når et ejerpantebrev, der er udstedt af to eller flere personer, forsynes  

 med en påtegning, hvorefter den ene part transporterer samtlige rettigheder  

 til den eller de andre udstedere, skal der kun svares stempelafgift af den  

 ideelle anpart der overdrages.
Retsforholdet anses i øvrigt for at have  

 bevaret sin identitet.
Det samme gør sig gældende, hvor en eller flere  

 udstedere udtræder, uden at dette sker ved en formelig transport, jf.  

 Skatteministeriets cirkulære nr. 96 af 11. juni 1981 og Horsens By- og  

 Herredsrets dom af 21. januar 1981 (M.f.Skd. 1981, s. 309).
 Eksempel:
I Østre Landsrets dom af 6. marts 1992 (TfS 1992,188) var overdragelsen  

 ikke udtrykt i en egentlig transporterklæring.
Et ægtepar havde udstedt et  

 ejerpantebrev med pant i deres fælles ejendom.
Da ejendommen blev solgt,  

 hvori ejerpantebrevet havde pant, aflystes ejerpantebrevet.
Det var en  

 betingelse for aflysningen, at et nyt ejerpantebrev udstedt alene af manden  

 kunne tinglyses.
Dette havde pant i en anden ejendom, som manden ejede alene.  

 Landsretten fandt, at hustruen var udtrådt som medpantestifter, og at dette  

 måtte behandles som transport af rettigheder (efter § 72, stk. 1). Det  

 medførte, at der skulle betales halv stempelafgift af kreditorrettighederne i  

 henhold til det oprindelige ejerpantebrev.
Overtagelsen af debitordelen af ejerpantebrevet vil kunne ske stempelfrit,  

 jf. pkt.
K.7.2 om § 73.
K.7.1.4 Forholdene på transporttidspunktet er afgørende Kreditorskifte i henhold til et værdistemplet pantebrev medfører, at den  

 oprindelige erklæring om pantets værdi ikke kan lægges til grund ved  

 transporten.
Det forudsættes, at der ikke samtidig sker en overdragelse af  

 den pantsatte ejendom.
Ved transporten af pantebrevet er der etableret et nyt  

 retsforhold.
Der skal derfor enten betales stempel af det transporterede  

 beløb eller af en ny værdierklæring i forbindelse med transporten (jf.  

 M.f.Skd. 1974, nr. 61, 1. del).
Transport af et oprindeligt stempelfrit dokument Selv om det dokument, der overdrages, er stempelfrit, er dette ikke  

 ensbetydende med, at transporten er stempelfri.
Det skal i givet fald fremgå  

 af en specialbestemmelse i loven, at også transporten/overdragelsen er  

 stempelfri, jf. eksempelvis § 81, stk. 2 om overdragelse af massegældsbreve.
K.7.1.5 Ensidige og gensidige transporterklæringer er stempelpligtige Udover ensidige transportoverdragelser (gældsbreve og pantebreve under  

 stk. 1) er overdragelse af rettigheder i gensidigt bebyrdende aftaler tillige  

 omfattet af stempelpligten (efter § 72). Sælgerens rettighed i følge en  

 gensidig aftale og køberens ret vedrørende en fast ejendom er også omfattet  

 af bestemmelsen.
Det følger af § 72, stk. 3 henholdsvis stk. 4. Disse  

 dokumenter stemples tillige med de satser, der gælder for det allerede  

 indgåede retsforhold.
Bestemmelsen i stk. 4 vedrører alene overdragelse af  

 køberens ret og altså ikke sælgerens ret.
Sælgerens ret ifølge en  

 købekontrakt (retten til restkøbesummen) skal stemples efter stk. 3.
K.7.1.6 Overdragelse af retten til pengeydelser, sikret ved pant i fast  

 ejendom (§ 72, stk. 3) Dokumenter om overdragelse af retten til pengeydelser skal som  

 udgangspunkt stemples med 1 promille af det beløb, der overdrages, jf. lovens  

 § 72, stk. 3, 1. pkt.
Er det overdragne beløb imidlertid sikret ved underpant  

 i fast ejendom, udgør stempelsatsen 1,5 pct.
Det følger af bestemmelsens 2.  

 pkt, hvorved der drages en parallel til stempelsatsen for pantebreve, jf. 1,5  

 pct. efter § 57, stk. 1. Der er endvidere kongruens med stempelsatsen efter §  

 57, når det overdragne beløb er sikret ved andet pant eller kaution, jf.  

 afsnittene L.4.1.1, M.2.3, N.6.1.1 og R.3.3.
Der skal stemples af det beløb, der overdrages.
Det er uvedkommende for  

 stempelberegningen, hvad erhververen skal betale overdrageren.
Over- eller  

 underkurser i forbindelse med rettighedens overdragelse er således uden  

 betydning.
 Eksempel:
 Stempelsatsen 1,5 pct. skal f.eks. anvendes i forhold til et dokument om  

 transport af et tilgodehavende i henhold til et frivilligt forlig, når  

 tilgodehavendet er sikret ved udlæg i fast ejendom.
Som oftest vil en ret til en pengeydelse ikke blot hvile på en almindelig  

 fordring, men være sikret i form af et pantebrev med underpant i fast  

 ejendom.
Stemplet følger da af § 57 og § 72, stk. 1.
K.7.1.7 Overdragelse af køberens ret (§ 72, stk. 4) Hvis rettighederne i henhold til en købeaftale overdrages, skal der  

 stemples som en ny købekontrakt.
Stemplet beregnes af købekontrakten, hvad  

 enten den skal betales til sælgeren eller den oprindelige køber  

 (overdrageren). Dokumentet stemples efter reglerne i lovens kapitel 6 efter  

 bestemmelserne vedrørende fast ejendom.
 Reglen finder tillige anvendelse, hvis en bygherres rettigheder i henhold  

 til en entreprisekontrakt overdrages, jf. om entreprise afsnit K.5.
K.7.1.8 Overdragelse af brugsrettigheder mv. (§ 72, stk. 5) I lighed med de tidligere beskrevne dokumenter om overdragelse af  

 rettigheder skal overdragelsesdokumenter vedr. brugsrettigheder og andre  

 lignende rettigheder stemples efter reglerne for stiftelse af nyt retsforhold  

 vedrørende den ret, der overdrages, jf. § 72, stk. 5. Der henvises til §§  

 46-49 og afsnit K.4 vedrørende stempling af de nævnte rettigheder.
Der skal stemples af det vederlag, der relaterer til betalingen for brugen  

 af den konkrete rettighed.
Det er uvedkommende for stempelberegningen, hvad  

 erhververen skal betale overdrageren.
K.7.1.9 Stempelfri transport Ikke alle transporter af kreditorrettigheder skal dog stemples.
K.7.1.9.1 Transport til debitor (§ 72, stk. 6, nr. 1) Dokumenter om overdragelse af en fordring til debitor er stempelfri, jf. §  

 72, stk. 6, nr. 1. Reglens anvendelsesområde dækker gælds- og pantebreve, der  

 overdrages til debitor.
Reglen har baggrund i, at retsforholdet betragtes som ophørt ved, at  

 debitor får overdraget kreditorrettighederne.
Derved mister transporten  

 relevans i stempelmæssig henseende.
Fordringen skal bestå på overdragelsestidspunktet Stempelfriheden forudsætter, at der består en fordring, som transporteres  

 til debitor.
Er dokumentet, der oprindelig var bærer af fordringen, efter sit  

 indhold udløbet forud for transporten, finder reglen ikke anvendelse.
Se  

 endvidere Østre Landsrets dom af 17. juni 1977 (M.f.Skd. 1977, s. 299), hvor  

 pantebrevet i forbindelse med indfrielsen var forsynet med en  

 kvitteringspåtegning.
Retsforholdet er ophørt, hvorfor der ikke er tale om en  

 transport af en fordring til debitor.
Overdragelse af fordring til debitor og indfrielse af gæld Det er en betingelse for reglens anvendelse, at der både sker en  

 indfrielse af gælden og sker en overdragelse af fordringen til debitor.
Den  

 stempelfri transport til debitor gælder kun den fordring, der resterer på  

 overdragelsestidspunktet.
 Eksempel:
En påtegning om transport af et pantebrev til en indfriende debitor var i  

 en sag fra 1984 omfattet af stempelfriheden efter § 72, stk. 6, nr. 1. Ved  

 transportpåtegningen omdannedes pantebrevet til et ejerpantebrev for så vidt  

 angik restgælden (jf.
M.f.Skd. 1984, nr. 104). Pantebrevet blev i forbindelse  

 med omdannelsen til ejerpantebrev opskrevet fra en restgæld på 26.825 kr. til  

 pantebrevets oprindelige hovedstol (50.000 kr.). Det fremgik, at der var sket  

 overdragelse af fordringen til debitor - der var i sagen tale om endelig  

 overdragelse - i anledning af egentlig indfrielse af restgælden.  

 Transportpåtegningen passerede stempelfrit for restgældsbeløbet, hvorimod  

 forskelsbeløbet (23.175 kr.) blev stemplet efter § 57.
 Eksempel:
Et pengeinstitut kunne ikke stempelfrit ombytte et almindeligt pantebrev  

 med et ejerpantebrev.
Det almindelige pantebrev var udstedt til  

 pengeinstituttet for et lån ydet af pengeinstituttet.
Låntageren fik  

 transport på det almindelige pantebrev, og gav det derved opståede  

 ejerpantebrev i håndpant til pengeinstituttet.
Ombytningen kunne ikke passere  

 stempelfrit efter reglen i § 72, stk. 6, nr. 1, da der ikke var tale om en  

 overdragelse af fordringen til debitor i anledning af en egentlig indfrielse  

 af gælden (jf.
M.f.Skd. 1976, nr. 20).
Indfrielsen kan ske ved gaveoverdragelse Indfrielsen af gæld kan stempelfrit ske ved, at gælden transporteres til  

 debitor som gave, jf.
M.f.Skd. 1980, nr. 52.
Skadesløsbreve Skadesløsbreve kan tillige overdrages til debitor stempelfrit.
Overdrager  

 debitor derimod skadesløsbrevet videre til tredjemand til eje eller pant,  

 skal dokumentet om overdragelsen stemples som et nyt pantebrev.
Endvidere  

 skal en overdragelse af et skadesløsbrev fra den oprindelige kreditor direkte  

 til en anden af debitors kreditorer, til sikkerhed for dennes tilgodehavende  

 hos debitor, stemples som et nyt pantebrev (jf.
M.f.Skd. 1977, nr. 128).
Et skadesløsbrev kan ikke stempelfrit omdannes til et ejerpantebrev.
Et  

 skadesløsbrev sikrer alene et underliggende skyldforhold mellem debitor og en  

 bestemt angiven kreditor.
Debitor (pantsætter) behøver ikke at erkende at  

 skylde noget bestemt beløb, og fordringens aktuelle størrelse behøver ikke at  

 fremgå ikke af dokumentet (jf. ovennævnte meddelelse fra 1977).
K.7.1.9.2 Overdragelse af ejerpantebrev til ny ejer af pantet (§ 72, stk.  

 6, nr. 2) Også dokumenter om overdragelse af ejerpantebreve til ny ejer af pantet er  

 stempelfri.
Det følger af § 72, stk. 6, nr. 2, der er afledt af reglen i  

 bestemmelsens stk. 6, nr. 1.
Reglen om stempelfrihed finder anvendelse uanset om ejerpantebrevet er  

 stemplet af pålydende eller af pantets lavere værdi.
Når et ejerpantebrev er  

 stemplet på grundlag af pantets værdi - og det overdrages til ny ejer af  

 pantet - skal transporten ikke efterstemples.
Der skal hverken stemples efter  

 pantebrevets pålydende eller efter en ny erklæring om pantets værdi.
Sådanne  

 transporter er stempelfri efter bestemmelsens stk. 6, nr. 2.
Dette gælder alene for transporter til debitor.
Der er tale om en  

 fravigelse af den generelle regel om, at transportpåtegninger på  

 værdistemplede pantebreve skal forsynes med en erklæring om pantets værdi på  

 transporttidspunktet (medmindre påtegningen skal stemples efter § 57 af  

 pantets pålydende, jf. afsnit K.2.4).
En ny ejers overtagelse af et ejerpantebrev er stempelfri efter reglen i §  

 72, stk. 6, nr. 2 selv i de tilfælde, hvor ejerpantebrevet i forbindelse med  

 overtagelsen påføres et personligt gældsansvar (jf.
M.f.Skd. 1975, nr. 61).
 Endvidere finder reglen anvendelse i de tilfælde, hvor kun en del af  

 kreditorrettighederne transporteres.
 Eksempel:
I 1985 offentliggjordes en afgørelse, hvor en påtegning kunne passere  

 stempelfrit (ikke alene efter § 72, men tillige i medfør af § 73). Der var  

 tale om et ejerpantebrev med pant i to faste ejendomme.
Ejerpantebrevet kunne  

 stempelfrit forsynes med en påtegning om overførsel til ny ejer af den ene  

 ejendom.
Både den oprindelige ejer og den nye ejer fremtrådte som panthavere  

 og pantsættere i henhold til dokumentet (jf.
M.f.Skd. 1985, nr. 42).
K.7.2 Debitorskifte (§ 73) Dokumenter om overtagelse af forpligtelser, hvorved en person indtræder  

 som forpligtet i et retsforhold i stedet for den tidligere forpligtede, skal  

 stemples efter reglerne for stiftelse af et nyt retsforhold vedrørende den  

 forpligtelse, der overtages.
Det følger af § 73, stk. 1.
K.7.2.1 Stempelpligtige dokumenter (§ 73, stk. 1 og 2) I bestemmelsens stk. 2 anføres regler vedrørende solidariske skyldforhold.  

 Dokumenter, hvor en person indtræder som meddebitor i et solidarisk  

 skyldforhold, skal stemples af den del af skylden, der falder på den  

 indtrædende.
En person kan stempelfrit udtræde af et solidarisk skyldforhold,  

 når en ny skyldner ikke indtræder i stedet for.
Brud på retsforholdets identitet I lighed med reglerne vedrørende overdragelse af kreditorrettigheder (jf.  

 § 72) bygger reglerne vedrørende debitorskifte på samme grundlæggende  

 antagelse, at overtagelse af forpligtelser - i henhold til gælds- og  

 pantebreve - skal stemples som nyudstedte dokumenter.
Ved debitorskiftet (som  

 det er tilfældet ved kreditorskifte) sker et brud på retsforholdets  

 subjektive identitet, jf. afsnit G.3.
Krav om samtykke Et debitorskifte kræver som udgangspunkt samtykke fra kreditor/den  

 berettigede for at få retsvirkning, jf. de obligationsretlige regler.
Afledt  

 heraf kræves der efter § 73 - til forskel fra reglen i § 72 - samtykke fra  

 den berettigede/kreditor for, at overdragelse finder sted og dermed indtræden  

 af stempelpligt.
K.7.2.2 Debitorskifte (§ 73, stk. 1 og 3) Der skal stemples, som om der er stiftet et nyt retsforhold, når der sker  

 et debitorskifte, som kræver kreditors samtykke, jf. § 73, stk. 1. Der skal  

 betales stempel af den gældsandel den nye debitor overtager på  

 indtrædelsestidspunktet.
Dvs., at der skal stemples af gælds- eller  

 pantebrevets pålydende eller restgæld på det tidspunkt, hvor den nye debitor  

 indtræder.
 Reglen har karakter af at være hovedreglen vedrørende debitorskifte.  

 Foreligger der imidlertid et gældsforhold vedrørende fast ejendom er  

 undtagelsesbestemmelserne i stk. 3, nr. 1 og 2 den reelle hovedregel, jf.  

 nedenfor.
K.7.2.2.1 Den personlige gæld indestår uden kreditors samtykke Er det aftalt i pantebrevet, at den personlige gæld indestår i tilfælde af  

 ejerskifte, er erhververen indtrådt i den personlige forpligtelse, når hans  

 ret er tinglyst.
Overdrageren er frigjort for den personlige forpligtelse, og  

 det kan ske uden pantekreditors samtykke, jf. tinglysningslovens § 39. Det  

 betyder, at debitorskifte vedrørende det personlige gældsansvar ved  

 panteoverdragelser, som er omfattet af tinglysningslovens 39, ikke skal  

 bedømmes efter den generelle regel om kreditorsamtykke som nævnt i § 73, stk.  

 1, men efter fritagelsesbestemmelsen i stk. 3.
K.7.2.2.2 Stempelfrihed (§ 73, stk. 3, nr. 1) En ny ejers overtagelse af den personlige forpligtelse ifølge et pantebrev  

 i fast ejendom, er stempelfri, hvis gælden ikke kan forlanges udbetalt i  

 tilfælde af ejerskifte.
Det følger af § 73, stk. 3, nr. 1.
Bestemmelsen omfatter ikke ejerpantebreve uden personligt gældsansvar,  

 idet der ikke er knyttet nogen personlig forpligtelse, som erhververen kan  

 indtræde i og dermed frigøre overdrageren for (jf.
Skat 1987.6.410 vedr.  

 Højesterets dom af 23. april 1987).
 Bestemmelsen omfatter derimod indekslån, som køber overtager, jf.  

 Skatteministeriets cirkulære nr. 51 af 29. marts 1982. Endvidere er  

 skadesløsbreve omfattet for så vidt angår sælgerens personlige gæld på  

 overdragelsestidspunktet.
K.7.2.2.3 Gældens forfald ved ejerskifte Er der imidlertid tale om, at hele eller en del af pantebrevets gæld  

 forfalder ved ejerskifte, vil der, såfremt den tidligere pantebrevsdebitor  

 ønsker at blive frigjort for denne del af den personlige gældsforpligtelse,  

 enten skulle ske betaling eller meddeles samtykke af kreditor for, at den  

 tidligere debitor kan blive frigjort.
 Det vil i så fald ikke være omfattet af § 73, stk. 3, nr. 1. Også i dette  

 tilfælde er der imidlertid åbnet mulighed for fritagelse for stempelafgift.  

 Stempelfri er en ny ejers overtagelse af den personlige forpligtelse ifølge  

 et pantebrev i fast ejendom, når pantebrevet kun giver sikkerhed i den faste  

 ejendom med tilbehør, jf. bestemmelsens stk. 3, nr. 2.
Denne bestemmelse omhandler også ejerpantebreve med personligt  

 gældsansvar.
Det betyder, at hvor der sker overdragelse af et ejerpantebrev  

 med et personligt gældsansvar til en ny ejer af pantet, vil også den  

 personlige gældsforpligtelse i henhold til pantebrevet være stempelfri blot  

 efter § 73, stk. 3, nr. 2., jf. pkt. 1 i Skatteministeriets cirkulære nr. 94  

 af 8. juli 1983. Det forudsætter, at der stadig foreligger et ejerpantebrev,  

 herunder at kreditorrettighederne er tiltransporteret den nye ejer af pantet.
Det brede virkeområde for bestemmelsens stk. 3, nr. 2 bevirker, at der  

 gælder en generel stempelfrihed for gældsoverdragelser, når pantebrevet kun  

 giver sikkerhed i fast ejendom med tilbehør.
Det er herved uden betydning, om  

 pantebrevet giver panthaveren ret til at opsige gælden ved ejerskifte.
 Dette gælder tillige for indekslån og skadesløsbreve, der også er omfattet  

 af bestemmelsen.
K.7.2.2.4 Ejerskiftet skal være tinglyst I relation til bestemmelsens stk. 3, nr. 1 og 2 skal den nye ejer have  

 erhvervet retten i henhold til et tinglyst ubetinget skøde.
K.7.2.2.5 Erhvervelse af ejendom ved tvangsauktion (kreditor bliver både  

 debitor og kreditor) Det kan forekomme, at en panthaver overtager den pantsatte ejendom på  

 tvangsauktion, og herved opnår status som både debitor og kreditor i henhold  

 til sit eget pantebrev i ejendommen.
Herved opstår der et ejerpantebrev som  

 ved en senere overdragelse ikke stempelfrit kan anvendes som et  

 sælgerpantebrev.
Den nye køber af ejendommen kan ikke stempelfrit indtræde  

 som debitor.
Et pantebrev, der ved tvangsauktion kun har opnået delvis  

 dækning, anses ikke for bortfaldet og vil senere kunne anvendes som  

 ejerpantebrev for pålydende, jf. pkt. 3 i Skatteministeriets cirkulære nr. 94  

 af 8. juli 1983.
 K.7.2.2.5.1 Undtagelse - realkreditinstitutter mv.
 Det ovennævnte gælder imidlertid ikke, hvor det er et realkreditinstitut,  

 der har overtaget ejendommen.
 Overtager et realkreditinstitut mv. en ejendom på tvangsauktion for et  

 bud, der delvist dækker et af instituttets pantebreve, kan den ny køber ved  

 ejendommens videresalg stempelfrit overtage restgælden i det eller de  

 realkreditpantebreve, der opnåede fuld dækning af auktionsbudet.
 For så vidt angår instituttets delvist dækkede pantebrev, kan køberen i  

 princippet alene indtræde stempelfrit som debitor for den del af restgælden,  

 der opnåede dækning.
Såfremt flere helt eller delvist dækkede pantebreve, udstedt til det  

 institut, der har overtaget ejendommen, indtager prioritetspladser i en  

 ubrudt række efter hinanden, betragtes pantebrevene, som om der kun er  

 udstedt eet samlet pantebrev.
Der henvises til Skatteministeriets cirkulære  

 nr. 78 af 15. juni 1984. Der henvises til eksempler anført i cirkulæret fra  

 1984, samt nedenfor.
 Eksempel:
I Østre Landsrets dom af 13. september 1993 (TfS 1993,456) var det  

 spørgsmålet, om den del af et pantebrev, der som første prioritet ved en  

 tvangsauktion var blevet dækket af auktionskøbers budsum, kunne overføres  

 stempelfrit til den udækkede del af et efterstående pantebrev.
Spørgsmålet  

 blev aktuelt, fordi selskabet, der havde erhvervet ejendommen ved  

 tvangsauktionen, straks solgte den videre til en ny køber.
Der blev af retten  

 lagt vægt på dels, at der ved overdragelsen (som skete ved en allonge) blev  

 påtaget et personligt gældsansvar for det ved tvangsauktionen dækkede  

 pantebrev dels, at aflysningen af pantebrevet med 1. prioritet skete samtidig  

 med, at allongen blev tinglyst.
Retten fandt herefter, at den anvendte  

 fremgangsmåde var i overensstemmelse med § 62, stk. 1, nr. 3 samt pkt. 4 i  

 Skatteministeriets cirkulære nr. 94 af 8. juli 1983.
Restgælden i henhold til et helt udækket pantebrev kan dog ikke overtages  

 stempelfrit.
Restgælden anses at opnå dækning ved budsummen forud for  

 eventuelle restancer i henhold til det pågældende pantebrev.
K.7.2.2.6 Ny meddebitor indtræder i et solidarisk skyldforhold (§ 73, stk.  

 2, 1. pkt.) Har kreditor givet samtykke til, at en person indtræder som meddebitor i  

 et solidarisk skyldforhold, skal dokumentet herom stemples af den del af  

 skylden, der falder på den nye indtrædende debitor.
Det følger af § 73, stk.  

 2, 1. pkt.
 Stempelpligten følger uafhængigt af, om meddebitoren indtræder ved siden  

 af én eller flere tidligere skyldnere eller i stedet for en skyldner,  

 der samtidig udtræder.
K.7.2.2.6.1 Stempelgrundlaget Der skal betales stempel af den konkrete gældsandel den indtrædende  

 debitor overtager på indtrædelsestidspunktet.
Dvs. der skal stemples af  

 gælds- eller pantebrevets pålydende eller restgæld på det tidspunkt, hvor den  

 indtrædende får status som meddebitor.
Det er afgørende for stemplingen, hvor stor en del af skylden (restgælden)  

 som efter skyldnernes indbyrdes forhold falder på den indtrædende.
I  

 fastsættelsen af stempelgrundlaget skal der tages hensyn til debitorernes  

 regresaftaler mv., og det er uden betydning, om den indtrædende debitor  

 f.eks. hæfter for hele gælden overfor kreditor.
Oplysningskrav om debitorernes indbyrdes hæftelsesforhold Hvis det stempelpligtige dokument skal stemples af et beløb lavere end den  

 samlede gældsforpligtelse/pantehæftelse - som følge af en aftale, der  

 fastlægger debitorernes indbyrdes hæftelsesforhold - skal dette fremgå af  

 dokumentet.
Det følger af bestemmelsens 2. pkt.
Dokumentet stemples af den  

 samlede forpligtelse, når anpartsforholdet ikke fremgår af dokumentet.
Der er mulighed for efterfølgende at afgive en erklæring vedrørende  

 anpartsforholdet.
Det kan medføre godtgørelse af betalt stempel, jf. afsnit  

 H.
 Vedrørende oplysninger om anpartsforholdet, der er nødvendige for  

 stempelberegningen, henvises endvidere til § 20, stk. 1 i Skatteministeriets  

 cirkulære nr. 159 af 31. juli 1969, og stempelmyndighedens mulighed for at  

 tvinge oplysningerne frem ved dagbøder.
K.7.2.2.6.2 Stempelfri udtræden af et solidarisk skyldforhold (§ 73, stk.  

 2, 3. pkt.) En person kan stempelfrit udtræde af et solidarisk skyldforhold, jf. § 73,  

 stk. 2, 3. pkt.
Det er en betingelse for stempelfriheden, at der ikke samtidig indtræder  

 en ny skyldner i skyldforholdet.
Forholdet er da omfattet af stempelpligten  

 efter § 73, stk. 2, 1. pkt.
 Eksempel:
Til illustration af reglens anvendelsesområde henvises der til Østre  

 Landsrets dom af 6. marts 1992 (TfS 1992,188), jf. den tidligere omtale af  

 dommen i pkt.
K.7.1.3. Et ejerpantebrev med pant i et ægtepars fælles ejendom  

 blev aflyst da ejendommen blev solgt.
Det var en betingelse for aflysningen,  

 at et nyt ejerpantebrev kunne tinglyses.
Dette ejerpantebrev var udstedt  

 alene af manden, og med pant i en anden ejendom, som var ejet af manden.  

 Landsretten fandt, at hustruens udtræden som medpantsætter i henhold til  

 ejerpantebrevet var udtryk for en stempelfri transport af debitordelen efter  

 § 73, stk. 2. I det konkrete tilfælde vedrørende ejerpantebrevet var der  

 imidlertid samtidig tale om, at hendes udtræden af skyldforholdet var  

 ensbetydende med en transport af hendes kreditorrettigheder.
Der skulle  

 derfor betales stempelafgift efter § 72, stk. 1.
 Eksempel:
Der henvises endvidere til et tilfælde, hvor retsforholdet vedrørende et  

 ejerpantebrev, der var udstedt af to personer ansås for at have bevaret  

 identiteten.
Ejerpantebrevet var forsynet med en påtegning hvor den ene part  

 transporterede samtlige rettigheder til den anden udsteder.
Der skulle  

 stemples af den ideelle anpart af kreditorrettighederne der blev overdraget.  

 Transportgiveren kunne som pantedebitor på ejerpantebrevet stempelfrit  

 udtræde af panteforholdet i medfør af § 73, stk. 2, jf.
M.f.Skd. 1981, s.  

 309. Meddelelsen er endvidere behandlet i pkt.
K.7.1.3.
Reglen har endvidere betydning ved beregning af stempel af  

 overdragelsesdokumenter, jf. beregningsreglen i § 15 og afsnit E.2. Er  

 erhververen af den faste ejendom i forvejen meddebitor på et ejerpantebrev,  

 kan der ved beregningen af det stempelpligtige vederlag ses bort fra  

 erhververens overtagelse af enehæftelsen for dette.
Det er tilfældet, når  

 ejerpantebrevet uden personligt gældsansvar efter overdragelsen alene har  

 eneejeren som debitor, og kreditorretighederne er medoverdraget.
Der  

 foreligger da en stempelfri udtræden af et solidarisk skyldforhold.
L.
Løsøre L.1 Overdragelse af løsøre til eje (§ 41) Dokumenter om overdragelse af løsøre stemples med 1 promille, jf. § 41,  

 stk. 1. Det betyder, at overdragelsesvederlag på under 50.000 kr. er  

 stempelfri, jf. bagatelgrænsen i § 20, stk. 1.
Definition af løsøre Bestemmelsen omfatter dokumenter om overdragelse af løsøre, dvs. alt  

 rørligt gods.
Endvidere omfatter bestemmelsen dokumenter om levering af vand,  

 gas, elektricitet, varme og lignende.
Disse former for levering kan ikke  

 karakteriseres som løsøre, men er medtaget under bestemmelsens  

 anvendelsesområde.
Derimod omfatter bestemmelsen ikke dokumenter om overdragelse af fast  

 ejendom.
Bygninger, der overdrages til nedrivning, uden at grunden samtidig  

 overdrages, betragtes dog som løsøre, jf. § 34, stk. 8.
Dokumenter om overdragelse af immaterielle rettigheder (f.eks. goodwill)  

 er ikke omfattet.
Det samme er tilfældet med værdipapirer, f.eks. aktier,  

 obligationer og gælds- og pantebreve.
For disse dokumenters stempelpligt mv.,  

 henvises der til vejledningen i de respektive afsnit.
 Bestemmelsen omfatter ikke skibe med tilbehør, jf. § 39 og afsnit N.1.  

 Dokumenter om overdragelse af skibe til ophugning er derimod omfattet af  

 bestemmelsen om overdragelse af løsøre, jf. § 39, stk. 4.
Omfattet af løsørestemplet efter § 41 er endvidere dokumenter om  

 overdragelse af skibsvrag, samt dokumenter om overdragelse af skibe under  

 bygning.
Dokumenter om overdragelse af færdigbyggede skibe stemples efter §  

 39.
L.1.1 Overdragelse til eje Reglen omfatter alene overdragelse eller levering til eje, dvs. typisk  

 købekontrakter.
Dokumenter vedrørende bytte af løsøre indeholder tillige en  

 stempelpligtig overdragelse.
Den modtagne byttegenstand udgør en del af  

 vederlaget.
Modsat gælder mageskifte af fast ejendom, hvor stemplet (efter §  

 37) skal beregnes for hver overdragelse for sig.
 Ved overdragelse af løsøre til eje, kan der være tale om enten  

 viljesbestemt overdragelse, eller ikke viljesbestemt overdragelse (f.eks.  

 tvangsauktion). Udlæg er derimod ikke omfattet, da der ikke foreligger noget  

 overdragelsesdokument.
 Dokumenter om overdragelse til sikkerhed er omfattet af § 57, jf. afsnit  

 L.2. Aftaler om ejendomsforbehold betragtes ikke som sikkerhedsstillelse.
Som udgangspunkt er dokumenter vedrørende leje af løsøre ikke  

 stempelpligtige.
Lejekontrakter hvor lejeren efter en vis tid har pligt til  

 at overtage genstanden, er derimod omfattet af stempelpligten efter § 41.  

 Afgørende for stempelpligtens indtræden er tidspunktet for aftalens indgåelse  

 og ikke det tidspunkt tilbagekøbsretten effektueres.
Har lejeren kun en ret  

 til at erhverve genstanden, er dokumentet herom ikke stempelpligtigt, jf. §  

 44, stk. 2. Der henvises til afsnit K.1.3.1.3.
L.1.2 Vederlaget Der skal betales stempelafgift af vederlaget for det overdragne løsøre.  

 Vederlaget opgøres med udgangspunkt i § 15.
Ved køb af fabriksnye køretøjer skal der ikke beregnes stempel af  

 registreringsafgift af motorkøretøjer, leveringsomkostninger, omkostninger i  

 forbindelse med handlen og eventuel panthaverdeklaration, jf.
M.f.Skd. 1981,  

 nr. 118. Ved overdragelse af brugte biler mv., er der ikke fradrag for  

 registreringsafgiften.
Vederlaget for fjernvarmekontrakter opgøres som tilslutningsafgiften med  

 tillæg af den skønnede højeste årlige varmeafgift kapitaliseret efter § 18.  

 Der stemples med 1 promille af dette beløb, jf.
M.f.Skd. 1972, nr. 106.
Gaveoverdragelser er stempelfri efter bestemmelsen, da der ikke betales  

 noget vederlag for det overdragne løsøre.
Der findes intet minimumsbeløb at  

 stemple af, bortset fra bagatelgrænsen på 50 kr., jf. § 20, stk. 1. Modsat  

 gælder ved overdragelse af fast ejendom, hvor der mindst skal stemples af  

 ejendomsværdien.
Sker overdragelsen ved, at der tages et andet løsøre i bytte, anses den  

 genstand der er taget i bytte, som en del af vederlaget.
Byttegenstanden  

 betragtes som en del af købesummens berigtigelse.
L.1.3 Vederlagsfordeling (§ 44, stk. 1) Samtidig med løsøreoverdragelsen kan der overdrages andre formuegoder, der  

 har en anden stempelafgiftsats end den, der gælder for løsøre.
Dokumentet om  

 overdragelse skal angive hvorledes vederlaget fordeler sig på de enkelte  

 formuegoder.
Det er nødvendigt for at afgiften kan beregnes efter de  

 forskellige satser.
I modsat fald betales der stempelafgift efter den  

 stempelsats, der giver den højeste stempelafgift, jf. § 44, stk. 1. Se om  

 afgrænsningspørgsmålet løsøre overfor fast ejendom afsnit K.1.1.1.
Den samlede overdragelsessum stemples med den højeste sats, når parterne  

 ikke har foretaget en fordeling af vederlaget på de enkelte overdragne  

 aktiver.
En fordeling af de enkelte aktivers værdi (efter § 16, stk. 2) kan  

 afgives indtil stempelresolution udfærdiges.
Har parterne selv forstået  

 stemplingen, skal fordelingen afgives inden stempelfristens udløb.
En overdragelse af løsøre i kombination med overdragelse af fast ejendom  

 kan medføre selvstændig stempelpligt af løsøret (efter § 41), selv om  

 vederlaget for løsøret er under 50.000 kr.
Det sker, hvis den samlede afgift  

 for løsøret og den faste ejendom overstiger 50 kr, jf. § 20, stk. 1.
L.1.4 Ikke overdragelse af hele formuegodet (§ 45) Dokumenter om overdragelse af anparter i formuegoder, som ejes i  

 interessentskabsform, samejer eller kommanditselskaber er omtalt i afsnit  

 K.1.3.1.1. Der skal betales stempel af den del, der overdrages, jf. § 45.
L.1.5 Stempelfri overdragelse (§ 41, stk. 2) Overdragelse af varer Dokumenter er stempelfri ved overdragelse eller levering af varer til en  

 køber, der driver handel med de pågældende varer.
Det er afgørende for  

 stempelfriheden, at køberen driver handel.
Sælgerens forhold er uden  

 betydning.
Reglen tager sigte på en gros omsætning.
Der er ikke i  

 bemærkningerne til loven foretaget en nærmere definition af "at drive  

 handel". Det er dog naturligt at tage udgangspunkt i købelovens § 4.
Begrebet "varer" i § 41, stk. 2, nr. 1 omfatter også levering af  

 vand, gas, elektricitet, varme og lignende.
Dokumenter om levering af de  

 nævnte ydelser er stempelfri, når de overdrages til en køber, der driver  

 handel med dem.
 Eksempel:
Ved en samlet overtagelse af en fabrikations- eller handelsvirksomhed  

 stemples der efter § 41 af den del af købesummen, som falder på det  

 overdragne driftsmateriel.
Den del af købesummen, der falder på det  

 overdragne varelager, er derimod stempelfri efter reglen i stk. 2, nr. 1  

 under forudsætning af, at køber af virksomheden har til hensigt at omsætte  

 varelageret.
Overdragelse af igangværende arbejder, som er aktiveret  

 regnskabsmæssigt, anses ikke som varelager, jf.
M.f.Skd. 1971, nr. 24. Disse  

 aktiver skal derfor indgå i det stempelpligtige beløb.
Overdragelse af råstoffer, halv- og helfabrikata Stempelfri er dokumenter om overdragelse af råstoffer, dvs. råmaterialer i  

 en produktion (f.eks. mel i et bageri eller træ i maskinsnedkeri). Det samme  

 er tilfældet for halv- og helfabrikata, jf. bestemmelsens stk. 2, nr. 2. Det  

 er en forudsætning for stempelfriheden, at der er tale om varer, der er  

 beregnet til salg.
Stempelfri er materialer, der indgår i og er endelig del  

 af slutproduktet til videresalg.
Der er ikke stempelfrihed for  

 produktionsredskaber, der medvirker til produktionsprocessen og hverken helt  

 eller delvist indgår i det færdige produkt.
Således er driftsmateriel,  

 hjælpevarer og lignende ikke stempelfri.
Emballage Stempelfri er emballage til brug ved køberens salg af varer.
Det følger af  

 § 41, stk. 2, nr. 3. Stempelfriheden omfatter kun éngangsemballage, og  

 ikke emballage, der kommer retur.
Sådan emballage anses som driftsmateriel,  

 og er ikke beregnet til salg.
L.2 Pant Pant i løsøre kan forekomme ved, at der gives underpant i løsøret eller  

 ved, at der sker håndpantsætning af løsøret (pantet).
Der knytter sig forskellige stempelsatser til de to former for  

 viljesbestemt pantsætning.
Dokumenter, hvorved der stiftes underpant,  

 stemples med 1,5 pct. af det pantsikrede beløb (som udgangspunkt), medens  

 dokumenter, hvorved der stiftes håndpant, stemples med 3 promille, jf. § 57,  

 stk. 1.
Dokumenter om underpant i goodwill stemples efter samme regler som  

 underpantsætning af løsøre.
Der henvises til afsnit M.2.
L.2.1 Sikringsakter Underpant i løsøre skal tinglyses for at få gyldighed mod godtroende  

 aftaleerhververe og mod retsforfølgning (ligesom pant i fast ejendom).
- Ved underpant Tinglysning foregår ved indførsel i personbogen i Århus, og for bilers  

 vedkommende i bilbogen også i Århus.
Tinglysning af rettigheder i biler mv. (jf. færdselslovens § 2) adskiller  

 sig fra de hidtidige regler specielt ved, at der med bilbogens ikrafttræden  

 den 1. juni 1993 foretages en central, landsdækkende registrering/tinglysning  

 i Århus af panterettigheder, ejendomsforbehold og retsforfølgning.
Om  

 tinglysning i bilbogen henvises der endvidere til (bilbog)bekendtgørelse nr.  

 304 af 10. maj 1993.
- Ved håndpant Løsøre er rørligt gods.
Pantsætningen kan ske ved, at det pågældende aktiv  

 håndpantsættes.
Ved håndpantsætning er sikringsakten rådighedsberøvelse.
L.2.2 Stempelpligtige dokumenter For at gennemføre pantsætningen for underpant, kan der anvendes følgende  

 dokumenter, der er omfattet af stempelpligten; almindelige pantebreve,  

 skadesløsbreve og ejerpantebreve.
Almindelige pantebreve Håndpantsætningserklæringer Ved håndpant stiftes det stempelpligtige panteforhold ved  

 håndpantsætningserklæringsdokumenter.
Her behandles alene løsøregenstande,  

 der gøres til genstand for håndpantsætning.
Håndpantsætning af ejerpantebreve  

 mv. er omtalt i afsnit R.1.11.
Høstpantebreve Underpant kan endvidere være stiftet ved høstpantebreve.
Høstpantebreve  

 stemples med 3 promille af som udgangspunkt det pantsikrede beløb, jf. § 57,  

 stk. 3. Stempelsatsen omfatter (høst)pantebreve, der udstedes i henhold til  

 lov om høstpant.
Et høstpantebrev giver en leverandør (eller en finansier/et  

 pengeinstitut) pant i høsten til sikkerhed for landmandens leverandørgæld,  

 som er stiftet ved anskaffelse af rå- og hjælpestoffer (dvs. sædekorn,  

 læggekartofler m.m.) og/eller gæld stiftet ved anskaffelse af  

 bekæmpelsesmidler til sikring af høsten.
 Et pantebrev der endvidere har pant i andre aktiver end høsten (f.eks.  

 fast ejendom eller løsøregenstande), stemples med satsen 1,5 pct. efter § 57,  

 stk. 1 og ikke efter reglen i § 57, stk. 3.
L.2.3 Klarhed over hvad der pantsættes Det er en forudsætning for tinglysning af et pantebrev, der giver  

 underpant i løsøre, at pantebrevet i tilstrækkelig grad specificerer  

 (individualiserer) det pantsatte.
De pantsatte genstande skal klart adskilles  

 fra andre genstande tilhørende pantsætter.
Undtagelser Tinglysningsloven indeholder et forbud mod generalpant, ligesom underpant  

 i tingsindbegreb normalt ikke kan gives.
Det gælder dog ikke, når der er tale  

 om en erhvervsvirksomhed, der drives fra en lejet ejendom.
I så fald kan  

 indehaveren pantsætte det til enhver tid værende driftsinventar og  

 driftsmateriel.
Undtaget er driftsmateriel, som bilbogen har regler om, selv  

 om det har karakter af tingsindbegreb.
 Endvidere hjemler apotekerloven, at der kan stiftes pant til staten i  

 apotekets inventar mv. og ifølge lov om høstpant, omfatter panteretten (efter  

 et høstpantebrev) alle afgrøder, der høstes på ejendommen indenfor en nærmere  

 fastsat periode.
 I disse tilfælde kan der opstå et værdiansættelsesproblem, jf. nedenfor om  

 pantets værdi.
Pantet ved håndpantsætning Individualiseringen er sædvanligvis i orden, når skyldneren berøves  

 rådigheden over det pantsatte.
En utilstrækkelig (eller manglende)  

 individualisering kan aflede et værdiansættelsesproblem.
Se nedenfor om  

 pantets værdi.
L.2.4 Kravene til pantebreves indhold Det er en betingelse for tinglysning, at pantebrevets indhold er endeligt  

 fastsat.
Dvs. at pantegælden skal være fikseret (endeligt fastsat). Kravet  

 til pantebrevets indhold er alene af betydning ved underpantsætning af  

 løsøre, da det er et tinglysningskrav.
 De tinglysningsmæssige krav til pantebrevets indhold gælder ikke for  

 panterettigheder, der ikke skal tinglyses (f.eks. håndpant i løsøre).
En modifikation til tinglysningskravet foreligger for skadesløsbreve, hvor  

 størstebeløbet for hvad der gives pant med kan angives, uden at det herved  

 behøver at fremgå, hvad den aktuelle gæld er.
Skadesløsbreve kan indeholde  

 alskyldserklæringer, hvorved skadesløsbrevet sikrer den til enhver værende  

 gæld mellem parterne.
Skadesløsbrevet kan endvidere være et  

 sikkerhedsdokument for et konkret fikseret skyldforhold/låneforhold.  

 Skadesløsbrevets særlige karakter får betydning for stemplingsgrundlaget, jf.  

 pkt.
L.2.6 nedenfor.
L.2.5 Stempelpligtens indtræden Stempelpligten indtræder ved dokumentets oprettelse, jf. § 2. Se afsnit  

 D.1.
L.2.6 Stempelgrundlaget er det pantsikrede beløb Det pantsikrede beløb stemples med 1,5 pct., når der foreligger underpant,  

 og med 3 promille ved håndpantsætning af løsøret, jf. § 57, stk. 1, 1. og 2.  

 pkt.
Ved det pantsikrede beløb forstås som hovedregel det beløb for hvilket  

 der er stillet pant (bortset fra renter og omkostninger), jf. § 57, stk. 4.  

 Dvs. stempelsatsen skal beregnes af pantebrevets pålydende.
 Dokumenter der stifter underpant i løsøre, skal således stemples af den  

 fikserede pantegæld eller - for skadesløsbreve - den maksimerede pantegæld.
 Eksempel (vedr. skadesløsbreve):
 Stilles der sikkerhed i form af et skadesløsbrev i en bil ved optagelse af  

 et kassekreditlån og samtidig sikkerhed for en ubestemt flerhed af  

 skyldforhold, der sikrer den til enhver tid værende gæld mellem parterne,  

 dvs. en alskylderklæring, skal skadesløsbrevet stemples af sikkerhedens  

 maksimum.
Der kan ikke ske fradrag for det stempel, der er anvendt til dokumentet  

 der stifter kassekreditten.
Det gælder selv om kassekreditten og  

 skadesløsbrevet eventuelt er oprettet samtidig og henviser til hinanden.
Der  

 henvises bl.a. til Skatteministeriets cirkulære nr. 60 af 21. april 1981.
Foreligger der derimod et skadesløsbrev, der er udstedt til sikkerhed  

 alene for kassekreditten/lånet, kan stemplet som er anvendt til dokumentet  

 der stifter kassekreditten, efter reglen i § 57, stk. 5, modregnes i  

 skadesløsbrevets stempel, jf. pkt.
L.2.8. Der er i sidstnævnte tilfælde tale  

 om, at skadesløsbrevet er et sikkerhedsdokument.
Stemplet vedrørende  

 ejerpantebreve, der stilles i håndpant, er ikke omfattet af den beskrevne  

 modregningsadgang, jf. reglen i § 57, stk. 6, samt afsnit R.2.
L.2.6.1 Modificering: Alene stempel af pantets værdi Stemplet beregnes alene af værdien af det pantsatte (pantets værdi) når  

 værdien af det pantsatte udgør et lavere beløb end det pantsikrede beløb.
Det  

 er en betingelse, at værdien fremgår af dokumentet, jf. § 57, stk. 4.
Værdierklæring angiver pantets værdi Løsørets værdi i handel og vandel på pantsætningstidspunktet (pantets  

 værdi på tidspunktet for dokumentets oprettelse) skal påføres dokumentet.
I  

 de tilfælde hvor pantet omfatter en mere ubestemt aktivmasse stilles der  

 særlige krav til parternes skønsudøvelse.
Det er f.eks. tilfældet ved  

 underpant i tingsindbegreb eller pant i afgrøder på marken i henhold til  

 høstpantebreve.
Skønnet skal udøves efter § 16, stk. 1.
 Stempelmyndigheden har mulighed for at ændre værdien (efter § 16, stk. 2)  

 når værdien er for lav, eller når parterne ikke er enige om værdiangivelsen.
Værdierklæringen, der skal fremtræde klar og utvetydig, kan afgives (til  

 stempelmyndigheden) indtil stempelmyndigheden har truffet en  

 stempelresolution.
For det tilfælde, at dokumentet er indleveret til  

 tinglysning kan erklæringen afgives overfor tinglysningsdommeren.
Er  

 dokumentet anholdt kan den afgives overfor stempelmyndigheden.
Det fremgår af  

 Skatteministeriets cirkulære nr. 36 af 30. marts 1984.
 Har parterne selv forestået stemplingen, skal værdierklæringen afgives  

 inden stempelfristens udløb.
L.2.7 Ombytning af pant - sondring mellem løsøre og fast ejendom Det er muligt stempelfrit at ombytte løsøre under panterettigheden  

 eksempelvis i henhold til et ejerpantebrev.
Det forudsætter, at parterne  

 (såvel kreditor som debitor) er identiske, jf. § 10, stk. 2.
Det er endvidere en forudsætning for stempelfriheden, at arten af det der  

 ombyttes er det samme, selv om det giver sikkerhed for samme gældsforhold.
Er  

 der f.eks. tale om, at løsøre ombyttes med fast ejendom er det ikke muligt at  

 foretage ombytningen stempelfrit, da der ikke er tale om samme retsforhold  

 (der foreligger et brud på retsforholdets objektive identitet).
 Eksempel:
 Et løsørepantebrev med pant i en bil kunne ikke stempelfrit afløse et  

 ejerpantebrev i fast ejendom tilhørende samme person, men skulle stemples med  

 1,5 pct. (efter § 57, stk. 1).
Som begrundelse for stempelkravet kan anføres, at retsforholdets identitet  

 ikke er bevaret, og § 10, stk. 2 finder derfor ikke anvendelse (jf.
M.f.Skd.  

 1985, nr. 152).
 Eksempel:
I en Vestre Landsretsdom fra 19. september 1988 fandt retten, at en  

 forhøjelse af hovedstolen på et løsørepantebrev med 1 mio. kr., mod en  

 tilsvarende nedskrivning af hovedstolen på et pantebrev med pant i fast  

 ejendom, ikke var stempelfri efter § 10, stk. 2. Forhøjelsen af hovedstolen  

 på 1 mio. kr. skulle derfor stemples med 1,5 pct. (jf.
Skat 1988.11.681).
L.2.7.1 Betingelser for stempelfrihed skal være opfyldt Det er en forudsætning for stempelfrihed i relation til løsørepantebreve,  

 at de almindelige betingelser for stempelfrihed er opfyldt, når pantet  

 ombyttes.
Hvorvidt retsforholdets identitet iøvrigt kan anses for bevaret -  

 dvs. vurderingen af dokumenternes tidsmæssige relationer og retsforholdets  

 subjektive identitet - er nærmere beskrevet i afsnit G.
Det udelukker ikke stempeloverførsel, at der efter indførelse af bilbogen  

 i Århus gælder forskellige tinglysningsformer og forskellige blanketter for  

 pantebreve til lysning i bilbog og personbog.
Det er dog en forudsætning, at  

 de almindelige regler herfor er opfyldt (dvs. reglerne om identitet,  

 samtidighed mv.).
L.2.8 Sikkerhedsstillelse for gæld (§ 57, stk. 5) I forbindelse med stiftelse af et gældsforhold kan et pantebrev (stillet  

 til sikkerhed for gælden) passere med lavere stempel.
Pantebrevsstemplet kan  

 nedsættes ved at der tages hensyn til det stempel, der er anvendt til  

 gældsforholdet.
 Hvis der således stilles sikkerhed for et konkret gældsforhold nedsættes  

 pantebrevsstemplet, efter reglen i § 57, stk. 5, med det stempelbeløb, der er  

 anvendt til gældsbrevet.
Reglen i § 57, stk. 5 er ikke nødvendigvis ensbetydende med, at  

 "hele" sikkerhedsdokumentet passerer stempelfrit.
Når der er  

 oprettet et stempelpligtigt dokument om stiftelsen af den ret, for hvilken  

 der stilles sikkerhed (f.eks. et låneforhold) nedsættes sikkerhedsdokumentets  

 pantebrevsstempel efter § 57, stk. 1 med den afgift, som er betalt til  

 dokumentet der fastlægger låneforholdet.
 Eksempel:
 Delvis nedsættelse af afgift:
 Der er mellem parterne A (låntager) og B (långiver) oprettet et  

 almindeligt lånedokument, der fastlægger et gældsforhold på 100.000 kr.
 Lånedokumentet er behørigt stemplet (3 promille af 100.000 kr. = 300 kr.).
Til sikkerhed for det konkrete gældsforhold udstedes et skadesløsbrev med  

 pålydendet 100.000 kr.
Skadesløsbrevets pantebrevsstempel (1,5 pct. af  

 100.000 kr. = 1.500 kr.) skal nedsættes med den betalte afgift til  

 lånedokumentet, således at stemplet af skadesløsbrevet, der indeholder  

 pantesikkerheden, udgør 1.200 kr.
 Eksempel:
 Der er mellem parterne A (låntager) og B (långiver) oprettet et  

 almindeligt lånedokument, der fastlægger et gældsforhold på 500.000 kr.
 Lånedokumentet er behørigt stemplet (3 promille af 500.000 kr. = 1.500  

 kr.).
Til sikkerhed for det konkrete gældsforhold udstedes et skadesløsbrev med  

 pålydendet 100.000 kr.
Pantebrevsstemplet (1,5 pct. af 100.000 kr. = 1.500  

 kr.) skal nedsættes med 20 pct. af stemplet fra lånedokumentet.
Dette  

 skyldes, at sikkerhedsdokumentet (skadesløsbrevet) kun udgør en del (20 pct.)  

 af gældsforholdet.
De 20 pct. fremkommer ved 100.000/500.000 X 100 pct.  

 Pantebrevsstemplet skal dermed nedsættes med 20 pct. af 1.500 kr. = 300 kr.
 Skadesløsbrevet skal stemples med 1.500 kr. - 300 kr. = 1.200 kr.
Beløbet beregnes matematisk ved, at stempelsatsen vedrørende  

 lånedokumentet (3 promille) fratrækkes stempelsatsen for skadesløsbrevet (1,5  

 pct.). Dvs. 1,2 pct.
X 100.000 kr. = 1.200 kr.
 Eksempel:
 Nedsættelse i henhold til restgæld:
 Der er mellem parterne A (låntager) og B (långiver) oprettet et  

 almindeligt lånedokument, der fastlægger et gældsforhold på 500.000 kr.
 Lånedokumentet er behørigt stemplet (3 promille af 500.000 kr. = 1.500  

 kr.). Efterfølgende er dokumentets restgæld nedbragt til 300.000 kr.
Til sikkerhed for det konkrete gældsforholds restgæld udstedes et  

 skadesløsbrev med pålydendet 100.000 kr.
Pantebrevsstemplet (1,5 pct. af  

 100.000 kr. = 1.500 kr.) skal nedsættes med 20 pct. af det stempel, der kan  

 henføres til lånedokumentets restgæld.
De 20 pct. fremkommer ved  

 100.000/500.000 X 100 pct.
Pantebrevsstemplet skal ikke som i eksemplet ovenfor nedsættes med 20 pct.  

 af stemplet fra lånedokumentet (1.500 kr.
X 0,2 = 300 kr.). Restgælden udgør  

 kun 60 pct. af det oprindelige gældsforhold (500.000/300.000 kr.
X 100 pct. =  

 60 pct.) så stemplet skal kun nedsættes med 60 pct. af de 300 kr. (= 180  

 kr.).
 Skadesløsbrevet skal stemples med 1.500 kr. - 180 kr. = 1.320 kr.
Vedr. reglen i § 57, stk. 5 henvises endvidere til en offentliggjort  

 meddelelse fra 1970 (jf.
M.f.Skd. 1970, nr. 29).
L.2.8.1 Udstedelse af flere sideordnede sikkerhedsdokumenter Der kan stempelfrit udstedes flere sikkerhedsdokumenter for samme  

 gældsforhold, forudsat at stemplet til de yderligere sikkerhedsdokumenter  

 ikke er større end det allerede fastsatte stempel i forbindelse med  

 oprettelsen af det første sikkerhedsdokument.
 Eksempel:
Et skadesløsbrev med pålydende 100.000 kr. er udstedt til sikkerhed for et  

 konkret gældsforhold, og korrekt stemplet efter reglen i § 57, stk. 5. Der  

 kan stempelfrit udstedes flere sikkerhedsdokumenter for samme gældsforhold,  

 forudsat at de ikke stiller sikkerhed for mere end 100.000 kr.
Udstedes der  

 et sikkerhedsdokument, med f.eks. pålydendet 150.000 kr., forskelsstemples af  

 de 50.000 kr.
L.2.8.2 Sikkerhedsdokument med alskyldserklæring En alskyldserklæring er en erklæring hvor debitor erklærer, at pantet  

 dækker alt hvad der måtte opstå af gæld i relation til kreditor.
Pantebrevets  

 stempel kan ikke modregnes i gældsbrevets stempel.
Det er en forudsætning for  

 modregning, at dokumentet alene stiller sikkerhed for et konkret  

 gældsforhold.
Jf. endvidere ovennævnte meddelelse fra 1970 (M.f.Skd. 1970,  

 nr. 29).
Ejerpantebreve der gives i håndpant for et konkret gældsforhold, er heller  

 ikke omfattet.
Dvs. at stemplet der er anvendt til pantsætningserklæringen,  

 kan ikke modregnes i stemplet der anvendes til ejerpantebrevet, når  

 ejerpantebrevet gives i håndpant, jf. § 57, stk. 6. Stemplet til  

 pantsætningserklæringen kan modregnes i stemplet til gældsbrevet, forudsat at  

 pantet dækker det konkrete gældsforhold.
Det skyldes at  

 pantsætningserklæringen er sikkerhedsdokumentet.
Jf. afsnit R.3.2.
L.3 Gældsbreve De dokumenter der er omfattet af pantebrevsstemplet (efter § 57, stk. 1),  

 kan udover pantet tillige indeholde en personlig gældspåtagelse.
Det gælder  

 både underpant i løsøre og håndpantsætningserklæringer med pant i løsøre.
 Pantebreve der stifter underpant i løsøregenstande med personlig  

 gældsforpligtelse, skal både betragtes som pantebreve og (i stempelmæssig  

 henseende) som dokumenter, der indeholder et gældsforhold.
 Dokumenter kan indeholde en personlig gældsforpligtelse, når  

 løsøregenstande gøres til genstand for håndpantsætning (dvs.  

 håndpantsætningserklæringer).
For pantebreve, der er stemplet efter værdierklæring (efter § 57, stk. 4)  

 og dermed af en værdi, der er lavere end det pantsikrede beløb, kan det blive  

 aktuelt også at stemple af den del af fordringen, der ikke er pantsikret.  

 Denne del af fordringen (restbeløbet) er omfattet af gældsbrevslovens  

 bestemmelser.
Restbeløbet skal stemples med den sats, der i øvrigt gælder for  

 gældsbreve, dvs. med 3 promille.
Hjemlen er § 56. For pantebreve, der er  

 stemplet af løsørets værdi, opstår der et gældsbrevsstempel for den del, der  

 alene er omfattet af den personlige forpligtelse.
L.4 Overdragelse af rettigheder og overtagelse af forpligtelser L.4.1 Kreditorskifte (§ 72) Dokumenter om overdragelse af kreditorrettigheder i relation til allerede  

 eksisterende gælds- og pantebreve, skal stemples som om der stiftes et nyt  

 retsforhold.
Transportdokumenterne stemples med dette udgangspunkt.
Afgiften  

 betales efter de satser, der gælder for det retsforhold, der overdrages.
Det  

 følger af § 72, stk. 1. De nærmere regler er omtalt i afsnit K.7.1.
L.4.1.1 Overdragelse af retten til pengeydelser, sikret ved pant (§ 72,  

 stk. 3) Dokumenter om overdragelse af retten til pengeydelser skal som  

 udgangspunkt stemples med 1 promille af det overdragne beløb, jf. § 72, stk.  

 3, 1. pkt.
Når det overdragne beløb er sikret ved underpant i løsøre, udgør  

 stempelsatsen imidlertid 1,5 pct., jf. § 72, stk. 3, 2. pkt.
En tilsvarende  

 parallel til det generelle pantebrevsstempel (jf. § 57) gælder, når det  

 overdragne beløb er sikret ved håndpant i løsøre, eller ved høstpantebrev.  

 Stempelsatsen udgør 3 promille, jf. § 72, stk. 3, 6. og 7. pkt.
Der henvises  

 endvidere til de anførte bemærkninger vedrørende fast ejendom, jf. afsnit  

 K.7.1.6.
L.4.1.2 Stempelfri transport til debitor (§ 72, stk. 6, nr. 1) For dokumenter om overdragelse af en fordring til debitor gælder en  

 undtagelse til reglen om, at transport af kreditorrettigheder skal stemples.  

 Den form for overdragelser er stempelfri efter § 72, stk. 6, nr. 1. For  

 reglens nærmere anvendelsesområde - der dækker såvel gælds- og pantebreve,  

 der overdrages til debitor - henvises til bemærkningerne vedrørende fast  

 ejendom, jf. afsnit K.7.1.9.1.
L.4.1.3 Stempelfri overdragelse af ejerpantebrev til ny ejer af pantet (§  

 72, stk. 6, nr. 2) Der gælder en særregel ved overdragelse af ejerpantebreve til en ny ejer  

 af pantet, jf. § 72, stk. 6, nr. 1. Det kan ske stempelfrit for  

 løsørepantebreve (ligesom for ejerpantebreve med pant i fast ejendom). Det  

 følger af § 72, stk. 6, nr. 2.
Overførsel af løsøreejerpantebrev til ny ejer af pantet kan imidlertid  

 alene ske ved udstedelse af et nyt løsøreejerpantebrev.
Det er ikke muligt at  

 få en transportpåtegning tinglyst, således at køberen får overdraget  

 kreditorbeføjelserne fra sælgeren og samtidig indtræder som ejerpantebrevets  

 pantsætter.
Det er herved uden betydning, at pantsætningen sker uden  

 personligt gældsansvar.
Det følger bl.a. af UfR 1982.188.
Det nye løsøreejerpantebrev kan passere stempelfrit i henhold til § 72,  

 stk. 6, nr. 2. Det er imidlertid en betingelse, at udstedelsen af det nye  

 løsøreejerpantebrev sker samtidig med kvitteringen af det gamle.
Det  

 nyudstedte løsøreejerpantebrev forsynes med en påtegning om  

 ejerskiftet/afløsningen og den deraf følgende stempelfrihed i henhold til  

 stempellovens § 72, stk. 6, nr. 2 (jf.
M.f.Skd. 1984, nr. 103).
L.4.2 Debitorskifte (§ 73) Dokumenter om overtagelse af forpligtelser skal stemples efter reglerne  

 for stiftelse af nyt retsforhold vedrørende den forpligtelse, der overtages.  

 Det gælder, når en person indtræder som forpligtet i et retsforhold i stedet  

 for den tidligere forpligtede, jf. § 73, stk. 1.
Indtræder en person som solidarisk meddebitor i et skyldforhold, skal  

 dokumentet herom stemples af den del af skylden, der falder på den  

 indtrædende.
Udtræden fra ovennævnte skyldforhold kan ske stempelfrit,  

 forudsat at en ny skyldner ikke indtræder i stedet for, jf. § 73, stk. 2.
 Reglernes nærmere anvendelsesområde er omtalt i afsnittet vedrørende fast  

 ejendom, jf. afsnit K.7.2.
M.
Immaterielle rettigheder M.1 Overdragelse af immaterielle rettigheder (§ 42) Immaterielle rettigheder er som udgangspunkt frie omsættelige formuegoder,  

 der som andre formuegoder bl.a. kan gøres til genstand for overdragelser.  

 Dokumenter om overdragelse af immaterielle rettigheder stemples med 1  

 promille, jf. § 42. Det betyder at overdragelsesvederlag på under 50.000 kr.  

 er stempelfri, jf. bagatelgrænsen i § 20, stk. 1.
Begrebet immateriel rettighed Bestemmelsen omfatter dokumenter om overdragelse af goodwill, opfinder- og  

 patentrettigheder, rettigheder til varemærker og mønstre, ophavsrettigheder  

 og lignende.
Af lignende rettigheder kan nævnes royalty, franchisingaftaler,  

 forlagskontrakter, retten til at udgive film, grammofonplader mv.
M.1.1 Overdragelse til eje Reglen omfatter alene overdragelse til eje.
Overdragelser om låne- eller  

 lejeaftaler er ikke omfattet.
Bestemmelsen omfatter ikke  

 udnyttelsen/brugsretten af de pågældende rettigheder.
Licenskontrakter er  

 derfor ikke omfattet.
Dokumenter om retten til udnyttelse af rettigheder kan  

 være omfattet af § 49, se afsnit K.4.2.
M.1.2 Vederlaget Det er vederlaget for den overdragne rettighed, der skal betales  

 stempelafgift af.
Vederlaget opgøres med udgangspunkt i § 15. Skal der ikke  

 betales noget vederlag (gaver), er overdragelsen stempelfri.
Udgangspunktet for vederlagsberegningen er hvad parterne har aftalt.
Ved  

 goodwill forstås normalt den merværdi, der er tilknyttet en igangværende  

 virksomheds kundekreds.
 Er parterne ikke enige om værdiangivelsen, er værdiangivelsen for lav  

 eller har parterne helt forsømt værdiangivelsen, finder § 16, stk. 2  

 anvendelse, jf. afsnit E.3.
M.1.3 Vederlagets fordeling (§ 44, stk. 1) I forbindelse med overdragelse af immaterielle rettigheder sker  

 overdragelsen typisk ved, at andre aktiver samtidig overdrages.
Der kan  

 f.eks. være tale om fast ejendom, hvortil der er knyttet goodwill, der  

 overdrages til tredjemand.
I disse situationer er det nødvendigt at  

 dokumentet om overdragelsen angiver, hvorledes vederlaget fordeler sig på de  

 enkelte formuegoder.
I modsat fald betales der afgift efter den sats, der  

 giver den højeste afgift, jf. § 44, stk. 1. Angående samspillet mellem  

 bagatelgrænsen på 50.000 kr. og den samlede overdragelsessum, se afsnit  

 L.1.3.
M.1.4 Ikke overdragelse af hele formuegodet (§ 45) Dokumenter om overdragelse af anparter i fomuegoder, som ejes i  

 interessentskabsform, sameje eller kommanditselskab, er omtalt i afsnit  

 K.1.3.1.1. Der skal betales stempel af den del, der overdrages, jf. § 45.
M.2 Pant Pant i immaterielle rettigheder kan forekomme ved, at der gives underpant  

 i den pågældende rettighed.
Pantet kan ikke stiftes ved håndpant.
Dokumenter hvorved der stiftest underpant (f.eks. i goodwill), skal  

 stemples med 1,5 pct. af som udgangspunkt det pantsikrede beløb.
Det følger  

 af § 57, stk. 1.
M.2.1 Samme regler som ved underpantsætning af løsøre For stempling af pantedokumenter, med pant i de omhandlede immaterielle  

 rettigheder, gælder de samme regler som gælder for stempling af dokumenter,  

 der stifter underpant i løsøre.
 Patenter, varemærker, mønstre mv.
 Det betyder at der for dokumenter, hvor der stiftes (under)pant i mønstre,  

 patenter, filmrettigheder, varemærker mv. gælder de samme stempelregler, som  

 vedrørende dokumenter med underpant i løsøre, når rettigheden kan pantsættes  

 efter § 47 i tinglysningsloven.
Goodwill Underpant i goodwill skal i stempelmæssig henseende sidestilles med pant i  

 løsøre.
Det følger af en meddelelse fra Skatteministeriet fra 1981. Der  

 lægges herved bl.a. vægt på, at lysning af et pantebrev, der giver pant i  

 goodwill, sker efter en analogi fra tinglysningslovens § 47 om  

 underpantsætning af løsøre (M.f.Skd. 1981, nr. 68).
 Eksempel:
Det følger af en dom fra 1989 fra Østre Landsret, at et pantebrev, der  

 giver underpant dels i løsøre dels i goodwill, i sin helhed skal stemples med  

 satsen 1,5 pct. (jf.
Skat 1989.5.370). I sagen var den del af pantebrevet,  

 der gav pant i goodwill, stemplet med 3 promille efter § 57, stk. 1, 2. pkt.  

 Skatteministeriet fik medhold i, at det beskrevne dokument afgiftsmæssigt er  

 omfattet af § 57, stk. 1, 1. pkt. og dermed skal stemples med 1,5 pct., når  

 det giver pantesikkerhed efter reglerne om underpant i løsøre, og hvor  

 sikringsakten er tinglysning.
Goodwill er et almindeligt panteobjekt En virksomheds goodwill er et praktisk anvendt panteobjekt (og  

 kreditgrundlag). Goodwillen kan som udgangspunkt anses som et frit  

 omsætteligt formuegode (jf. pkt.
M.1 ovenfor). En virksomheds kreditorer kan  

 aftale særskilt pantesikkerhed i goodwill, samt kan søge deres ret sikret ved  

 tinglysning efter reglerne om underpant i løsøre.
Det er senest fastslået i  

 to kendelser fra Højesteret, der i begge tilfælde vedrørte tandlægeklinik  

 drevet fra egne lokaler (jf.
UfR 1993.392 H og UfR 1993.857 H).
Som for andet underpant er det et tinglysningskrav, at goodwill er  

 specificeret.
Dvs. det skal beskrives hvilken type virksomhed der er tale om  

 (f.eks. tandlægevirksomhed, røntgenklinik, revisionsvirksomhed mv.).
Henvisning til afsnit L.2 vedr. underpantsætning af løsøre For øvrige forhold vedrørende underpantsætning af immaterielle rettigheder  

 (dvs. bl.a. kravene til klarheden over hvad der pantsættes, kravene til  

 pantebreves indhold mv.) henvises der til de anførte bemærkninger i afsnit  

 L.2 (vedrørende underpantsætning af løsøre). I det omfang der er tale om en  

 registreret rettighed (f.eks. en varemærkeret registreret efter  

 væremærkelovens regler) kan registreringsbeviset - i mangel af andet -  

 konkretisere det pantsatte aktiv.
M.2.2 Både pante- og gældsbrevsstempel Er et pantebrev stemplet på baggrund af en værdierklæring og dermed af en  

 værdi, der er lavere end det pantsikrede beløb, kan det komme på tale, at  

 stemple forskelsværdien efter de regler, der gælder for gældsbreve.
Der  

 henvises til bemærkningerne i afsnittene K.3 og L.3 vedrørende henholdsvis  

 fast ejendom og løsøre.
M.2.3 Overdragelse af rettigheder og overtagelse af forpligtelser Der stemples som om der stiftes et nyt retsforhold, når der sker  

 overdragelse af kreditorrettighederne i forhold til allerede eksisterende  

 gælds- og pantebreve (vedr. immaterielle rettigheder), jf. 72, stk. 1.  

 Debitorskifte skal stemples efter § 73. Der henvises til afsnittene K.7 og  

 L.4 om kreditorskifte og debitorskifte vedrørende henholdsvis fast ejendom og  

 løsøre.
N.
Skibe N.1 Overdragelse til eje (§ 39, stk. 1) Dokumenter om overdragelse af skibe og både samt skibstilbehør stemples  

 med 4 promille af vederlaget, jf. § 39, stk. 1.
Definition af skibe Ved begrebet skib i stempelmæssig henseende forstås enhver indretning, der  

 er bygget til transport på søen af gods eller personer.
Det er uden betydning  

 for stempelpligten efter reglerne om overdragelse, om skibet er  

 registreringspligtigt, se dog nedenfor pkt.
N.5 om stempelpligten efter § 40.
Skibstilbehør Skibstilbehør omfatter alle ting, der er bragt i forbindelse med og  

 bestemt til varig brug for skibet, for at det kan opfylde sit økonomiske  

 formål på almindelig og forsvarlig måde.
Endvidere ting, som er særligt  

 bestemt til det pågældende skib (f.eks. trawl på en fiskekutter og lign). Det  

 afgøres efter reglerne om omfanget af panteret i skib (jf.  

 skibsregistreringslovens § 48) om der foreligger skibstilbehør.
 Beholdninger af proviant, brændsel og andre maskinfornødenheder, der er  

 bestemt til forbrug på rejsen, er derimod ikke omfattet af købesummen for  

 skibet.
Færdigbyggede skibe Bestemmelsen omfatter kun overdragelsesdokumenter angående færdigbyggede  

 skibe, dvs. skibe hvor der på overdragelsestidspunktet er udstedt eller kan  

 udstedes bygningsattest (bilbrev).
N.1.1 Overdragelse til eje Det er alene overdragelsesdokumenter til eje, der er omfattet af § 39. Det  

 sker typisk ved at parterne udfærdiger en købekontrakt.
Registreres et  

 ejerskifte i Skibsregistret på grundlag af en udskrift fra et offentligt  

 register, betragtes også det som overdragelse, jf. § 39, stk. 3.
Udenfor bestemmelsen Angår overdragelsen et skib til ophugning, stemples det som løsøre, jf. §  

 39, stk. 4. Det samme er tilfældet med dokumenter om overdragelse af skibe  

 under bygning og overdragelse af skibsvrag.
Se afsnit L.1.
Anmeldelse til og udslettelse af skibsregistret Registrering i Skibsregistret i forbindelse med en overdragelse er ikke  

 omfattet af stempelpligten, idet registreringen ikke i sig selv udløser nogen  

 rådighedsdisposition.
Udslettelse af Skibsregistret er ikke en indførsel i et offentligt  

 register, som er omfattet af § 4, stk. 1, nr. 4. Det gælder også selv om  

 udslettelsen sker på grundlag af et salgsdokument, jf.
M.f.Skd. 1977, nr. 95.
Overdragelsesregistrering i Skibsregistret kræver imidlertid, at  

 registreringen foretages på grundlag af et dokument.
Når én af  

 parterne er hjemmehørende her i landet er dokumentet stempelpligtigt efter §  

 4, stk. 1, nr. 1.
Bills of sales, skøder mv. anses for stempelpligtige  

 overdragelsesdokumenter (efter § 39, stk. 1), når skibsoverdragelsen ikke kan  

 registreres, medmindre der følger et overdragelsesdokument med  

 anmeldelsesblanketten.
Det er f.eks. tilfældet, når et dansk skib overdrages  

 til en udenlandsk køber og som på grundlag heraf udslettes af Skibsregistret,  

 jf.
M.f.Skd. 1980, nr. 50.
§ 4, stk. 3 omfatter alene skibe, der er hjemhørende på Færøerne eller i  

 Grønland.
Registrering af disse skibe er stempelfri efter stempelloven,  

 uanset hvor den finder sted.
Bliver et skib imidlertid ved overdragelsen  

 hjemmehørende i Danmark, anses registreringen af skibsskødet stempelpligtigt  

 i henhold til § 4, stk. 1, nr. 4 (jf.
M.f.Skd. 1980, nr. 46).
Skibe til udenlandsk køber (§ 39, stk. 1, 2. pkt.) Stempelfri er dokumenter om overdragelse af nybyggede skibe til udenlandsk  

 køber, når Eksportkreditudvalget som betingelse for kaution for forhåndslån i  

 Skibskreditfonden kræver, at skibsværftet stiller sikkerhed i skibet i  

 byggeperioden.
Det følger af § 39, stk. 1, 2. pkt.
N.1.2 Vederlaget Det er vederlaget der er grundlaget for stempelberegningen.
Der stemples  

 med 4 promille.
Der ses dog bort fra beløb på under 50 kr., jf.  

 bagatelgrænsen i § 20, stk. 1.
N.1.3 Vederlagsfordeling (§ 44, stk. 1) I forbindelse med overdragelse af skibe kan det forekomme, at der samtidig  

 overdrages løsøregenstande, som ikke er tilbehør til skibet.
For at afgiften  

 skal kunne beregnes efter de forskellige satser, skal dokumentet om  

 overdragelse angive hvorledes vederlaget fordeler sig på de enkelte  

 formuegoder.
I modsat fald betales der stempelafgift efter den stempelsats,  

 der giver den højeste stempelafgift, jf. § 44, stk. 1.
 Uanset at vederlaget for skibet er under 12.500 kr. og dermed stempelfrit,  

 medfører en overdragelse af løsøre i kombination med overdragelse af andre  

 formuegoder selvstændig stempelpligt af skibet, såfremt den samlede afgift  

 for skibet og det andet formuegode overstiger 50 kr., jf. § 20, stk. 1, 3.  

 pkt.
N.1.4 Stempelpligtens indtræden Stempelpligten indtræder som hovedregel ved dokumentets oprettelse, jf. §  

 2.
Undtaget herfra er et skib, der erhverves ved auktion.
Stempelpligten  

 indtræder allerede ved hammerslag, jf. § 39, stk. 2.
 Stempelpligten indtræder ved registrering i Skibsregistret, når der sker  

 registrering af et ejerskifte ved udskrift fra et offentligt register, jf. §  

 39, stk. 3.
N.1.5 Ikke overdragelse af hele formuegodet (§ 45) Reglerne om stempling af dokumenter om overdragelse af anparter i  

 formuegoder, som ejes i interessentskabsform, samejer eller  

 kommanditselskaber, er omtalt i afsnit K.1.3.1.1.
I et kommanditselskab, der drev rederi skete et komplementarskifte, fordi  

 en af kommanditisterne indtrådte som komplementar i stedet for den ene af de  

 to tidligere komplementarer.
Selv om den indtrædende komplementar ikke skulle  

 yde noget vederlag, antoges komplementarskiftet at medføre stempelpligt i  

 medfør af § 45, jf. § 39 og § 53, stk. 3 og 4. Det stempelfrie beløb svarer  

 til halvdelen af bruttoværdien af selskabets aktiver (et skib), da  

 komplementarerne stempelretligt anses som eneindehavere af  

 kommanditselskabets ejendele, jf.
M.f.Skd. 1976, nr. 116.
N.2 Pant Pant i skibe kan forekomme ved, at der gives underpant i skibet eller ved,  

 at der sker håndpantsætning af skibet (pantet).
 Der knytter sig forskellige stempelsatser, dels til de to nedennævnte  

 former for viljesbestemt pantsætning, dels til underpantsætning, hvor satsen  

 er afhængig af skibets størrelse.
3 promillesats ved håndpant Et dokument der stifter håndpant i et skib eller båd med tilbehør, skal  

 stemples med 3 promille.
Det følger af § 57, stk. 1, 2. pkt.
2 promille/1,5 pct. ved underpant Dokumenter hvor der stiftes underpant i skibe, der måler 5  

 bruttoregistertons eller mere, skal stemples med 2 promille af som  

 udgangspunkt det pantsikrede beløb.
Er kun bruttotonnagen målt, skal den  

 minimum udgøre 5. Det følger af § 57, stk. 2, 1. og 2. pkt.
Lystfartøjer er undtaget fra ovennævnte regel.
Dokumenter der stifter  

 underpant i lystfartøjer og dokumenter, der stifter underpant i skibe hvor  

 bruttotonnagen/bruttoregistertons er mindre end 5, skal som udgangspunkt  

 stemples med 1,5 pct. af det pantsikrede beløb.
Det fremgår af § 57, stk. 2,  

 4. pkt.
N.2.1 Sikringsakter Dokumenter der stifter underpant skal tinglyses/registreres for at få  

 gyldighed mod godtroende aftaleerhververe og mod retsforfølgning.
Ved underpant For underpant i skibe mv. er sikringsakten tinglysning i personbogen eller  

 registrering i henhold til skibsregistreringsloven eller lov om Dansk  

 Internationalt Skibsregister.
Der er registreringspligt for færdigbyggede  

 skibe, der har en bruttotonnage på 20 og derover.
Skibe med en bruttotonnage  

 på mellem 5 og 20, samt pramme, lægtere, uddybningsmaskiner, flydekraner og  

 lignende kan efter begæring optages i skibsregistret.
Ved håndpant Ved håndpantsætning er sikringsakten rådighedsberøvelse.
N.2.2 Stempelpligtige dokumenter Almindelige pantebreve Ved pantsætning af underpant, kan der især anvendes følgende dokumenter,  

 der er omfattet af stempelpligten; almindelige pantebreve, skadesløsbreve og  

 ejerpantebreve.
Håndpantsætningserklæringer For håndpant vedrørende skibe og både med tilbehør stiftes det  

 stempelpligtige panteforhold ved håndpantsætningserklæringsdokumentet.
For  

 håndpantsætning af ejerpantebreve mv., henvises til afsnit R.1.11.
 N.2.3 Kravene til pantebreves indhold, klarhed over det pantsatte mv.
Om bl.a. kravene til klarheden over hvad der pantsættes, kravene til  

 pantebreves indhold mv., henvises til de anførte bemærkninger i afsnit L.2  

 vedrørende pantsætning af løsøre.
Hvis der er tale om registrerede  

 panterettigheder (f.eks. et dokument, der stifter underpant i et skib  

 registreret efter skibsregistreringslovens regler), kan registreringsbeviset  

 - i mangel af andet - konkretisere det pantsatte aktiv.
N.2.4 Stempelpligtens indtræden Stempelpligten indtræder ifølge ved dokumentets oprettelse, jf. § 2. Se  

 afsnit D.1.
N.2.5 Stempelgrundlaget er det pantsikrede beløb Det pantsikrede beløb stemples med henholdsvis 3 promille ved håndpant og  

 2 promille/1,5 pct. ved underpant, jf. § 57, stk. 1, 2. pkt. og stk. 2. Ved  

 det pantsikrede beløb forstås som hovedregel det beløb, der er stillet pant  

 for, bortset fra renter og omkostninger.
Dvs. at stempelsatsen skal beregnes  

 af pantebrevets pålydende.
Det fremgår af § 57, stk. 4.
 Dokumenter der stifter underpant i et skib eller båd med tilbehør, skal  

 dermed stemples af den fikserede pantegæld eller - for skadesløsbreve - den  

 maksimerede pantegæld.
N.2.5.1 Modificering: Stempel af pantets værdi Stemplet beregnes alene af værdien af det pantsatte (pantets værdi) når  

 værdien udgør et lavere beløb end det pantsikrede beløb.
Værdien skal fremgå  

 af dokumentet, jf. § 57, stk. 4.
Afgivelse af værdierklæring Dokumentet skal påføres en erklæring om pantets værdi i handel og vandel  

 på pantsætningstidspunktet.
Om de nærmere krav til værdierklæringen - samt  

 den eventuelle anvendelse af lovens § 16 - henvises til afsnit L.2.6.1.
N.2.6 Sikkerhedsstillelse for gæld (§ 57, stk. 5) Stilles der sikkerhed for en gæld i form af et pantebrev med pant i et  

 skib mv., kan pantebrevet passere uden stempel.
 Hvis der således stilles sikkerhed for et konkret gældsforhold nedsættes  

 pantebrevsstemplet med det stempelbeløb, der er anvendt til gældsbrevet, jf.  

 § 57, stk. 5. I afsnit L.2.8 er der angivet eksempler vedr. reglens  

 anvendelsesområde.
Sideordnede sikkerhedsdokumenter (§ 57, stk. 2, 3. pkt., 2. led) Ovennævnte regel betyder endvidere, at der for samme gældsforhold  

 stempelfrit kan udstedes flere sikkerhedsdokumenter, forudsat at stemplet til  

 de yderligere sikkerhedsdokumenter ikke er større end stemplet ved det første  

 sikkerhedsdokument.
 Er en gæld sikret ved skibspantebrev (et almindeligt pantebrev med direkte  

 pant i et skib), skal der ikke betales yderligere afgift, selv om gælden  

 tillige er sikret ved kaution, bankgaranti eller anden sikkerhed (f.eks. i  

 form af øvrige pantedokumenter). Det følger af § 57, stk. 2, 3. pkt., 2. led,  

 samt tillige af § 57, stk. 5. Der henvises endvidere til afsnit L.2.8.1.
N.3 Gældsbreve Er der en personlig gældsforpligtelse knyttet til pantebrevet, betragtes  

 de omhandlede dokumenter der er omfattet af pantestemplet, som udgangspunkt  

 tillige som gældsbreve.
Udgangspkt; gældsbrevsstempel af forskelsværdien Hvis et pantebrev er stemplet på baggrund af en værdierklæring (efter §  

 57, stk. 4) og dermed af en værdi der er lavere end det pantsikrede beløb,  

 kan det blive aktuelt også at stemple af den del af fordringen, der ikke er  

 pantsikret.
Denne del af fordringen (restbeløbet) er omfattet af  

 gældsbrevslovens bestemmelser, og skal som udgangspunkt stemples med den  

 sats, der i øvrigt gælder for gældsbreve, dvs. med 3 promille.
Det følger af  

 § 56.
Undtagelse vedr. alm. (skibs) pantebreve Skibspantebreve, der er omfattet af reglen i § 57, stk. 2, 3. pkt., er  

 undtaget fra gældsbrevsstempel af forskelsværdien mellem den pantsikrede  

 værdi og pantets værdi.
Er pantebrevene med personligt gældsansvar og  

 stemplet af pantets lavere værdi, skal der ikke svares gældsbrevsstempel af  

 den del af fordringen, der ikke er dækket af pantet.
Undtagelsen gælder alene for almindelige pantebreve med direkte pant i  

 skibe, der er omfattet af stempelpligten efter § 57, stk. 2, 1. pkt. - dvs.  

 dokumenter der stifter underpant i skibe, der måler 5 bruttoregistertons  

 eller mere.
Det samme er tilfældet hvis kun bruttotonnagen er målt og denne  

 som minimum udgør 5 (dvs. stemplet følger af § 57, stk. 2, 2. pkt.).
 Øvrige pantedokumenter med personligt gældsansvar, som er stemplet af  

 pantets lavere værdi, skal stemples med satsen for gældsbreve (dvs. 3  

 promille) af den del af fordringen, der ikke er dækket af pantet.
 3-promillesatsen anvendes ved dokumenter, der stifter underpant i  

 lystfartøjer, underpant i skibe hvor bruttotonnage/bruttoregistertons er  

 mindre end 5, håndpantsætningserklæringsdokumenter mv.
N.4 Entreprisekontrakter Bjærgning og bugsering (§ 50, stk. 1) Entreprisekontrakter om bjærgning og bugsering stemples med 1 promille af  

 vederlaget, jf. § 50, stk. 1, 2. pkt.
Der ses dog bort fra beløb, der er  

 under 50 kr., jf. bagatelgrænsen i § 20, stk. 1.
Skibsbygning (§ 50, stk. 2) Kontrakter om bygning af skibe skal stemples med satsen 1/5 promille af  

 kontraktens vederlag.
Det følger af § 50, stk. 2. Også her gælder ovennævnte  

 bagatelgrænse.
Den samme stempelregel gælder for entreprisekontrakter om forandring og  

 reparation mv. af skibe.
Dokumenter om overdragelse af skibe under bygning  

 stemples derimod med 1 promille som overdragelse af løsøre (efter § 41). En  

 kontrakt om salg af et færdigt skib stemples med 4 promille efter reglerne om  

 overdragelse af skibe, jf. § 39. Se pkt.
N.1.
Definition af entreprise Ved entreprise forstås en aftale, hvorved entreprenøren mod betaling  

 forpligter sig til at præstere et bestemt arbejdsresultat.
Entreprenøren  

 udfører et selvstændigt stykke arbejde uden at der eksisterer noget  

 over/underordnelsesforhold mellem parterne.
For en nærmere definition og  

 afgrænsning af begrebet henvises der til afsnit K.5.1.
N.4.1 Sikkerhedsstillelse i entrepriseforhold Ofte er der både købekontrakt og dokumenter om sikkerhedsstillelse.
 § 57, stk. 5 indeholder en regel, der bl.a. belyser sammenhængen mellem  

 det beskrevne entreprisestempel og det sikkerhedsstempel  

 "entreprenøren" betaler i forbindelse med sikkerheden for  

 opfyldelse af sine forpligtelser overfor "bygherren".
 Om den mulige nedsættelse af stemplet vedrørende dokumentet, der  

 indeholder sikkerhedsstillelsen, henvises til afsnit K.5.3.1.
N.5 Registrering af nye skibe (§ 40) Bilbreve og lignende dokumenter skal stemples med 1 promille af den  

 samlede pris for skibet, når de måler over 20 bruttoregistertons, eller hvis  

 de er målt i bruttotonnage og denne udgør 20 eller derover.
 Det stempelpligtige dokument er det dokument (bilbrevet eller tilsvarende  

 dokument) der danner grundlag for den endelige registrering af det nybyggede  

 skib i Skibsregistret eller Dansk Internationalt Skibsregister.
 Stempelafgiften har efter bestemmelsen karakter af en registreringsafgift.
N.5.1 Stempelpligtens indtræden (§ 40, stk. 1) Stempelpligten indtræder ved skibets registrering og påhviler den, der  

 registreres som ejer af skibet.
Reglen fraviger de almindelige regler om  

 stempelfristens indtræden ved dokumentets oprettelse.
N.5.2 Stempelpligtige dokumenter Stempelpligten omfatter bilbreve mv.
Ved bilbreve forstås den attest, som  

 en skibsreder udsteder.
I attesten angives, hvor, hvornår, af hvem og for  

 hvis regning skibet er bygget.
Skibe bygget på dansk værft (§ 40, stk. 2) Hvis det er et dansk værft, der har bygget skibet, skal værftet på  

 bilbrevet oplyse skibets byggesum og købesummen for det skibsmateriel, som  

 ikke er leveret af værftet, men som er betalt direkte af rederen.
Oplysninger  

 skal på begæring afgives til chefen for Skibsregistret, der, i tilfælde af  

 mangel af de omhandlede oplysninger, er berettiget til at fastsætte værdien  

 skønsmæssigt, jf. § 40, stk. 4. Værdifastsættelsen kan indbringes for Told-  

 og Skattestyrelsen efter § 26, stk. 1.
Skibe bygget på udenlandsk værft (40, stk. 3) Rederiet skal samtidig med registreringsanmeldelsen skriftligt angive den  

 samlede pris for skibet, når det er bygget i udlandet for dansk regning, jf.  

 § 40, stk. 3.
Også disse oplysninger skal på begæring afgives til chefen for  

 Skibsregistret.
I mangel heraf fastsættes værdien skønsmæssigt af chefen for  

 Skibsregistret, og kan efter den almindelige regel i § 26, stk. 1 indbringes  

 for Told- og Skattestyrelsen.
Skibe til udenlandsk køber (§ 40, stk. 5) Stempelfri er bilbreve, der udstedes i forbindelse med overdragelse af  

 nybyggede skibe, når skibet overdrages til den udenlandske køber.  

 Stempelfriheden er betinget af, at Eksportkreditudvalget i forbindelse med  

 udstedelse af kaution for forhåndslån i Skibskreditfonden har krævet, at  

 skibsværftet stiller sikkerhed i skibets byggeperiode, jf. § 40, stk. 5.
N.6 Overdragelse af rettigheder og overtagelse af forpligtelser N.6.1 Kreditorskifte (§ 72) Der stemples som om der stiftes et nyt retsforhold, når der overdrages  

 kreditorrettigheder vedrørende allerede eksisterende gælds- og pantebreve  

 (vedrørende skibe mv). Transportdokumenterne stemples med dette udgangspunkt,  

 og der betales afgift efter de satser, der gælder for det retsforhold, der  

 overdrages.
Det følger af § 72, stk. 1. Om de nærmere regler henvises der til  

 bemærkningerne vedrørende fast ejendom, jf. afsnit K.7.1.
N.6.1.1 Overdragelse af retten til pengeydelser, sikret ved pant i skib (§  

 72, stk. 3) Dokumenter om overdragelse af retten til pengeydelser stemples som  

 udgangspunkt med 1 promille af det overdragne beløb, jf. § 72, stk. 3, 1.  

 pkt.
Stempelsatsen udgør imidlertid 2 promille, når det overdragne beløb er  

 sikret ved underpant i skib, hvor bruttotonnage/bruttoregistertons er mere  

 end 5, jf. § 72, stk. 3, 3. og 4. pkt.
Stempelsatsen udgør 1,5 pct., når det  

 overdragne beløb er sikret ved underpant i skib eller båd med tilbehør, jf. §  

 72, stk. 3, 5. pkt.
En tilsvarende parallel til det generelle  

 pantebrevsstempel (jf. § 57) gælder, når det overdragne beløb er sikret ved  

 håndpant i skib eller båd med tilbehør.
I disse tilfælde udgør stempelsatsen  

 da 3 promille, jf. § 72, stk. 3, 7. pkt.
Der henvises endvidere til de  

 anførte bemærkninger vedrørende fast ejendom, jf. afsnit K.7.1.6, samt afsnit  

 R.3.3.
N.6.2 Debitorskifte (§ 73) Dokumenter om overtagelse af forpligtelser hvor en person indtræder som  

 forpligtet i et retsforhold i stedet for den tidligere forpligtede, skal  

 stemples efter reglerne for stiftelse af nyt retsforhold vedrørende den  

 forpligtelse, der overtages.
Det følger af § 73, stk. 1.
Når en person indtræder som meddebitor i et solidarisk skyldforhold, skal  

 dokumentet herom stemples af den del af skylden, der falder på den  

 indtrædende.
Udtræden fra ovennævnte skyldforhold kan ske stempelfrit,  

 forudsat at en ny skyldner ikke indtræder i stedet for.
Det følger af § 73,  

 stk. 2.
 Reglerne er nærmere omtalt i afsnittet vedrørende fast ejendom, jf. afsnit  

 K.7.2.
O.
Forsikring O.1 Dokumenter om forsikring (§ 64) De stempelpligtige dokumenter er forsikringspolicer og forsikringsaftaler.  

 Dokumenterne stemples efter §§ 65-70, jf. § 64.
 Såfremt der ikke er udfærdiget police eller kontrakt, stemples første  

 præmiekvittering eller andet dokument vedrørende forsikringen.
 Forsikringspolicen/-aftalen indeholder en aftale om forsikringsselskabets  

 overtagelse af en risiko for en begivenheds indtræden på de vilkår, som  

 nævnes i dokumentet.
Ændringer med tiden En forsikringsordning kan med tiden få en ændret sammensætning.
Sådanne  

 ændringer i forsikringsaftalen kan medføre, at der skal ske yderligere  

 stempling af forsikringsdokumentet.
Stempelpligtens indtræden Stempelpligten indtræder ved udfærdigelse af policen/kontrakten, jf. § 2.
De stempelpligtige parter De stempelpligtige parter er forsikringsselskabet og forsikringstager.
Generelt om beregning af stempelafgift Stempelafgiften beregnes på grundlag af forsikringssummen eller præmien,  

 afhængig af hvilken type forsikring, der er tale om, jf. nedenfor.
 Forsikringssummen er den højeste sum, som forsikringsselskabet skal  

 udbetale i tilfælde af forsikringsbegivenhedens indtræden.
 Præmien er forsikringstagers vederlag for selskabets overtagelse af  

 risikoen.
 Dokumentet er stempelfrit hvis forsikringssummen ikke overstiger 10.000  

 kr., jf. § 69, stk. 1, nr. 5.
 Bestemmelserne om afrunding af afgiften (§ 12) og om bagatelgrænsen (§ 20,  

 stk. 1) finder ikke anvendelse ved stempling af forsikringsdokumenter, jf.  

 henholdsvis § 12, sidste pkt. og § 20, stk. 2. Endvidere er princippet i § 14  

 om stempel af det højeste beløb ved ens retsforhold fraveget ved reglen i §  

 66, stk. 1, 1. pkt.
O.2 Livsforsikring Der sondres mellem livsforsikringer og andre forsikringer i stempelloven,  

 jf. § 65 og § 66.
O.2.1 Beregning efter forsikringssum (§ 65, stk. 1) Stempelafgiften for livsforsikringer beregnes på grundlag af  

 forsikringssummen.
Afgiften er 1 kr. og 50 øre pr. 5.000 kr. forsikringssum  

 eller del deraf, jf. § 65, stk. 1.
Livsforsikring er typisk forsikringer, der udbetales ved død, invaliditet  

 eller opnåelse af en bestemt alder.
Udbetaling kan enten bestå af en kapital  

 eller en løbende ydelse.
Kun livsforsikringer tegnet på individuelt grundlag (for én person)  

 er omfattet af § 65. Gruppelivsforsikringer er stempelfri efter § 69, stk. 1,  

 nr. 4. En gruppelivsforsikring er en livsforsikring tegnet af en arbejdsgiver  

 eller af en faglig organisation osv., således at den omfatter de ansatte  

 eller medlemmerne i organisationen.
Det er arbejdsgiveren eller  

 organisationen, der er forsikringstager.
 Eksempel:
Ved en livsforsikring med en sum på 2 mio. kr., hvis indhold f.eks. er, at  

 summen skal udbetales, hvis forsikrede er i live ved alder 60 år eller  

 udbetaling først skal ske ved død eller senest ved alder 60 år, udgør  

 stemplet 600 kr. (2 mio. kr./5.000 kr.
X 1,50 kr. = 600 kr.).
O.2.2 Undtagelser (§ 65, stk. 2) Nogle livsforsikringer stemples dog efter den lempeligere bestemmelse i §  

 66 med 25 øre pr. 5.000 kr. forsikringssum eller 12 pct. af præmien.
Det er  

 livsforsikringer, der dækker dødsrisiko i en bestemt periode.
Undtagelserne  

 følger af § 65, stk. 2.
 Eksempel:
Livsforsikringen kan f.eks. lyde på udbetaling af 1 mio. kr. ved død inden  

 60 år og invalidesum på 2 mio. kr.
Der skal stemples med 100 kr. (2 mio.  

 kr./5.000 kr.
X 0,25 kr. = 100 kr.), jf. også nedenfor pkt.
O.4.
O.2.3 Rateforsikring (§ 65, stk. 3) Når forsikringssummen skal udbetales i et antal årlige ydelser  

 (rateforsikring) beregnes afgiften efter § 65, stk. 3 på grundlag af  

 konverteringssummen.
Dvs. den éngangsudbetaling, som efter  

 forsikringsselskabets beregningsgrundlag, svarer til raterne, jf. § 65, stk.  

 3, 1. pkt.
Reglen i § 18 om stempelafgift af periodiske ydelser på ubestemt  

 tid finder ikke anvendelse.
Skal ydelsen betales i flere personers levetid beregnes stemplet på  

 grundlag af det 15-dobbelte af den højeste årlige ydelse, når den samlede sum  

 ikke kendes ved tegning af forsikringen.
I andre tilfælde betales  

 stempelafgift på grundlag af det 10-dobbelte af det højeste årlige ydelse.
 Eksempel:
Der er tegnet en årlig livsvarig livrente på enkelt liv med årlig  

 udbetaling på 200.000 kr.
Forsikringen er omfattet af § 65, stk. 1 og 3.
 Dokumentets stempel udgør 600 kr.
 Beregning: (200.000 X 10 X 1,50 kr.) / 5000 = 600 kr.
 Eksempel:
 Som et andet eksempel kan nævnes det tilfælde, at der er tegnet en årlig  

 livsvarig overlevelsesrente på 200.000 kr. til ægtefælle efter død.  

 Forsikringen er omfattet af § 65, stk. 1 og 3.
 Dokumentets stempel udgør 600 kr.
 Beregning: (200.000 X 10 X 1,50 kr.) / 5000 = 600 kr.
 Eksempel:
 Som et tredje eksempel kan nævnes det tilfælde, at der er tegnet en årlig  

 livsvarig livrente på længst liv med årlig udbetaling på 200.000 kr.  

 Forsikringen er omfattet af § 65, stk. 1 og 3.
 Dokumentets stempel udgør 900 kr.
 Beregning: (200.000 X 15 X 1,50 kr.) / 5000 = 900 kr.
 Eksempel:
Som et fjerde eksempel kan nævnes det tilfælde, at der er tegnet en  

 forsikring med en årlig rate på 247.236 kr., der udbetales i 10 år ved død  

 inden alder 60 år, hvor kapitalværdi af den årlige rente er 2 mio. kr. med en  

 rentefod 4,5 pct.
Der er tale om en forsikring der er omfattet af § 65, stk.  

 2 (jf. § 66, stk. 1) og stk. 3.
 Dokumentets stempel udgør 100 kr.
 Beregning: 2.000.000/5.000 X 0,25 kr. = 100 kr.
O.3 Andre forsikringer (§ 66) Stempelafgiften for andre forsikringer end dem, der er omfattet af § 65,  

 stk. 1 (livsforsikringer) kan enten beregnes på grundlag af forsikringssummen  

 (25 øre pr. 5.000 kr. forsikringssum) eller på grundlag af præmien (12 pct.  

 af præmien), jf. § 66, stk. 1.
 Andre forsikringstyper er f.eks. ejendomsforsikringer- og  

 indboforsikringer, brandskadeforsikring, erhvervs- og  

 produktansvarsforsikring, ulykkesforsikring og invaliditetsforsikring, der er  

 tegnet i et skadeforsikringsselskab.
O.3.1 Beregning efter forsikringssum eller præmie De stempelpligtige parter vælger på stemplingstidspunktet, hvilken  

 beregningsmetode der skal anvendes.
Muligheden for at vælge beregning af  

 stempel på grundlag af præmien i stedet for af sum skyldes, at beregning  

 efter sum i nogle tilfælde vil føre til en afgift, der ikke står i rimeligt  

 forhold til præmien.
Forsikring uden angivelse af forsikringssum Valgmuligheden mellem beregning af stempel på grundlag af forsikringssum  

 eller præmien er til stede, selv om der i policen ikke er nogen egentlig  

 forsikringssum.
Der kan ansættes en skønnet forsikringssum af  

 forsikringsselskabet efter § 16. Det er dog en betingelse, at der for hver  

 enkelt police foretages et skøn på grundlag af det største beløb, som  

 selskabet kan komme til at udrede ved forsikringsbegivenhedens indtræden.  

 Dokumentet skal endvidere påtegnes parternes skøn over forsikringssummen.
Ved beregningen kan en kombination være en mulighed.
Ved  

 bygningsforsikring er det f.eks. almindeligt, at man på samme police stempler  

 ansvarsdelen efter præmien, og resten efter sum.
Fuld- og nyværdiforsikringer Anvendelse af skønsudøvelsen er især aktuel ved fuld- og  

 nyværdiforsikringer.
I en fuldværdiforsikring reguleres forsikringssum og  

 præmien løbende gennem hele forsikringstiden, således at den til enhver tid  

 har en størrelse svarende til den forsikrede interesses værdi.
I en  

 nyværdiforsikringspolice er der indsat en klausul, som forpligter  

 forsikringsselskabet til at udbetale erstatning svarende til de forsikrede  

 genstandes genanskaffelsespris umiddelbart før forsikringsbegivenhedens  

 indtræden uden fradrag for alder og brug, men med rimeligt fradrag for  

 konjunkturer, nedsat anvendelighed mv.
Hvis parterne ikke ønsker at stemple  

 efter præmien, kan de for disse forsikringstyper vælge en gennemsnitlig  

 skønsmæssig ansat forsikringssum.
Udgangspunkt ikke muligt at skifte beregningsmetode Der er som udgangspunkt ikke mulighed for at skifte beregningsmetode.
Et  

 én gang valgt princip gælder for det oprindelige dokument, ligesom det  

 gælder for evt. senere oprettede dokumenter i tilslutning til dette.
 Et ønske om skift kan komme på tale, hvor henholdsvis sum eller præmien er  

 valgt som grundlag ved første stempling, og efterfølgende ændringer gør det  

 billigere for de stempelpligtige, at vælge det modsatte grundlag.
I et konkret tilfælde blev der efter omstændighederne givet tilladelse til  

 ændring af princip under hensyn til, at der var tale om en samlet, ændret  

 beregningsmetode for en hel gruppe forsikringsarter, jf.
M.f.Skd. 1985, nr.  

 120.
Lovpligtige ansvarsforsikringer efter færdselsloven (§ 66, stk. 2) Stempelafgiften vedrørende lovpligtige ansvarsforsikringer i henhold til  

 færdselsloven skal altid beregnes på grundlag af præmien, jf. § 66, stk. 2,  

 og kan ikke overstige 8 kr.
Forsikring tegnet for mere end et år Afgiften beregnes af præmien for et år, når stempelafgiften skal betales  

 på grundlag af præmien, og når forsikringen er tegnet for mere end et år.
Der  

 rundes opefter til det nærmeste ørebeløb der er deleligt med 25.
O.4 Kombinerede forsikringer (både livs- og skadesforsikringer) En kombineret forsikring dækker flere forskellige former for  

 forsikringsbegivenheder, ofte med hver sin forsikringssum.
Det er muligt at  

 beregne stempel på grundlag af forsikringssummen og/eller af præmien.
I kombinerede forsikringer, hvor stemplet beregnes af forsikringssummen,  

 beregnes der stempel på grundlag af den del af summen, som relaterer til den  

 forsikringsbegivenhed, som vil kunne udløse den højeste erstatning ved  

 begivenhedens indtræden.
Der sker således ikke sammenlægning af summerne ved  

 beregning af stempel.
 Samme metode som ved stempling på baggrund af forsikringssummen kan  

 anvendes, når stemplet i fuld- og nyværdiforsikringer skal beregnes på  

 grundlag af præmien.
 Eksempel:
Som eksempel kan nævnes en ejendomsforsikring med dækning af brandskade  

 for 100.000 kr. og tyveri for 110.000 kr.
For det tilfælde, at der stemples  

 af forsikringssummen udgør stemplet 5,50 kr. (110.000 kr./5.000 kr.
X 0,25  

 kr. = 5,50 kr.). Tilføjes der efterfølgende en retshjælpsforsikring med  

 dækning på 75.000 kr., skal der ikke betales yderligere stempel.
En kombineret livsforsikring kan f.eks. indeholde en del, der skal  

 stemples efter § 65, stk. 1, og en del, som skal stemples efter den lavere  

 sats i § 65, stk. 2. Når stemplet efter § 65, stk. 2 beregnes af præmien skal  

 der beregnes stempel for begge dele.
Dvs. stemplet efter § 65, stk. 1  

 beregnes efter forsikringssummen og stemplet af den del af forsikringen, der  

 er omfattet af § 65, stk. 2, beregnes efter præmie (jf. reglen i § 66, stk.  

 1). Er der derimod tale om, at stemplet efter § 65, stk. 2 beregnes efter  

 sum, skal der stemples af den del af den kombinerede forsikring, der giver  

 det højeste stempelbeløb.
O.5 Ændringer i bestående forsikringer (bl.a. § 10, stk. 2) Oprettes der senere dokumenter i tilslutning til den oprindelige police,  

 forudsætter anvendelse af § 10, stk. 2, at de almindelige betingelser herfor  

 er tilstede, jf. afsnit G.
Der skal være tale om subjektiv identitet (samme  

 forsikringsselskab og forsikringstager), objektiv identitet (den forsikrede  

 interesse) og dokumenternes tidsmæssige relation (det nye dokument skal være  

 oprettet, inden at det gamle dokuments retsforhold er ophørt).
Indeksregulering Der forskelsstemples (efter § 10, stk. 2) når der i en forsikringsaftale  

 er aftalt indeksregulering af forsikringssum og/eller præmien.
Der henvises  

 til afsnit G.4.9 og M.f.Skd. 1979, nr. 128.
Efterfølgende ændringer Forhøjes forsikringssummen, afhænger en eventuel forskelsstempling af, om  

 der fra første stempling er beregnet stempel på grundlag af sum eller  

 præmien.
Ændring af forsikringssum Er stempelafgift beregnet efter forsikringssummen, skal der  

 forskelsstemples.
Derimod skal der ikke stemples yderligere, såfremt stemplet  

 er beregnet på grundlag af præmien.
 I tilfælde af en nedsættelse af forsikringssummen med efterfølgende  

 forhøjelse til samme beløb stemples der ikke på ny, heller ikke hvis der er  

 beregnet stempel efter sum.
Ændring af præmie Er stempelafgiften beregnet efter præmien, skal der forskelsstemples,  

 såfremt præmien forhøjes.
Derimod berører ændringer i summen ikke  

 stempelberegningen.
Forlængelse af forsikringstiden Ønsker forsikringstager forlængelse af forsikringstiden, afhænger  

 yderligere stempling af dokumentet af, hvorvidt aftalen om forlængelse indgås  

 før eller efter udløb af den oprindelige forsikringstid.
Indgås aftalen inden  

 udløbet, er aftalen stempelfri.
Derimod skal dokumentet stemples på ny, hvis  

 aftalen indgås efter den oprindelige forsikringstids udløb.
Tingsindbegreb Udskiftning af enkelte genstande i et tingsindbegreb kan ske stempelfrit.  

 Eksempelvis kan en virksomhed med en fællespolice, med bl.a. dækning af et  

 bestemt antal varebiler, stempelfrit udskifte en gammel bil med en ny inden  

 for samme sum/præmie.
Omtegninger Hvis en forsikring for samme genstand (f.eks. en ejendomsforsikring)  

 udvides med dækning af tab af en art, der kunne have været omfattet fra  

 forsikringens begyndelse, skal der kun forskelsstemples, såfremt sum eller  

 præmien er forøget.
Den forsikrede interesse/risiko Hvorvidt ændringer i den forsikrede interesse/risiko er stempelpligtige,  

 afhænger af, om de indebærer indskrænkninger eller udvidelser af  

 forsikringsaftalen.
Udvidelser er ensbetydende med stiftelse af nye  

 retsforhold, som skal stemples efter deres indhold.
 Hvis en ejendomsforsikring (f.eks. med rørskadedækning) i forbindelse med  

 fornyelse af forsikringen erstattes med en svampe/insektdækning inden for  

 samme dækningssum/præmie, skal der ikke stemples på ny, da der er tale om  

 samme genstand, jf. § 10, stk. 2. Den oprindelige forsikring kunne ved  

 stemplingen have været tegnet med det nu foreliggende indhold, og den nye  

 dækning afløser den gamle.
O.6 Samleordning Det får ingen stempelmæssig betydning, at flere forskellige forsikringer  

 af praktiske årsager samles under en police, når der ikke sker ændringer i de  

 oprindelige forsikringssummer/præmier.
O.7 Opdeling Den modsatte situation, hvor f.eks. en koncern oprindeligt har tegnet en  

 forsikring for alle dattervirksomheder, men nu udskiller to af  

 virksomhederne, har heller ingen stempelmæssige aspekter vedrørende den  

 oprindelige police, idet der er tale om en indskrænkning.
I fald der tegnes  

 nye policer for de to virksomheder, er disse imidlertid stempelpligtige som  

 stiftelse af nye retsforhold.
De er ikke stempelfrie efter § 10, stk. 2, idet  

 der ikke er tale om samme parter.
O.8 Generalpolice (§ 67) Der er en fast grundtakst for stempelafgift af generalpolicer.  

 Generalpolicer stemples med 5 kr., jf. § 67. En generalpolice er  

 forsikringsselskabets overtagelse af risici af en nærmere given art, som  

 anmeldes af forsikringstageren enten forudgående eller efterfølgende.
Der  

 skal endvidere svares stempelafgift af de anmeldte forsikringer alt efter  

 deres karakter (efter § 65, stk. 1 eller § 66, stk. 1).
 Eksempel:
Generalpolicer anvendes f.eks. inden for entrepriseforsikring, hvor  

 generalpolicen er en rammeaftale, hvorefter selskabet forpligter sig til at  

 forsikre entrepriser, som falder inden for policens beskrivelse op til et  

 maksimumsbeløb.
Indledningsvis stemples med 5 kr.
Forsikringstager giver  

 derefter forsikringsselskabet meddelelse om alle entrepriser, f.eks.  

 én gang om året.
I henhold til det meldte stemples der efter § 66,  

 stk. 1.
Oprettelse af kautionsaftaler er stempelpligtige efter § 67. Der er tale  

 om, at et forsikringsselskab inden for et nærmere fastsat maksimum påtager  

 sig af udstede garantier for forsikringstagerens forpligtelser.
Garantier,  

 der udstedes i henhold til kautionsaftalen, skal stemples efter § 66, jf.  

 M.f.Skd. 1985, nr. 118.
O.9 Genforsikringskontrakter (§ 68) Kontrakter om genforsikring stemples med 50 kr., jf. § 68. Genforsikring  

 er betegnelsen for en aftale mellem to forsikringsselskaber, hvorved det ene  

 forsikringsselskab forsikrer en større eller mindre del af risikoen i det  

 andet selskab.
Reglen omfatter ikke coassurance, hvor flere forsikringsselskaber i samme  

 police yder forholdsmæssig dækning af en risiko.
Coassurancedokumenter skal  

 stemples efter de almindelige regler.
O.10 Stempelfrie forsikringsdokumenter (§ 69) Følgende forsikringsdokumenter er ifølge § 69, stk. 1, nr. 1 - 4  

 stempelfri:
 - forsikringer, der tegnes af gensidige skadesforsikringsselskaber, der  

 ikke er undergivet tilsyn. (Der henvises til lov om forsikringsvirksomhed).
 - forsikringer, der tegnes i medfør af lov om arbejdsskadeforsikring.  

 (Begrundet i sociale beskyttelseshensyn).
 - sø- og transportforsikring samt luftfartsforsikring. (Der henvises til  

 de almindelige forsikringsmæssige begreber og forsikringsaftaleloven).
Se om 10.000 kr.'s grænsen (jf. § 69, stk. 1, nr. 5) i pkt.
O.1.
Overdragelse af forsikringsbestand (§ 69, stk. 2) En overdragelse (hel eller delvis) af et forsikringsselskabs  

 forsikringsbestand til et andet forsikringsselskab efter godkendelse af  

 Finanstilsynet er stempelfri.
Det andet forsikringsselskab kan indtræde i de  

 forsikringskontrakter, der indgår i aftalen, uden at der påny skal betales  

 stempelafgift, jf. § 69, stk. 2.
O.11 Overdragelse af retten ifølge livsforsikringspolice (§ 72) Overdragelsen af retten ifølge livsforsikringspolice eller -aftale  

 stemples som tegning af ny forsikring.
Der stemples på grundlag af  

 forsikringssummen (efter § 65, stk. 1) såfremt forsikringsbegivenheden ikke  

 er indtrådt, jf. § 72, stk. 2. Reglen gælder uanset om der er tale om  

 overdragelse til eje eller til sikkerhed, jf. § 72, stk. 7.
Er forsikringsbegivenheden indtrådt, skal transport på retten af en  

 pengeydelse stemples med 1 promille af det beløb, der overdrages, jf. § 72,  

 stk. 3, medmindre transporten dækker over et andet retsforhold end den  

 almindelige fordring på pengebeløbet.
Der kan være tale om  

 sikkerhedsstillelse, eller at pengefordringen beror på et gældsbrev eller  

 lånekontrakt.
I givet fald stemples transporten efter de almindelige regler  

 herom.
Overdragelse af erstatningskrav til forsikringsselskab (§ 72, stk. 6, nr.  

 3) Et dokument om overdragelse af erstatningskrav til det forsikringsselskab,  

 der har dækket skaden, er stempelfri efter bestemmelsen i § 72, stk. 6, nr.  

 3. Der er ikke tale om, at der stiftes en ny ret.
Reglen er begrundet i, at forsikringsselskabet indtræder i den forsikredes  

 ret i tilfælde af udbetalt erstatning.
Reglen gælder både for overdragelse  

 til eje og til sikkerhed, jf. § 72, stk. 7.
O.12 Tilladelse til berigtigelse af stempelafgift (§ 70 og § 70 A) Danske forsikringsselskaber og udenlandske forsikringsselskabers  

 repræsentanter her i landet kan opnå tilladelse til selv at berigtige  

 stempelafgift for tegnede forsikringer, jf. § 70. Der henvises til afsnit  

 F.3.2.1.
Såfremt udøvelse af forsikringsvirksomhed her i landet ikke er omfattet af  

 § 70, stk. 1, skal den, der udøver virksomheden, udpege en herboende  

 repræsentant overfor de statslige told- og skattemyndigheder, jf. § 70 A,  

 stk. 1. Bestemmelserne i § 70 finder herefter anvendelse overfor  

 repræsentanten, jf. § 70 A, stk. 2. Repræsentant hæfter ikke for  

 stempelafgiftens betaling.
Således gælder der samme stempelregler for danske  

 og udenlandske forsikringsselskaber som for udenlandske forsikringsselskaber  

 der, uden at være etableret i Danmark, yder tjenesteydelsesvirksomhed på  

 forsikringsområdet.
P.
Familie- og arveforhold P.1 Aftaler mellem ægtefæller er stempelpligtige efter almindelige regler  

 (§ 74, stk. 1) Det afgøres efter stempellovens almindelige regler om ægtepagter om gaver,  

 eller andre dokumenter om aftaler mellem ægtefæller, er stempelpligtige.
Det  

 følger af § 74, stk. 1.
 Ægtefæller kan på samme måde som andre indgå aftaler med hinanden (jf.  

 reglerne i retsvirkningsloven). Stempelpligten fastsættes ved at aftalens  

 indhold sammenlignes med lovens bestemmelser (f.eks. §§ 34-45).
Stempelpligten afgøres uafhængigt af om der, som et led i retshandlen  

 mellem ægtefællerne, oprettes en ægtepagt (oprettelsen af en ægtepagt er i  

 visse tilfælde en gyldighedsbetingelse). Ægtepagter skal som minimum stemples  

 med 50 kr. (efter § 74, stk. 2). Selv om dispositionen, der er omhandlet i  

 ægtepagten, er stempelfri efter de almindelige regler, fritages dokumentet  

 ikke fra stempel efter § 74, stk. 2, jf. nærmere herom pkt.
P.1.5.
P.1.1 Stempelfri ægtepagter efter lovens almindelige regler Ægtepagter er stempelfri efter lovens almindelige regler, når der ikke  

 overføres/overdrages aktiver fra den ene ægtefælles rådighedssfære til den  

 andens.
Det gælder bl.a. for ægtepagter, hvor bodelsaktiver gøres til den  

 pågældende ægtefælles særeje, det være sig ægtepagter om fuldstændigt særeje,  

 ægtepagter om skilsmissesæreje og ægtepagter om ophævelse af særeje.  

 Ligeledes foreligger der ikke en stempelpligtig overdragelse, hvis ægtepagten  

 kun regulerer, at fremtidige køb mv. er særeje.
P.1.2 Stempelpligtige ægtepagter efter de almindelige regler Dokumenter om overdragelse af aktiver mellem ægtefæller, hvor der  

 overdrages aktiver fra en ægtefælles bodel eller særeje til den anden  

 ægtefælles bodel eller særeje, er stempelpligtige efter lovens almindelige  

 regler.
Der overføres/overdrages aktiver fra den ene ægtefælles  

 rådighedssfære til den andens.
 Eksempel:
Er der tale om en overdragelse af en fast ejendom fra en ægtefælles bodel  

 til den anden ægtefælles særeje, foreligger der et stempelpligtigt forhold.  

 Ejendomme, der eksempelvis ifølge et tidligere oprettet skøde har tilhørt  

 mandens bodel, overdrages ved ægtepagt til hustruens særeje.
Det forhold, at  

 der foreligger en gave fra mandens bodel til hustruens særeje medfører ikke,  

 at der kun skal ske afgiftsberigtigelse for halvdelen af gaven på grund af  

 hustruens bolodskrav.
Sådanne ægtepagter er stempelpligtige efter § 74, stk.  

 1, af hele beløbet.
Der skal stemples af minimum ejendomsværdien, jf. § 34  

 (jf.
M.f.Skd. 1980, nr. 51 og 1984, nr. 107).
Ægtepagter kan have et indhold (udover overdragelse af aktiver) der  

 medfører stempling efter lovens regler i øvrigt, jf. § 9. Indeholder en  

 ægtepagt bestemmelser, der har testamentarisk karakter, er ægtepagten  

 stempelpligtig efter § 76, hvis forudsætningerne for denne stempelpligt er  

 til stede, jf. nedenfor pkt.
P.2. Det gælder, selv om ægtepagten skal  

 stemples efter § 74.
P.1.3 Gaveægtepagter er som udgangspunkt stempelfri (§ 74, stk. 1) Det følger af almindelige regler, at det stempelpligtige beløb som  

 udgangspunkt beregnes af vederlaget/købesummen for den pågældende  

 overdragelse, jf. afsnit E.2.
 Gaveægtepagter er således som udgangspunkt stempelfri efter § 74, stk. 1,  

 eftersom der ikke er noget vederlag at beregne stempel af.
Gaveoverdragelser, som der skal beregnes stempel af uanset vederlagets  

 størrelse, er dog undtaget fra ovennævnte stempelfrihed.
Det er tilfældet ved  

 gaveoverdragelse af fast ejendom, hvor stemplet mindst skal beregnes af  

 ejendomsværdien, jf. afsnit K.1.2.1 og § 34, stk. 1. Oprettes der endvidere i  

 forbindelse med overdragelsen f.eks. et skøde, skal der kun beregnes stempel  

 af enten skødet eller gaveægtepagten, jf. § 10. Omfatter ægtepagten mere end  

 overdragelsen af den faste ejendom, skal både skødedokumentet og ægtepagtens  

 anden overdragelse stemples.
Stemples skal endvidere gaveægtepagter, hvorved gælds- og pantebreve  

 (efter § 56 og § 57) enten udstedes eller transporteres til den anden  

 ægtefælle.
Heller ikke i disse tilfælde beregnes stemplet af vederlaget, men  

 derimod af dokumentets pålydende (jf. § 56 og § 57) eller af restgælden på  

 transporttidspunktet (jf. § 72).
P.1.4 Stempel- og gaveafgift ved gaveoverdragelser Gaveoverdragelser mellem ægtefæller kan være belagt med gaveafgift efter  

 arve- og gaveafgiftslovens regler.
Stempelafgift, der er betalt vedrørende et  

 overdragelsesdokument, kan fradrages i gaveafgiften, når overdragelsen er hel  

 eller delvis gave, jf. arve- og gaveafgiftslovens § 21, stk. 6. Der henvises  

 til afgørelsen fra 1980, hvoraf det af sidste afsnit fremgår, at  

 stempeludgifter, der afholdes i forbindelse med overdragelse af en gave ved  

 ægtepagt, kan fradrages i gaveafgiften med hele stempeludgiftens beløb (jf.  

 M.f.Skd. 1980, nr. 51).
P.1.5 Minimumsstempel for ægtepagter på 50 kr. (§ 74, stk. 2) Ægtepagter skal mindst stemples med 50 kr.
Det følger af reglen i § 74,  

 stk. 2. Der stemples alene med 50 kr., når der foreligger ægtepagter, der er  

 stempelfri efter lovens andre regler.
P.2 Testamenter (§ 76) Stempelpligtige er testamenter og tillæg til testamenter (kodiciller), som  

 oprettes enten for en notar eller for vidner i overensstemmelse med  

 arvelovgivningens regler, jf. § 76. Stempelpligten efter bestemmelsen  

 omfatter endvidere dokumenter, der indeholder bestemmelser om indsættelse af  

 eksekutorer.
 Fast stempelbeløb - 50 kr.
 Et stempelpligtigt testamente skal stemples med 50 kr. (fast beløb),  

 uanset hvilke værdier der rådes over i testamentet.
Begrebet testamenter Testamenter defineres ikke i loven.
Der henvises til den gængse juridiske  

 betydning af begrebet.
Det er dog en forudsætning for stempelpligten, at der  

 foreligger en testamentarisk disposition, der oprettes for notar eller vidner  

 i overensstemmelse med arvelovgivningens regler - dvs. at formkravene i arve-  

 og gaveafgiftslovens § 40 er opfyldt.
 Det følger af ovenstående, at f.eks. testamentariske løsøredispositioner,  

 som ikke oprettes for notar eller vidner, ikke er stempelpligtige, jf.  

 endvidere § 40, stk. 1 i Skatteministeriets cirkulære nr. 159 af 31. juli  

 1969. Enhver form for sådanne formløse dispositioner er ikke stempelpligtige.
 Fælles testamenter mv.
 Fælles testamenter (herunder gensidige testamenter) stemples i  

 overensstemmelse med § 9, stk. 2 med 50 kr. for hvert selvstændigt  

 retsforhold.
 Er det fælles testamente oprettet af ægtefæller eller personer, der agter  

 at indgå ægteskab med hinanden, skal dokumentet stemples som ét  

 testamente med 50 kr.
Stempelfrihed (§ 76) Bestemmelser i gensidigt bebyrdende retshandler, som først skal træde i  

 kraft ved en af parternes død, stemples ikke som testamenter, jf. § 40, stk.  

 2 i ovennævnte cirkulære fra 1969.
 Børnetestamenter er stempelfri, da det ikke har testamentarisk karakter.  

 Der er tale om dokumenter, hvor forældremyndighedens indehaver bestemmer,  

 hvem der ved dennes død skal have forældremyndigheden over børnene.  

 Stempelfriheden gælder uanset de oprettes for notar eller vidner.
 Udenfor stempelpligten (efter § 76) er endvidere nødtestamenter,  

 tilbagekaldelse af testamenter, arveafkald og arveforskudsbeviser.  

 Stempelpligten af sidstnævnte type af dokumenter afgøres efter reglerne for  

 gavedokumenter.
P.3 Stempelfrihed ved separation, skilsmisse mv. (§ 75) Stempelfri er dokumenter, som oprettes af en ægtefælle i anledning af  

 separation eller skilsmisse, og hvor der kun stiftes ret for ægtefællerne  

 selv.
Det samme er dokumenter, som oprettes af en ægtefælle i anledning af  

 omstødelse af ægteskab eller bosondring.
Det følger af § 75.
P.3.1 Betingelser for stempelfriheden Oprettet i anledning af separationen mv.
Det er en betingelse for stempelfriheden, at dokumenterne er oprettet i  

 anledning af separation, bosondring mv.
Det betyder, at dokumenterne skal  

 udstedes i forbindelse med reguleringen af ægtefællers økonomi afledt af  

 separation mv.
Når boet endelig er delt, er dokumenter, der efterfølgende  

 udstedes, som udgangspunkt stempelpligtige efter lovens almindelige regler.
Kun stiftelse af ret for ægtefællerne Det er endvidere en betingelse for stempelfriheden, at der ved  

 dokumenterne alene stiftes en ret for ægtefællerne selv.
Stempelfritagelsen  

 gælder således ikke dokumenter, hvorved der stiftes ret for andre end  

 ægtefællerne (jf. § 39, stk. 2 i Skatteministeriets cirkulære nr. 159 af 31.  

 juli 1969).
Der eksisterer et stempelpligtigt dokument, hvis et dokument, oprettet i  

 anledning af ægtefællernes skilsmisse, stifter ret for ægtefællernes børn.  

 Dokumentet skal stemples efter lovens almindelige regler.
Det bemærkes her,  

 at forsørgelseskontrakter ikke er stempelpligtige efter lovens almindelige  

 regler.
Aftaler om bidrag til børnenes underhold er stempelfri.
Endvidere er  

 sikkerhedsstillelse ved pant eller kaution for bidragsforpligtelsens  

 opfyldelse stempelfri, jf. § 62, stk. 1, nr. 2, jf. afsnit K.2.5.
 P.3.1.1 Særligt ved ejerpantebreve mv.
I forbindelse med separation mv., kan ejerpantebreve udstedes i anledning  

 af ægtefællernes bodeling.
Ejerpantebrevene betragtes ikke som dokumenter,  

 der alene stifter ret for ægtefællerne selv.
Sådanne ejerpantebreve (oprettet  

 i forbindelse med separation mv.) betragtes ikke som dokumenter, der er  

 begrænset til at vedrøre et forhold mellem ægtefæller, men derimod som  

 pantebreve, der kan disponeres over også i andre relationer.
Afledt heraf  

 følger stempelpligten af lovens almindelige regler.
 Eksempel:
Et ejerpantebrev er stempelpligtigt, når det udstedes i forbindelse med en  

 bodeling i anledning af en separation.
Manden har udstedt et ejerpantebrev,  

 der skal udleveres til hans fraseparerede hustru til sikkerhed for hendes  

 krav.
Ejerpantebrevet er stempelpligtigt efter § 57. Dokumentet er ikke  

 begrænset til at vedrøre forholdet mellem ægtefællerne, idet hustruen efter  

 bodelingsoverenskomsten er berettiget til at disponere over pantebrevet på  

 enhver måde (M.f.Skd. 1981, nr. 65).
Overdragelse af ejerpantebreve Overdragelse af ejerpantebreve til ny ejer af pantet passerer stempelfrit.  

 Det følger af reglen i § 72, stk. 6, nr. 2. Det gælder tillige i de tilfælde,  

 hvor der overdrages et ejerpantebrev som allerede er oprettet og stemplet  

 (forud for separation mv.), når overdragelsen sker i forbindelse med en  

 bodeling, således at pantet får en ny ejer.
 Endvidere er en overdragelse af kreditorrettigheder i henhold til et  

 ejerpantebrev stempelfri, når overdragelsen sker i forbindelse med separation  

 mv. i anledning af reguleringen af ægtefællernes økonomi (jf. § 75).
 Eksempel:
En transportpåtegning kunne passere stempelfrit.
Der var tale om en  

 påtegning på et allerede stemplet ejerpantebrev med pant i fast ejendom.  

 Ejerpantebrevet tilhørte hustruens bodel og blev overdraget til manden.  

 Ægtefællerne var blevet separeret dagen før transportpåtegningen, og  

 påtegningen var foretaget som led i en bodeling.
En sådan påtegning anses  

 alene at stifte ret for ægtefællerne selv (jf.
M.f.Skd. 1985, nr. 121).
P.3.2 Stempelfri dokumenter Stempelfriheden omfatter en række dokumentarter, der fremgår af § 39, stk.  

 1 i Skatteministeriets cirkulære nr. 159 af 31. juli 1969. Omfattet af  

 stempelfriheden er:
a).overenskomster om separations- eller skilsmissevilkårene, b). overenskomster om den økonomiske opgørelse, hvad enten der disponeres  

 over fællesformuen eller over særeje, c). dokumenter, der udfærdiges til gennemførelse af overenskomster som  

 nævnt under a). og b)., d). dokumenter til gennemførelse af vilkår, der er fastsat ved dom eller  

 overøvrigheden.
 Stempelfri er bl.a. bodelingsoverenskomster, der alene stifter ret for  

 ægtefællerne (jf. ovenstående). Det samme er ansøgninger om bevilling af  

 separation eller skilsmisse, samt aftalte og fastsatte vilkår for  

 separationen eller skilsmissen, hvad enten de er indeholdt i bevillingen  

 eller fastsat i et særligt dokument.
Dokumenter uden for stempelfriheden Udenfor bestemmelsens anvendelsesområde er dokumenter, der ikke opfylder  

 de beskrevne betingelser for stempelfrihed.
 Undtaget fra stempelfriheden er endvidere dokumenter, der ikke oprettes i  

 anledning af separation, skilsmisse, omstødelse af ægteskab eller bosondring.
Dokumenter oprettet af en ægtefælle i forbindelse med en samlivsophævelse  

 er ikke omfattet af stempelfriheden (jf.
M.f.Skd. 1985, nr. 112). Det samme  

 er tilfældet med dokumenter, udstedt i forbindelse med ophævelse af papirløst  

 samliv.
Testamenter I det omfang der foreligger dokumenter, der kan defineres som testamenter,  

 er disse stempelpligtige efter § 76, jf. pkt.
P.2. Det fremgår af § 75, 2.  

 pkt.
P.4 Stempelfrihed ved dødsboer P.4.1 Stempelfrie udlæg i dødsboer og fællesboer (§ 77, stk. 1) Der er stempelfrihed for dokumenter om udlæg af formuegoder, der udstedes  

 dels i forbindelse med dødsboskifte dels i forbindelse med skifte af  

 ægtefællers fællesbo i levende live efter skiftelovens afsnit IV.
Det følger  

 af § 77, stk. 1.
P.4.1.1 Stempelfrihed betinget af offentligt skifte I begge tilfælde er det en betingelse, at boerne skiftes som offentlig  

 skiftede boer, dvs. under medvirken af skifteretten eller eksekutor.  

 Dokumenterne skal være udstedt inden boets afslutning, jf. § 41 i  

 Skatteministeriets cirkulære nr. 159 af 31. juli 1969. Der er dog intet til  

 hinder for, at et arveudlægsdokument kan være stempelfrit når det udstedes af  

 skifteret eller eksekutor i forbindelse med boets afslutning (efter den  

 afsluttende skiftesamling), jf.
M.f.Skd. 1970, nr. 30.
P.4.1.2 Personkredsen Udlæg efter reglerne om offentlig skiftede boer kan (udover til selve  

 arvingerne) tillige ske til legatarer og lodtagere i boet.
Stempelfri er  

 dokumenter, som boet udsteder til disse personer.
Dokumenter, der udstedes  

 til andre personer, er ikke omfattet af stempelfritagelsen.
Et dokument, hvor  

 en kreditor får udlagt et formuegode i et insolvent dødsbo til fyldestgørelse  

 af sin fordring mod boet, omfattes ikke af stempelfritagelsen efter § 77,  

 stk. 1, jf.
M.f.Skd. 1977, nr. 89. Der er heller ikke stempelfrihed for de  

 aftaler, som boet eksempelvis løbende måtte indgå med tredjemand.
P.4.1.3 Udlæg Bestemmelsen (§ 77, stk. 1) omfatter alene udlæg.
Herved forstås  

 skifterettens udlodning af boets overskud.
Er der tale om et  

 gældsfragåelsesbo er det likvider, der i givet fald udloddes.
Er det derimod  

 et gældsvedgåelsesbo, kan der tillige være aktiver, der udloddes.
Alle  

 aktiver, der udloddes, er stempelfri.
Stempelfri er dokumenter, som modtageren af det udlagte måtte udstede til  

 boet, eller lodtagerne i boet, til gennemførelse af udlægget.
Det sker, når  

 arvingens andel i arven ikke er tilstrækkelig.
Arvingen kan i så fald udstede  

 et gældsbrev eller pantebrev til boet.
Disse dokumenter, der er udstedt til  

 gennemførsel af udlægget, er stempelfri, jf. § 77, stk. 1, 3. pkt.
Det kræves  

 imidlertid, at pantebrevet direkte anvendes til berigtigelse af udlægget.
 Eksempel:
Er der tale om et ejerpantebrev, udstedt af en af arvingerne, med pant i  

 en arveudlagt ejendom, er ejerpantebrevet ikke stempelfrit.
Det skyldes, at  

 ejerpantebreve efter deres indhold tillige vil kunne tjene til sikkerhed for  

 andre gældsforhold end det, der er opstået i forbindelse med udlægget, jf.  

 M.f.Skd. 1981, nr. 70.
P.4.1.4 Salg fra boet Egentlige salg af formuegenstande til en lodtager eller legatar er  

 omfattet af fritagelsen, jf. § 41 i Skatteministeriets cirkulære nr. 159 af  

 31. juli 1969. Tilsvarende er der stempelfrihed for de dokumenter, som  

 legataren eller lodtageren udsteder til boet, forudsat at dokumenterne har  

 med salget at gøre.
P.4.1.5 Sikkerhedsstillelse for umyndiges arv Der er også stempelfrihed for dokumenter, som den længstlevende ægtefælle  

 udsteder til sikkerhed for umyndiges livsarvingers arv.
Det er betinget af,  

 at skifteretten har givet henstand med udbetalingen af arven, jf.  

 skiftelovens § 63 (jf. § 41 i ovennævnte cirkulære fra 1969).
P.4.2 Privat skiftede boer (§ 77, stk. 2) I privatskiftede boer, hvor der kun er en arving, finder der ikke noget  

 udlæg sted (i stempelretlig henseende). Stempelfrit er dokumentet, der  

 legitimerer arvingens ret, jf. § 78.
 Er der flere arvinger i det privatskiftede bo, finder reglerne om  

 stempelfrihed for udlægsdokumneter mv. vedrørende offentligt skiftede boer  

 tilsvarende anvendelse, jf. § 77, stk. 2.
P.4.2.1 Dokumentet skal være udstedt som led i skiftet Det er en betingelse for stempelfriheden, at dokumenterne er udstedt som  

 et led i skiftet.
Dokumenterne skal derfor være udstedt inden fristen for  

 indsendelse af boopgørelsen.
Fristen for indsendelse af boopgørelsen skal  

 regnes fra den skæringsdato boet har valgt (jf. arve- og gaveafgiftslovens §  

 26). Denne kan variere.
Derfor har Skatteministeriet udtalt, at dokumenter,  

 der er udstedt senest 15 måneder fra dødsfaldet, eller fra skifterettens  

 imødekommelse af begæringen om skifte af det uskiftede bo, er omfattet af  

 stempelfriheden efter § 77, stk. 2, 1. pkt., jf.
M.f.Skd. 1973, nr. 65. Det  

 svarer til den længste frist i arve- og gaveafgiftslovens § 26.
 Overskrides disse frister er dokumenterne som udgangspunkt  

 stempelpligtige, men kun for den del af det udlagtes værdi, der overstiger  

 udlægshaverens arvelod i boet.
Dispensation for tidsfristen I tilfælde af overskridelse af tidsfristen kan der fritages for  

 stempelpligt, når særlige omstændigheder taler derfor, jf. § 77, stk. 2, 2.  

 pkt.
Kompetencen er henlagt til Told- og Skatteregion Høje-Taastrup.
Er  

 udlægget foretaget efter udløb af ovennævnte frist på 15 måneder, kan  

 dokumentet om udlæg normalt ikke passere stempelfrit efter § 77, medmindre  

 den sene dokumentudstedelse er begrundet i særlige omstændigheder.
Særlige  

 omstændigheder kan foreligge f.eks., når det er en offentlig myndigheds  

 godkendelse af udlægsværdien, der har forhindret udstedelse af dokumentet i  

 tide.
Særlige omstændigheder kan endvidere foreligge, når udstedelse af  

 endeligt dokument er forsinket som følge af lånekonvertering.
Den yderligere  

 frist kan normalt ikke forventes forlænget med mere end 3 måneder.
P.5 Indtræden i eksisterende retsforhold (§ 78) Indtræder arvingerne eller en afdøds ægtefælle i den afdødes rettigheder  

 og forpligtelser i et bestående retsforhold, kan dette ske stempelfrit efter  

 reglen i § 78. Der er stempelfrihed, selv om der herved er tale om indtræden  

 af en ny part.
Reglen finder kun anvendelse når arvingerne har vedgået arv og  

 gæld.
Reglen gælder derfor ikke legatarer, der ikke kan overtage afdødes  

 gældsforpligtelser.
Reglen er alene en fravigelse fra partsidentiteten og  

 forudsætter, at det omhandlede retsforhold har bevaret sin objektive  

 identitet.
Stempelvejledning 1995 Forord Told- og Skattestyrelsen udarbejder nu for første gang en  

 stempelvejledning, der er en samling af de gældende stempelregler og den  

 praksis, der knytter sig hertil.
 Reglerne fremgår af Skatteministeriets lovbekendtgørelse nr. 727 af 5.  

 august 1994 (stempelloven), ændret ved lov nr. 1090 af 21. december 1994,  

 samt Skatteministeriets bekendtgørelse nr. 539 af 30. juni 1993, ændret ved  

 bekendtgørelse nr. 1022 af 13. december 1994. Hvor intet andet er nævnt,  

 fører paragrafhenvisningerne hen til de relevante paragraffer i stempelloven.
Vejledningen har til formål at være en hjælp i det praktiske arbejde med  

 stempelreglerne.
Den er først og fremmest skrevet til professionelle  

 rådgivere og sagsbehandlere og indeholder derfor i et vist omfang fagudtryk  

 fra love, bekendtgørelser og cirkulærer.
Vejledningen giver udtryk for Told- og Skattestyrelsens opfattelse af  

 gældende praksis.
Den er opbygget i en almindelig og en speciel del og følger  

 derfor på mange områder ikke stempellovens systematik.
I almindelig del beskrives lovens generelle emner, dvs. spørgsmål og  

 problemer, som går igen i en række af de stempelpligtige dokumenter.
Speciel  

 del indeholder en mere uddybende beskrivelse af problemstillingen vedrørende  

 de enkelte dokumenter.
Fastsættelsen af stempelafgift finder i vidt omfang sted på grundlag af  

 principielle administrative afgørelser og domme samt fortolkning af  

 cirkulærer, der findes på det enkelte område.
Såvel vejledningens almindelige  

 del som specielle del vil i teksten indeholde henvisninger til offentliggjort  

 materiale.
Forrest i vejledningen findes en indholdsfortegnelse med en oversigt over  

 de enkelte afsnit.
Herudover findes et stikordsregister bagerst i  

 vejledningen.
 Stempelvejledningen har været behandlet i et redaktionsudvalg bestående af  

 repræsentanter fra Advokatsamfundet, Assurandør-Societetet, Finansrådet,  

 Foreningen af Statsamtsjurister, Justitsministeriet, Realkreditrådet og Told-  

 og Skattestyrelsen.
 Told- og Skattestyrelsen vil gerne takke alle, der har deltaget i  

 arbejdet, for den indsats de har ydet i forbindelse med udarbejdelsen af  

 vejledningen.
 Redaktionen er sluttet pr. 1. april 1995. Materiale efter denne dato er  

 kun undtagelsesvis medtaget.
Skatteministeriet Told- og Skattestyrelsen Amaliegade 44 1256 København K Forkortelser TfS= Tidsskrift for Skatteret/Tidskrift for Skatter og Afgifter T&S= Told- og Skattestyrelsen UfR= Ugeskrift for Retsvæsen VLD/V= Vestre Landsrets dom ØLD/Ø= Østre Landsrets dom H= Højesterets dom M.f.Skd.= Meddelelser fra Skattedepartementet TfS (f.eks. 1994,438)= Tidsskrift for Skatteret/Tidsskrift for Skatter og  

 Afgifter, årgang og løbenr.
TOLD*SKAT Nyt (f.eks. 1991.20.1124)= Information fra Skatteministeriet og  

 Landsskatteretten, årgang, hæfte nr. og sidetal (fra 1991.20 og frem) M.f.Skd. (f.eks. 1970, nr. 20)= Meddelelser fra Skattedepartementet,  

 årgang og afgørelses nr.
 Skat (f.eks. 1990.1.56)= Tidsskriftet Skat, årgang, hæfte nr. og sidetal.
 Hvor intet andet er anført, refererer vejledningens paragrafhenvisninger  

 til stempelloven (Skatteministeriets lovbekendtgørelse nr. 727 af 5. august  

 1994, ændret ved lov nr. 1090 af 21. december 1994).
Henvisninger til andre afsnit i Stempelvejledningen sker ved angivelse af  

 det pågældende afsnits punktbetegnelse, f.eks.
A.2.3.
Q.
Selskabsforhold Q.1 Selskaber generelt Kravene til selskabsaftale, stiftelsesprocedure, stiftelsesgrundlag mv.  

 afhænger af, hvilken selskabskonstruktion der er tale om.
Der henvises til de  

 generelle selskabsretlige regler.
Selskaber med personlig hæftelse En række selskaber karakteriseres ved, at der ikke stilles noget krav om,  

 at der skal være en selvstændig selskabskapital tilstede.
Selskabsdeltagerne  

 (eller en del af dem) hæfter derimod personligt for selskabets gæld.
Sådanne  

 selskaber er ikke selvstændige skattesubjekter.
Det gælder bl.a. for  

 interessentskaber, kommanditselskaber, partrederier mv.
Afsnittet behandler ikke ovennævnte selskaber med personlig hæftelse.  

 Selskabsformerne er behandlet i andre afsnit.
Selskabsdeltagerne i selskaber  

 med personlig hæftelse anses at eje en ideel anpart af selskabets formue.
Det  

 gælder tillige deltagere i samejer og personligt hæftende deltagere i  

 "små" andelsboligforeninger, når de ikke har begrænset deres  

 hæftelse for gælden.
Der henvises specielt til § 45 og afsnit K.1.2.8.
Kommanditselskaber behandles dog i dette afsnit (jf. pkt.
Q.9), begrundet  

 i medlemsdeltagernes forskelligartede hæftelse for selskabets gæld.
Selskaber med begrænset hæftelse - bl.a.
A/S og ApS Dette afsnit behandler primært selskaber, hvor der foreligger kapitalkrav  

 ved selskabets stiftelse, og hvor selskabsdeltagernes hæftelse for selskabets  

 gæld er begrænset til deltagernes kapitalindskud (f.eks. aktie- og  

 anpartsselskaber). Omfattet er endvidere foreninger, hvor ingen af  

 medlemmerne hæfter personligt for foreningens forpligtelser.
Q.2 Selskabets/foreningens stiftelse Selskabers stiftelse indebærer oprettelsen af flere former for dokumenter.
Stempelfri dokumenter Vedtægter, stiftelsesdokumenter m.m. er som udgangspunkt stempelfri.
Det  

 samme er tilfældet med forskellige dokumenter oprettet i forbindelse med  

 etableringen af selskabskapitalen, herunder bl.a. tegningslister for aktier,  

 tegningen af aktier, anparter, udstedelse af certifikater og aktiebøger mv.  

 En eventuel overdragelse af aktier, certifikater mv. kan medføre betaling af  

 aktieafgift og ikke stempelafgift.
Eventuelle direktørkontrakter og andre  

 egentlige arbejdskontrakter er endvidere stempelfri, jf. at stempelpligten  

 efter § 50 alene omfatter entreprisekontrakter.
Q.3 Indskud i selskaber/foreninger (§ 53, stk. 1) Ved stiftelse af selskaber (jf. ovenfor) samt bl.a. ved forøgelse af  

 selskabets kapitalgrundlag, skal der tilvejebringes selskabskapital.
Det kan  

 ske ved kontant indbetaling og/eller ved apportindskud.
Q.3.1 Indskud af fast ejendom stempelpligtigt Når der i et selskab med begrænset hæftelse indskydes fast ejendom af  

 deltagerne, skal indskudsdokumentet stemples efter de almindelige regler om  

 overdragelse af fast ejendom.
Det følger af § 53, stk. 1, 1. pkt.
Dokumentet  

 skal stemples efter §§ 34-38, jf. afsnit K.1, dvs. stemplet beregnes af  

 købesummen dog minimum af ejendomsvurderingen.
Det samme gælder for  

 foreninger, hvor ingen af medlemmerne hæfter personligt for foreningens  

 forpligtelser.
Q.3.2 Øvrige former for indskud er stempelfrie Det er alene dokumenter om indskud af fast ejendom, der er  

 stempelpligtige.
Dokumenter om øvrige former for indskud i de omhandlede  

 selskaber og foreninger er stempelfri, jf. § 53, stk. 1, 2. pkt.
Stempelfri er dermed dokumenter om indskud af bl.a. løsøre, skibe og  

 immaterielle rettigheder.
Endvidere beregnes der ikke stempel af andre  

 indskud af formuegoder i selskaber eller foreninger.
Således er f.eks.  

 dokumenter om indskud af varelager, kassebeholdning, fordringer,  

 giroindestående, bank- eller sparekasseindestående stempelfrie.
Sondringen mellem stempelpligtigt og stempelfrit indskud er afledt af  

 direktiv af 17. juli 1969 om kapitaltilførselsafgifter (jf. 69/335/EØF). Det  

 fremgår af direktivet, at der ikke må opkræves andre skatter eller afgifter  

 af kapitaltilførsler end kapitaltilførselsafgift.
Dokumenter om indskud af  

 fast ejendom er ikke omfattet af direktivets kapitaltilførselsafgift.
Afledt  

 heraf, og i overensstemmelse med direktivet, er denne form for indskud gjort  

 stempelpligtige.
Q.3.2.1 Betingelser for stempelfriheden Indskud i selskab med begrænset hæftelse Det er en betingelse for, at der foreligger et stempelfrit indskud, at  

 indskuddet foretages i et selskab eller forening, hvor ingen af deltagerne  

 hæfter personligt for selskabets eller foreningens forpligtelser.
Det vil  

 sige, at det skal være indskud i aktieselskaber, anpartsselskaber,  

 kommanditaktieselskaber, produktionsforeninger mv. med begrænset hæftelse.
At der foreligger indskud Det er endvidere en betingelse for stempelfriheden, at der reelt er tale  

 om et indskud i selskabet eller foreningen.
Ved indskud forstås som udgangspunkt sådanne erhvervelser, for hvilke  

 selskabet yder en egentlig andelsret i selskabets formue.
Som indskud  

 betragtes det tilfælde, hvor der overdrages aktiver til et selskab mod  

 vederlag.
For at der skal være tale om indskud i stempellovens forstand, skal  

 vederlaget bestå af aktier eller anparter i et selskab.
Den del af vederlaget  

 for indskuddet, der ikke modsvares af aktier eller anparter i selskabet, er  

 stempelpligtig efter de almindelige regler.
 Begrebet indskud omfatter de dispositioner, der tilsammen tilvejebringer  

 kapitalgrundlaget eller udgør en kapitaludvidelse i et selskab, og ikke blot  

 nettoværdien af dispositionerne.
 Eksempel:
 En overdragelse af behæftede aktiver, hvori vederlæggelsen består i aktier  

 i selskabet samt i en overtagelse af gældsforpligtelsen, er i det hele et  

 stempelfrit indskud.
Q.3.3 Selskabers gældsstiftelse ikke stempelfri som indskud Gældsbreve, som et selskab udsteder til en indskyder af formuegoder, er  

 ikke stempelfri efter § 53, stk. 1.
 Eksempel:
I et konkret tilfælde påklagede en gårdejer en afgørelse, hvor et  

 gældsbrev, der var udstedt af et anpartsselskab under stiftelse var fundet  

 stempelpligtigt af pålydende efter § 56. Gældsbrevet skulle delvist dække  

 købesummen for selskabets overtagelse af gårdejerens svineavlsvirksomhed.
Da  

 § 53 ikke fritager selskabers gældsstiftelse eller finansiering i øvrigt fra  

 stempel, er sådanne gældsbreve stempelpligtige efter de almindelige regler  

 (jf.
M.f.Skd. 1985, nr. 116).
Q.3.4 Ansvarlig indskudskapital Gældsbreve udstedt i henhold til generalforsamlingsvedtagelse som  

 ansvarlig indskudskapital kan være stempelpligtige efter § 56, stk. 1.  

 Dokumenterne er ikke stempelfri efter § 53, stk. 1 (jf.
M.f.Skd. 1981, nr.  

 66).
Q.3.5 Kommanditists indskud i et K/S Ovennævnte regel om stempelpligt gælder tillige for kommanditselskaber,  

 hvor der af én eller flere af kommanditisterne indskydes fast ejendom  

 i kommanditistselskabet, jf. pkt.
Q.9. Der foreligger også her en  

 overdragelse, der skal stemples efter §§ 34-38, jf. § 53, stk. 4, 2. led.  

 Øvrige indskud er stempelfri.
Q.3.6 Andre selskaber/foreninger omfattet af stempelfrihed (§ 53, stk. 4) Reglerne (efter § 53, stk. 1) gælder endvidere for indskud i selskaber  

 eller foreninger med vekslende medlemsantal eller vekslende kapital, selv om  

 medlemmerne hæfter personligt, jf. § 53, stk. 4, 1. pkt.
Omfattet er  

 selskaber eller foreninger, hvor kapitalen eller medlemsantallet ikke på  

 forhånd er fikseret til et bestemt beløb eller antal (f.eks.  

 realkreditinstitutter, gensidige forsikringsforeninger og forbrugs- og  

 produktionsforeninger).
Et overdragelsesdokument vedrørende en lejlighed i f.eks. en  

 boligforenings ejendom skal stemples efter § 45 (jf. § 34). Det er tilfældet,  

 når boligforeningen er organiseret som et interessentskab og anpartshaverne  

 hæfter personligt solidarisk for interessentskabets gæld.
Dokumentet er  

 stempelpligtigt, da § 53, stk. 4 ikke er anvendelig på en forening eller et  

 selskab, der ikke har vekslende medlemstal eller vekslende kapital.
Q.4 Udlodning fra et selskab/forening (§ 53, stk. 2) Dokumenter, hvor selskabets ejendele udloddes til én eller flere af  

 selskabsdeltagerne, betragtes i stempelmæssig henseende på linie med  

 almindelige overdragelsesdokumenter.
Dokumenter om udlodning skal som følge  

 heraf stemples efter de samme regler, som hvis der forelå en almindelig  

 overdragelse til en person, der ikke var deltager i selskabet.
Tilsvarende gælder for dokumenter vedrørende udlodning fra foreninger til  

 foreningsmedlemmer.
Dokumentet stemples efter samme regler, som hvis den  

 pågældende ikke var medlem.
Stempelpligten vedrørende dokumenter om udlodning  

 følger af § 53, stk. 2.
 Der skal således beregnes stempel af de forskellige former for dokumenter  

 om overdragelser, der er stempelpligtige efter lovens øvrige regler, jf.  

 specielt lovens kap. 6 og 14.
Q.4.1 Beregningsregler (§ 53, stk. 3) Sædvanligvis beregnes stemplet med udgangspunkt i vederlaget for det  

 overdragne.
Dette udgangspunkt er imidlertid ikke anvendeligt i relation til  

 udlodning.
For dokumenter om overdragelser/udlodning, der er stempelpligtige efter  

 reglerne i § 39, § 41 og § 42, skal stemplet beregnes af det udloddede  

 formuegodes værdi.
Det vedrører således udlodning af skibe, løsøre og  

 immaterielle aktiver.
Det følger af beregningsreglen i § 53, stk. 3.  

 Fastsættelsen af denne værdi kan bero på parternes skøn.
Beregningsreglen  

 indeholder en henvisning til skønsreglen i § 16, idet disse regler finder  

 tilsvarende anvendelse, jf. afsnit E.3.
Ved udlodning af fast ejendom beregnes stemplet efter lovens almindelige  

 regler, jf. § 53, stk. 3, 1. pkt. samt § 53, stk. 1. Det betyder, at stemplet  

 beregnes som minimum af ejendomsvurderingen for den faste ejendom.
Der gælder  

 tilsvarende heller ingen specielle beregningsregler eksempelvis ved udlodning  

 af gælds- og pantebreve.
Stemplet beregnes af dokumenternes  

 pålydende/restgæld.
Er der betalt delvist vederlag for udlodningen/overdragelsen skal de  

 anførte beregningsregler for stemplet anvendes.
Hvis der derimod er betalt  

 fuldt vederlag for modtagelse af aktivet, foreligger der en almindelig  

 overdragelse og ikke et udlodningstilfælde.
Beregningsreglerne i § 53, stk. 3  

 finder således ikke anvendelse.
Q.4.2 Andre selskaber og foreninger omfattet af udlodningsreglen Stempelpligten og stempelberegning efter en værdiberegning (jf. § 53, stk.  

 3) gælder endvidere for dokumenter om overdragelse eller udlodning af  

 selskabets/foreningens ejendele til deltagere/medlemmer, vedrørende selskaber  

 eller foreninger med vekslende medlemsantal eller vekslende kapital, selv om  

 medlemmerne hæfter personligt.
Det følger af § 53, stk. 4, 1. pkt.
Omfattet  

 er selskaber eller foreninger, hvor kapitalen eller medlemsantallet ikke på  

 forhånd er fikseret til et bestemt beløb eller antal.
Dvs. bl.a. gensidige  

 forsikringsforeninger og forbrugs- og produktionsforeninger.
Q.5 Fusion Fusion foreligger, når et selskab uden likvidation opløses, og hele  

 formuen overdrages til et andet bestående selskab, eller når 2 eller flere  

 selskaber sammensluttes til et nyt selskab.
Det er uden betydning om det  

 modtagende selskab eksisterer før fusionen, eller er dannet i forbindelse med  

 den.
Definitionen af fusion følger af de civilretlige regler.
Q.5.1 Stempelfri dokumenter (§ 53, stk. 5) Der er stempelfrihed for dokumenter (som nævnt i § 53, stk. 1), der  

 oprettes i anledning af fusionen, jf. § 53, stk. 5. Dvs. dokumenter om  

 indskud af formuegenstande, herunder fast ejendom, der indskydes i anledning  

 af fusion.
Reglen om stempelfrihed (§ 53, stk. 5) omfatter dokumenter, der oprettes i  

 anledning af sammenslutning mellem selskaber mv., som er nævnt i stk. 1 og  

 stk. 4. Se pkt.
Q.3.1 og Q.3.6. Omfattet er også dokumenter, der oprettes i  

 anledning af en sammenslutning mellem disse selskaber og erhvervsdrivende  

 fonde.
 Endvidere gælder stempelfrihed for dokumenter oprettet mellem  

 erhvervsdrivende fonde i anledning af deres sammenslutning, samt for  

 dokumenter vedrørende realkreditinstitutters omdannelse til aktieselskaber,  

 jf. § 12 i realkreditloven.
 Der er tillige stempelfrihed for dokumenter, der oprettes i anledning af  

 forsikringsforeningers omdannelse til aktieselskaber, jf. § 14 d i lov om  

 beskatning ved fusion af aktieselskaber mv.
 Endelig er dokumenter oprettet i anledning af andelskassers og  

 sammenslutninger af andelskassers omdannelse til aktieselskaber omfattet af  

 stempelfriheden, når det sker efter kapitel 12 c i lov om banker og  

 sparekasser.
 Stempelfriheden for ovennævnte dokumenter følger af § 53, stk. 5, nr. 1-6.  

 For bestemmelsens stk. 5, nr. 6 henvises der til lov nr. 1090 af 21. december  

 1994.
Alle overdragelser er omfattet Overdragelsen af formuegoder fra det ophørende selskab til det  

 fortsættende selskab er stempelfri.
Det gælder uanset hvilke formuegoder, der  

 overføres.
Det betyder, at dokumenter om overdragelse af fast ejendom også er  

 omfattet af stempelfriheden.
Accessorier til fast ejendom Når overdragelsen af en fast ejendom er stempelfri efter § 53, stk. 5, er  

 udstedelsen af ny forsikringspolice vedrørende den faste ejendom til det  

 fortsættende selskab ligeledes stempelfri.
Det er en forudsætning, at  

 forsikringsvilkårene i det hele svarer til de vilkår, der gjaldt efter den  

 forsikringsaftale, som det ophørende selskab havde indgået.
Endvidere skal  

 udstedelsen af forsikringspolicen ske i tilslutning til overdragelsen af den  

 faste ejendom, jf.
Skat 1990.8.637.
Overtagelse af forpligtelser Dokumenter hvor det fortsættende selskab overtager det ophørende selskabs  

 forpligtelser, kan ligeledes oprettes uden, at der skal betales stempel efter  

 reglerne om debitorskifte.
 Eksempel:
 Af en afgørelse fremgår, at en forhøjelse af det fortsættende selskabs  

 kassekredit kan passere stempelfrit i det omfang, forhøjelsen modsvarer den  

 del af det ophørende selskabs kassekredit, der var udnyttet på fusionsdagen  

 (M.f.Skd. 1979, nr. 90).
Q.6 Spaltning Ved spaltning forstås den transaktion, hvor et selskab overdrager sine  

 samlede aktiver og passiver til to eller flere eksisterende eller nye  

 selskaber som følge af, og samtidig med, dets opløsning uden likvidation.  

 Selskabsdeltagerne tildeles aktiver eller anparter i de modtagende selskaber.
Da der i forbindelse med spaltningen indskydes aktiver i de eksisterende  

 eller nye selskaber, finder reglerne i § 53, stk. 1 også anvendelse i denne  

 situation.
Der henvises til pkt.
Q.3. Reglen i § 53, stk. 5 finder ikke  

 anvendelse.
Q.7 Stempelfri omdannelse af selskaber Omdannelse af et A/S til et ApS eller omvendt efter aktieselskabs- og  

 anpartsselskabsloven (jf. henholdsvis §§ 134 l og 109-109 a) betyder ikke, at  

 der skal svares overdragelsesstempel eller gældsovertagelsesstempel ved  

 overførsel af aktiver og passiver fra det hidtidige til det omdannede  

 selskab.
Omdannelsen betragtes hverken som en opløsning/et ophør af selskabet  

 eller som et egentligt skyldnerskifte.
Q.8 Selskabers råden som selvstændige retssubjekter Q.8.1 Befuldmægtiget Selskaber med begrænset hæftelse (f.eks. aktieselskaber) kan optræde som  

 fuldmægtig for andre selskaber i retshandler ligesom fysiske personer.
Det er  

 dog en betingelse, at det selskab, der handles som fuldmægtig for, eksisterer  

 på det tidspunkt fuldmagten gøres gældende.
 Eksempel:
I en Østre Landsretsdom af 25. november 1987 (UfR 1988.253 Ø) havde det  

 købende selskab, på det tidspunkt slutsedlen blev oprettet, endnu ikke  

 erhvervet det selskab, som skulle være den endelige køber af ejendommen.
Det  

 købende selskab kunne derfor ikke optræde som fuldmægtig for det selskab, som  

 endelig skulle eje ejendommen.
Virkningen heraf blev, at der skulle stemples  

 som 2 overdragelser; første gang, da det købende selskab  

 ("fuldmægtigen") erhvervede ejendommen, og anden gang, da det  

 nyetablerede selskab erhvervede ejendommen.
Der var ikke partsidentitet efter  

 § 10, stk. 2. Der henvises i øvrigt til afsnit G.3.
Q.8.2 Selskaber under stiftelse på købstidspunktet Er et købende selskab under stiftelse ved slutsedlens underskrift, skal  

 der ikke stemples på ny ved den efterfølgende skødeudstedelse til det  

 endeligt stiftede aktie- eller anpartsselskab.
Q.8.3 Selskaber kan ikke bebo ejendomme Et selskab kan ikke i alle henseender optræde som en fysisk person.
Det  

 kan bl.a. få betydning, når det skal bedømmes hvorvidt der er tale om en  

 ejerbolig i stempellovens forstand efter § 34, stk. 1, 3. pkt.
Efter denne  

 bestemmelse kræves det, at ejendommen indtil overdragelsen var eller ved  

 overdragelsen bliver bestemt til brug for ejeren.
Af en Højesteretsdom fra  

 16. november 1994 (jf.
UfR 1995.35 H) fremgår det, at et selskab ikke kan  

 bebo en fast ejendom, med den konsekvens, at der foreligger en ejerbolig.
Q.8.4 Tinglysning af udskrift fra offentligt register (§ 34, stk. 6) Som dokument om overdragelse af en ejendom stemples udskrift af Erhvervs-  

 og Selskabsstyrelsen, Finanstilsynet, et handelsregister eller andet  

 offentligt register, når udskriften tinglyses som adkomst på en ejendom.
Det  

 følger af § 34, stk. 6.
Bestemmelsen har betydning når der ikke oprettes overdragelsesdokument  

 eller anden skriftlig aftale selskaberne imellem.
Det er tilfældet når  

 vedtagelsen om erhvervelsen af ejendommen baserer sig på interne beslutninger  

 (generalforsamlingsvedtagelser), der ikke giver grundlag for stempling.
Ved  

 tinglysningen af udskriften som adkomst på ejendommen, sker der en sådan  

 konstatering af overdragelsen af ejendommen, at der kan beregnes  

 stempelafgift af overdragelsen.
Tinglysningen kan derimod ikke begrunde  

 stempelafgift for overdragelse af andre værdier end den faste ejendom.  

 Stempelpligten indtræder ved tinglysningen.
Registrering af udskrift mv. (§ 39, stk. 3) En tilsvarende regel gælder for skibe, når ejerskiftet registreres i  

 Skibsregistret.
Stempelpligten indtrædere ved registreringen, jf. § 39, stk.  

 3.
Q.9 Kommanditselskaber Det gælder for kommanditselskaber, at komplementaren betragtes som  

 eneindehaver af selskabets formuegoder, medens kommanditisterne ikke anses at  

 være medejere.
Komplementaren hæfter personligt for selskabets gæld, hvorimod  

 en kommanditist alene hæfter med den tegnede kapital.
Overdragelse fra komplementar til K/S En overdragelse mellem en enekomplementar og et kommanditselskab er ikke  

 stempelpligtig.
Det skyldes, at alene komplementaren i stempelmæssig  

 henseende er part i relation til kommanditselskabets råden.
Er der derimod  

 flere komplementarer, er en overdragelse fra en af komplementarerne til  

 kommanditselskabet stempelpligtig (forholdsmæssigt).
 Eksempel:
 Til at illustrere den ovennævnte stempling nævnes en afgørelse fra 1976,  

 der tillige er omtalt i afsnit N.1.5.
I et kommanditselskab skete et komplementarskifte, fordi en af  

 kommanditisterne indtrådte som komplementar i stedet for den ene af de to  

 tidligere komplementarer.
Selv om den indtrædende komplementar ikke skulle  

 yde noget vederlag, antoges komplementarskiftet at medføre stempelpligt efter  

 § 45, jf. § 39 og § 53, stk. 3 og 4. Der stempledes af et beløb svarende til  

 halvdelen af bruttoværdien af selskabets aktiver (et skib), da  

 komplementarerne stempelretligt anses som eneindehavere af  

 kommanditselskabets ejendele, jf.
M.f.Skd. 1976, nr. 116.
Overdragelse fra kommanditist til K/S Som udgangspunkt er dokumenter om overdragelse mellem en kommanditist og  

 kommanditselskabet stempelpligtige.
Kommanditister betragtes ikke som part i  

 relation til kommanditselskabet.
Stempelfrihed ved kommanditisters indskud (§ 53, stk. 4) De almindelige regler for stempling af dokumenter om indskud af  

 formuegoder gælder for kommanditselskaber vedrørende forholdet mellem  

 kommanditisterne og selskabet.
Det følger af § 53, stk. 4, jf. stk. 1.
 Således er dokumenter om indskud af fast ejendom stempelpligtige.  

 Dokumentet skal stemples efter de almindelige regler vedrørende overdragelse  

 af fast ejendom, jf. §§ 34-38, jf. afsnit K.1.
Dokumenter om øvrige former for kommanditisters indskud i  

 kommanditselskaber er stempelfri.
Det er en forudsætning for stempelfriheden,  

 at de sædvanlige betingelser for at anvende § 53, stk. 1 er tilstede,  

 herunder at kommanditistens vederlag for indskuddet sker i form af anparter i  

 kommanditselskabet og ikke (alene) i likvider.
Kommanditselskabers udlodning Dokumenter, hvorved der sker udlodning fra kommanditselskaber til  

 kommanditister, er stempelpligtige efter lovens almindelige regler om  

 stempling af overdragelsesdokumenter.
Stemplingen foregår på samme måde som  

 vedrørende dokumenter om udlodning fra selskaber med begrænset hæftelse.
Det  

 følger ligeledes af § 53, stk. 4, jf. stk. 2.
 Endvidere finder beregningsreglerne i § 53, stk. 3 anvendelse, jf. pkt.  

 Q.4.1 ovenfor.
R.
Skyldforhold i øvrigt R.1 Etablering af skyldforhold Skyldforhold opstår ved, at der mellem en debitor og kreditor etableres en  

 retstilstand, hvor kreditor opnår et krav overfor debitor, som direkte eller  

 indirekte kan gøres gældende.
Skyldforhold udspringer f.eks. af veksler,  

 checks, obligationer, bank- og sparekassebøger, bankcertifikater, lån,  

 gældsbreve mv.
Fordringer på penge En fordring, som ikke er et gældsbrev, er normalt ikke stempelpligtig,  

 medens en eventuel transport er stempelpligtig efter § 72, se afsnit R.3.3.
R.1.1 Gældsbreve (§ 56, stk. 1) Gældsbreve stemples med 3 promille, jf. § 56, stk. 1, medmindre  

 stempelpligten følger af andre af lovens regler.
Definition af gældsbrev Ved gældsbrev forstås et skriftligt dokument, som hjemler en ensidig  

 fordring på betaling af en bestemt sum penge, og som ikke gør retten betinget  

 af forudsætninger ifølge et bagved liggende kontraktforhold eller af særlige  

 fremtidige uvisse kendsgerninger.
 Er gældsforpligtelsen indgået af en umyndig på egen hånd, er den ikke  

 stempelpligtig, allerede fordi der ikke foreligger nogen forpligtelse til at  

 betale.
De dokumenter, som er omfattet af gældsbrevslovens gældsbrevsbegreb, er  

 simple gældsbreve og omsætningsgældsbreve.
Kontrabøger og lignende indlån i  

 banker, sparekasser og andelskasser er stempelfri efter § 56, stk. 4.
 Anvisninger der accepteres, er gældsbreve, men stempelfri efter § 56, stk.  

 6.
Udenretlige forlig der vedrører et gældsforhold, er gældsbreve og skal som  

 udgangspunkt stemples med 3 promille.
Ved stempling af udenretlige frivillige  

 forlig, som er oprettet for et misligholdt lån, kan der (efter § 10, stk. 2)  

 tages hensyn til det stempel der oprindeligt er betalt for det misligholdte  

 gældsbrev eller håndpantebrev (jf.
M.f.Skd. 1971, nr. 137). Vedrørende  

 muligheden for modregning af stempel i henhold til allerede stemplet dokument  

 efter reglen i § 57, stk. 5, henvises til afsnit L.2.8.
 Indenretlige forlig (retsforlig) er stempelfri efter § 82.
Der stemples som andre gældsbreve, når gældsforpligtelsen er udtryk for en  

 gave fra debitor til kreditor (jf. ligningslovens § 17), jf.
M.f.Skd. 1970,  

 nr. 27.
 Gældsbreve, udstedt af et aktieselskab som ansvarlig kapital, er  

 stempelpligtige efter § 56, stk. 1. § 53, stk. 1 hjemler alene stempelfrihed  

 for dokumenter om indskud af formuegoder bortset fra fast ejendom (jf.  

 M.f.Skd. 1981, nr. 66).
Gældsbreve i kombination med pant Gældsbreve kan endvidere kombineres med pant, således at der foreligger et  

 lånepantebrev, se om det stempelretlige bl.a. i afsnit K.3.1. Ejerpantebreve  

 med personlig hæftelse er endvidere omfattet af stemplet efter § 56, stk. 1.
Stemplingsgrundlaget Gældsbreve stemples med 3 promille af det beløb, som dokumentet lyder på.  

 Er gældsbrevet ikke rentebærende eller kun med en lille rente, tages der ikke  

 hensyn til en eventuel overkurs.
Ikke stempelpligtige dokumenter (efter § 56, stk. 1) Dokumenter der blot er konstaterende dokumenter (f.eks. kontoudskrifter,  

 kvitteringer mv.) er ikke stempelpligtige, når de ikke i sig selv indeholder  

 en gældsforpligtelse.
Det samme gør sig gældende for remburser, der ikke er bekræftede, samt  

 checks, idet der ikke foreligger påtagelse af en gældsforpligtelse, men en  

 særlig betalingsmåde.
For så vidt angår checks følger stempelfriheden af §  

 56, stk. 6, og dette selv om checken accepteres.
R.1.2 Kassekreditkontrakter (§ 56, stk. 2) Kassekreditkontrakter og andre lånekontrakter stemples med 3 promille af  

 det højeste beløb for kreditten eller lånet, jf. § 56, stk. 2. Det er  

 udgangspunktet, at en kassekreditkontrakt kan forlænges uden stempelmæssige  

 konsekvenser, forudsat at kassekreditten forlænges inden retsforholdet er  

 ophørt, jf. § 10. En forhøjelse af en kassekredits maksimum, medfører alene  

 forskelsstempling - forudsat at retsforholdet ikke er ophørt.
En fornyelsespåtegning på kassekreditten betragtes som et nyt gældsbrev,  

 hvis forfaldstiden for gælden er indtrådt.
Selv om der har været hævet på  

 kontoen efter forfaldstiden op til fornyelsespåtegningen ændrer det ikke på,  

 at der er tale om et nyt gældsforhold som skal stemples efter § 56, stk. 2.
 Dokumenter, der udstedes i anledning af optagelse af danske stats- eller  

 kommunelån, er stempelfri efter § 81, stk. 1, nr. 1. Stempelfriheden kan også  

 indtræde, når lånet er optaget som en kassekreditkontrakt.
R.1.3 Byggelån undtaget fra stempelpligt (§ 62, stk. 5) Dokumenter om byggelån, der sikres ved håndpant, er ikke stempelpligtige.  

 Omkostningerne ved byggearbejdet skal være beregnet til 50.000 kr. eller  

 mere, jf. § 62, stk. 5 og § 3 i Skatteministeriets bekendtgørelse nr. 539 af  

 30. juni 1993.
Reglen indebærer, at udover lånedokumentet er håndpantsætningserklæringen  

 stempelfri.
Det er en betingelse, at byggelånet skal afvikles i forbindelse  

 med ejendommens endelige prioritering.
Oprettes der i forbindelse med prioriteringen en ny kontrakt (eller  

 påtegning på byggelånskontrakten) om restgældens afvikling, skal denne  

 stemples efter § 56, jf.
M.f.Skd. 1971, nr. 27.
Omfattede udgifter Udgifter, der kan finansieres af byggelånet, er udover håndværkerudgifter,  

 udgifter til finansiering af køb af byggegrunden, udgifter til grundmodning,  

 honorar til arkitekt, ingeniør og advokat, byggelånsrenter og attestudgifter.  

 Det forudsættes, at disse udgifter skal afholdes i forbindelse med  

 realisering af et byggeprojekt, jf.
M.f.Skd. 1970, nr. 58.
Reglen i § 62, stk. 5 finder anvendelse, selv om der i en  

 byggelånskontrakt, som er sikret ved håndpant, tillige gives kaution for  

 lånet.
Da der ikke er hjemmel til at fritage for kautionsstemplet (§ 57, stk.  

 1) får fritagelsesbestemmelsen i § 62, stk. 5, kun selvstændig betydning,  

 hvis det kautionssikrede beløb er lavere end det pantsikrede beløb.
 Eksempel:
En byggelånskontrakt er sikret ved et ejerpantebrev, der gives i håndpant  

 til långiveren.
Det pantsikrede beløb er 150.000 kr.
Endvidere kautioneres  

 der med 100.000 kr. for lånet.
 Kautionsdokumentet skal stemples med 3 promille efter § 57, stk. 1, 2.  

 pkt., dvs. med 300 kr.
Håndpantsætningserklæringen betragtes som et sideordnet  

 sikkerhedsdokument, der er stempelfri efter § 57, stk. 5. Imidlertid er alene  

 de 100.000 kr. stempelfri efter § 57, stk. 5, da håndpantsætningserklæringens  

 "øvrige" 50.000 kr. ikke betragtes som sideordnet  

 sikkerhedsstillelse.
Reglen i § 62, stk. 5 betyder, at der ikke finder  

 forskelsstempling sted af de 50.000 kr., forudsat at betingelserne herfor i  

 øvrigt er opfyldt.
Ejerpantebrevet, der i eksemplet gives i håndpant, er i øvrigt  

 selvstændigt stempelpligtigt, jf. pkt.
R.2.
Overdragelse af byggelånskontrakten Sælges en ejendom, som endnu ikke er endelig prioriteret, kan køberen  

 stempelfrit overtage byggelånskontrakten, hvis de øvrige betingelser i § 62,  

 stk. 5 er opfyldt (mindst 50.000 kr. og sikret ved håndpant), jf.
M.f.Skd.  

 1970, nr. 159.
R.1.4 Lån mod håndpant mv. undtaget fra stempelpligt (§ 62, stk. 6) Dokumenter om lån mod håndpant er stempelfri kan være stempelfri.  

 Stempelfri er lånedokumenter, som banker, sparekasser eller  

 fondsbørsvekselerere som led i deres virksomhed optager i banker og  

 sparekasser.
Bestemmelsen gælder kun lån mod håndpant, jf. tillige M.f.Skd.  

 1976, nr. 19.
Hvis der i samme retsforhold oprettes en låneaftale, og et dokument om  

 sikkerhedsstillelse i form af håndpant, er ingen af dokumenterne  

 stempelpligtige, hvis de øvrige betingelser i § 62, stk. 6 er opfyldt. § 62,  

 stk. 6 omfatter tilfælde, hvor en fondsbørsvekselerer, bank eller sparekasse  

 som led i virksomheden optager lån mod håndpant i et pengeinstitut (jf.
Skat  

 1987.1.61).
 Bestemmelsen finder tillige anvendelse på dokumenter om lån mod håndpant,  

 som børsmæglerselskaber og realkreditinstitutter med særlig tilladelse, som  

 led i deres virksomhed, optager i pengeinstitutter eller i  

 realkreditinstitutter med særlig tilladelse.
Dispensation Vedrørende både § 62, stk. 5 og 6 kan fritagelsen efter ansøgning udvides  

 til også at omfatte vekselerere og andelskasser.
Kompetencen er udlagt til  

 Told- og Skatteregion Høje-Taastrup.
R.1.5 Aktionærforskrivning Aktionærforskrivninger er stempelpligtige som gældsbreve.
Stemplet udgør 3  

 promille af det skyldige beløb. jf.
M.f.Skd. 1971, nr. 135.
R.1.6 Veksler (§ 63) Stempelfri er veksler, der ikke lyder på længere tid end 8 dage fra sigt,  

 eller 14 dage fra dags dato.
Alle andre veksler stemples med 1 kr. for hver  

 1.000 kr. eller del deraf, jf. § 63, stk. 1.
Bestemmelsen omfatter veksler, uanset om disse opfylder veksellovens  

 betingelser.
Vekslen omfattes af stempelloven, når dokumentet i teksten  

 betegnes som en veksel, og når dokumentet påtegnes af acceptanten.
Stemples  

 som veksel skal egne veksler, der ikke opfylder veksellovens betingelser, og  

 som underskrives af udstederen og af den pågældende overgives til den anden  

 part.
Det følger af § 63, stk. 3.
Stemplingen af vekslen er knyttet til vekslen som betalingsmiddel.  

 Stempelpligt foreligger uanset, om der til det underliggende retsforhold er  

 udstedt stempelpligtige dokumenter.
Der tages heller ikke hensyn til  

 stempelafgiften for en veksel ved beregningen af stempelafgiften for andre  

 dokumenter, jf. § 63, stk. 4.
Aval på veksler er stempelfri (§ 63, stk. 2) Avalpåtegninger på veksler er stempelfri, jf. § 63, stk. 2.
Kontrabøger stempelfri (§ 56, stk. 4) Stempelfri er kontrabøger og lignende indlånsbeviser, der er udstedt af  

 banker, sparekasser og andelskasser, jf. § 56, stk. 4. Det betyder at  

 indlånsbeviser udstedt af andre end de nævnte er stempelpligtige som  

 gældsbreve.
 Udsteder pengeinstitutter indlånsbeviser, som er omsættelige, er disse  

 også stempelfri efter § 56, stk. 4.
 I Højesterets dom af 16. januar 1985 (TfS 1987.114.230) fandt retten, at  

 indlånsbeviser for modtagelse af ansvarlig indskudskapital, og som modtageren  

 af indlånsbeviset kunne videreoverdrage, var omfattet af stempelfriheden i §  

 56, stk. 4.
 R.1.7 Obligationer mv.
Stempelfrihed efter § 56, stk. 5 En obligation er et skriftligt skyldbevis, navnlig for rentebærende gæld  

 af længere varighed.
Den eventuelle stempling af en obligation, der etablerer  

 et gældsforhold, afhænger af hvilken type obligation, der er tale om.
Stempelfri er obligationer, der kan betegnes som massegældsbreve og som  

 tillige er omsætningsgældsbreve.
Det følger af § 56, stk. 5. En typisk form  

 for massegældsbrev er realkreditinstitutternes obligationer.
Definitionerne af såvel massegældsbreve som omsætningsgældsbreve følger af  

 gældsbrevslovens bestemmelser.
Massegældsbreve fremtræder som led i en  

 sammenhørende udgivelse af et større antal gældsbreve med fælles tekst, jf.  

 gældsbrevslovens § 4, stk. 2. Omsætningsgældsbreve er de gældsbreve, der er  

 angivet i ovennævnte lovs § 11, stk. 2. Der kan ikke gives noget præcist tal  

 for hvornår antallet af gældsbrevene indebærer, at der foreligger  

 massegældsbreve.
Skatteministeriet har udtalt, at udstedelse af 10-15  

 gældsbreve antagelig ikke er et tilstrækkeligt antal.
Det er endvidere en  

 betingelse for stempelfriheden, at det er gældsbreve, der er bestemt til  

 almindelig omsætning.
 Eksempel:
Fritagelsen har ikke fundet anvendelse i et tilfælde med 13 enslydende  

 omsætningsgældsbreve, som et el-selskab udstedte til en bank.
Gældsbrevene  

 skulle ikke udgives eller udbydes til frit salg.
Gældsbrevene afløste derimod  

 gælden på en kassekredit etableret mellem banken og el-selskabet.
 Dokumenter, der ikke er omfattet af stempelfritagelsen efter § 56, stk. 5,  

 er stempelpligtige med 3 promille efter reglen i § 56, stk. 1.
Sikkerhedsstillelse Dokumenter om sikkerhedsstillelse ved pant eller kaution for de nævnte  

 massegældsbreve er stempelfri, forudsat at der ikke gives pant i fast  

 ejendom.
Det følger af § 57, stk. 7. Bestemmelsen er en undtagelse til det  

 stempel, der normalt følger af § 56, stk. 3 eller § 57, stk. 5. Der henvises  

 til pkt.
R.2 om sikkerhedsstillelse.
Stempelfrie obligationer efter § 81 Stempelfri er dokumenter, der udstedes i anledning af optagelse af danske  

 stats- eller kommunelån.
Det følger af § 81, stk. 1, nr. 1.
 Omfattet af stempelfriheden er finansieringsdokumenter, dvs. udstedte  

 obligationer, men endvidere øvrige dokumenter (gælds- og pantebreve mv.), der  

 udstedes som led i finansieringen.
En kommunes optagelse af lån i et realkreditinstitut er stempelfrit efter  

 bestemmelsen.
Derimod er et pantebrev, som en kommune udsteder til sælgeren  

 af en fast ejendom i forbindelse med kommunes køb af ejendommen  

 stempelpligtigt.
Det samme gælder et gældsbrev, som en kommune udsteder til  

 en entreprenør i forbindelse med en entreprisekontrakt mellem kommunen og  

 entreprenøren.
Disse dokumenter er ikke "finansieringsdokumenter" i  

 sædvanlig betydning, men led i en privatretlig retshandel, som kommunen har  

 indgået (jf.
M.f.Skd. 1970, nr. 32).
Kommuneobligationer er stempelfri ved udstedelsen, uanset om de udstedes  

 til ihændehaveren eller på navn (jf.
M.f.Skd. 1977, nr. 127). En transport af  

 kommuneobligation er stempelfri, når der er tale om en transport af et  

 dokument, der er et massegældsbrev, jf. endvidere ovennævnte meddelelse, samt  

 afsnit I.2.8 om transport af rettigheder og § 81, stk. 2 R.1.8 Ihændehavergældsbreve stemples med 1 pct. (§ 59) Et dokument, der er stempelpligtigt efter § 56 (dvs. 3 promillestempel),  

 skal stemples med en højere sats - 1 pct. af det pålydende beløb - når  

 dokumentet er et ihændehavergældsbrev, jf. § 59, stk. 1, 1. pkt.
 Reglen finder anvendelse, når dokumentet omfattes af § 56, og gældsbrevet  

 er udstedt til ihændehaveren eller uden angivelse af fordringshaverens navn.
R.1.8.1 Andre stempelpligtige dokumenter Ihændehaverpantebreve (1 pct.) Pantedokumenter, der er stempelpligtige efter reglerne i § 57, stk. 2 og  

 med stempelsatsen 2 promille vedr. underpant i større skibe mv., skal som  

 ovenfor stemples med satsen 1 pct. af pålydendet, når de er udstedt til  

 ihændehaveren eller uden angivelse af fordringshaverens navn.
Andre ihændehaverpantebreve (3 pct.) Pantedokumenter, der efter § 57 normalt stemples med 1,5 pct. (dvs.  

 dokumenter, hvorved der stiftes underpant i fast ejendom, løsøre, eller  

 mindre skibe) er omfattet af § 59, stk. 1, 2. pkt.'s højere stempelsats på 3  

 pct. af dokumentets pålydende, når dokumentet er udstedt til ihændehaveren  

 eller uden angivelse af fordringshaverens navn.
Blankotransport Reglen i § 59 finder også anvendelse i tilfælde, hvor et pantebrev får  

 transportpåtegning - eller blot forsynes med underskrift - uden angivelse af,  

 til hvem pantebrevet transporteres (dvs. en blankotransport).
 Eksempel:
I en Højesteretsdom fra 1988 (UfR 1988.371 H) var forholdet det, at en  

 kreditor i forbindelse med salg af et pantebrev til en bank forsynede  

 pantebrevet med sin underskrift.
To måneder efter videresolgte banken  

 pantebrevet til en kunde.
Pantebrevet blev i den forbindelse forsynet med en  

 transportpåtegning til kunden.
Transportpåtegningen var placeret over  

 kreditors underskrift.
Herved fremtrådte pantebrevet som om kreditor på dette  

 efterfølgende tidspunkt havde transporteret pantebrevet til kunden.
Kreditors  

 underskrift blev anset for et dokument om overdragelse af et pantebrev  

 omfattet af § 59, og dermed stempelpligtig med 3 pct. efter § 59, stk. 1, 2.  

 pkt., da underskriften ikke angav hvem pantebrevet blev overdraget til.
Ikke enhver underskrift fra kreditors side er i denne forbindelse  

 ensbetydende med, at der på underskrifttidspunktet foreligger et dokument i  

 stempellovens forstand.
Det er en betingelse for stempelfriheden, at  

 pantebrevet ved underskriften alene sker til udlån og ikke er en  

 overdragelse.
 Eksempel:
Østre Landsrets dom af 24. november 1993 (TfS 1994.5.133) vedrørte et  

 lignende forhold.
En udateret blancotransport blev anset som en  

 forberedelseshandling, der alene skabte den nødvendige legitimation for et  

 garantigivende forsikringsselskab til at optræde på en tvangsauktion.
Det  

 fremgik af pantebrevsgarantiens ordlyd, at pantekreditor i tilfælde af  

 misligholdelse var pligtig at udlåne pantebrevet forsynet med en fuldmagt.  

 Endvidere fremgik det at pantebrevet, ved opnåelse af fuld dækning på  

 tvangsauktion, skulle tilbageleveres til pantekreditor.
Retten fandt på denne  

 baggrund, at påtegningen ikke kunne anses som et dokument, der var  

 stempelpligtig efter § 59.
Anderledes er retsstillingen, hvis et dokument omfattet af § 59  

 overdrages.
I det tilfælde betales der ikke stempel, jf. afsnit R.3.4 om  

 transport af rettigheder og § 59, stk. 2.
R.1.9 Hovedobligation/partialobligationer (§ 60) Debitor kan udstede et gælds- eller pantebrev som hovedobligation for et  

 samlet beløb.
Partialobligationer udstedes som gældsbreve på andele af et  

 større lån med fast rente, ofte med pant i fast ejendom, og på en sådan måde,  

 at partialobligationerne inden for lånets rammer har sideordnet prioritet.  

 Hovedobligationen kan senere etableres som det egentlige låne- og  

 sikkerhedsdokument, hvorved der opnås en smidig låneform.
Betingelser for stempelfrihed Såfremt partialobligationerne omfattes af § 56, stk. 5 er såvel  

 hovedobligationen som partialobligationerne stempelfri, jf. § 60, stk. 1. For  

 at være omfattet af § 56, stk. 5 skal der foreligge massegældsbreve, der  

 tillige er omsætningsgældsbreve.
Det skal endvidere være tale om dokumenter,  

 der ved udgivelsen er bestemt til almindelig omsætning.
Jf. ovenfor om § 56,  

 stk. 5.
 Stiller debitor sikkerhed for obligationslånet, er det endvidere en  

 betingelse for stempelfriheden, at dokumentet, der stifter  

 sikkerhedsstillelsen, er stempelfrit efter § 57, stk. 7 (dvs. der må ikke  

 være tale om sikkerhed hvorved der gives pant i fast ejendom).
Konsekvens af manglende stempelfrihed Er dokumenterne (dvs. hoved- og partialobligationerne) ikke stempelfri,  

 fordi betingelserne for stempelfrihed ikke er opfyldt, skal kun  

 hovedobligationen stemples, jf. § 60, stk. 2, 1. pkt.
Stemplet følger da af  

 reglerne efter § 56 eller § 57. En eventuel overdragelse af  

 partialobligationerne skal stemples efter de almindelige regler om transport  

 af rettigheder, jf. § 72, samt afsnit R.3.
 Hvis partialobligationerne udstedes til ihændehaveren eller uden angivelse  

 af fordringshaverens navn, skal hovedobligationen imidlertid stemples efter §  

 59. En eventuel overdragelse af partialobligationerne kan da passere  

 stempelfrit, som andre dokumenter omfattet af § 59. Det følger af § 60, stk.  

 2, 2. og 3. pkt.
R.1.10 Kautionsdokumenter er stempelpligtige Foreligger der et dokument, der indeholder en kautionsaftale, er der tale  

 om et stempelpligtigt kautionsdokument.
Det følger af § 57, stk. 1, 2. pkt.  

 Der foreligger en kautionsaftale, når en person over for en anden påtager sig  

 en personlig forpligtelse til sikkerhed for tredjemands forhold, herunder for  

 at hans debitor vil opfylde sin forpligtelse.
 Stempelpligten omfatter dokumenter om sikkerhedsstillelse ved kaution.  

 Forskellige former for kaution er omfattet af stempelpligten, dvs. bl.a.  

 simpel kaution og selvskyldnerkaution.
Garantierklæringer er ikke omfattet af stempelpligten, med mindre de har  

 karakter af kaution.
En undtagelse hertil er gjort for dokumenter om garanti  

 mod tab som følge af udlevering af varer uden konnossement.
Denne form for  

 garantidokumenter skal stemples med 50 kr., jf. § 61, stk. 2.
 En garantierklæring kan være stempelfri, dersom der allerede vedrørende  

 den samme ret, er oprettet et stempelpligtigt dokument.
En garantierklæring udstedt af et kautionsforsikringsselskab anses for  

 stempelfri, når garantien er lig forsikringssummen i  

 kautionsforsikringspolicen (jf.
M.f.Skd. 1977, nr. 124). Der er tale om en  

 anvendelse af princippet fra § 57, stk. 5.
3 promille af det kautionssikrede beløb (§ 57, stk. 1, 2.pkt.) Kautionsdokumenter skal stemples med 3 promille af det kautionssikrede  

 beløb, jf. § 57, stk. 1, 2. pkt.
Det kautionssikrede beløb er det beløb, som  

 kautionisten i det højeste kan komme til at betale, idet der bortses fra  

 renter og omkostninger.
Jf. herved § 57, stk. 4.
R.1.11 Øvrige dokumenter Dokumenter om sikkerhedsstillelse ved pant i øvrigt stemples med 3  

 promille af det pantsikrede beløb.
Det følger endvidere af reglen i § 57,  

 stk. 1, 2. pkt.
 Håndpantsætningserklæringer mv.
Omfattet af denne stempelpligt er dokumenter, hvor der stiftes håndpant i  

 løsøre, aktier, ejerpantebreve mv.
Håndpantsætningserklæringen kan vedrøre  

 alle genstande/dokumenter mv. der er egnet til håndpantsætning.
Ved håndpant  

 stiftes det stempelpligtige panteforhold ved  

 håndpantsætningserklæringsdokumenter.
For håndpantsætning af løsøre og af  

 skibe mv., henvises der til afsnit L.2 henholdsvis N.2.
Udgangspunktet er, at de 3 promille skal beregnes af det pantsikrede  

 beløb.
Udgør værdien af det pantsatte et lavere beløb, og fremgår dette af  

 håndpantsætningserklæringen, beregnes stemplet af pantets lavere værdi, jf. §  

 57, stk. 4.
Et personligt skyldforhold kan i denne forbindelse opstå, hvis den  

 håndpantsætningserklæring, som er udstedt af debitor, er forsynet med  

 udstederens personlige gældsansvar.
I det tilfælde, er pantedokumentet  

 (håndpantsætningserklæringen) tillige et gældsbrev.
Det har den konsekvens,  

 at den del af håndpantsætningserklæringen, der er dækket af det  

 værdierklærede pant, stemples efter § 57, stk. 4. Den del af fordringen, der  

 ikke er pantesikret, stemples efter § 56. Den stempelmæssige sats er efter  

 begge regler 3 promille.
Stempelbeløbet svarer til fuld stempel af  

 håndpantsætningserklæringens pantesikrede beløb (med de nuværende satser).
Recepisser Dokumenter, som kreditor udfærdiger om modtagelse af håndpant  

 (recepisser), stemples efter § 57. Det følger af § 61, stk. 1.
 Dokumentet er dog stempelfrit hvis der vedrørende håndpantsætningen, eller  

 den fordring for hvilken der stilles håndpant, er oprettet et dokument, som  

 er stempelpligtigt efter reglerne i § 56 eller § 57. For at opnå  

 stempelfrihed skal recepissen indeholde oplysning om, at det slutter sig til  

 det andet dokument som er stemplet, jf. § 11, stk. 1.
R.2 Sikkerhedsstillelse for gæld (§ 56, stk. 3) Et dokument, der indeholder et stempelpligtigt gældsforhold, kan samtidig  

 indeholde bestemmelser om sikkerhedsstillelse ved pant eller kaution (jf.  

 pkt.
R.1.10).
 Indeholder et stempelpligtigt gældsdokument (som nævnt i § 56, stk. 1  

 eller 2) bestemmelser om sikkerhedsstillelse ved pant eller kaution stemples  

 gældsdokumentet efter § 57 (dvs. pante- eller kautionsstempel). Afgiften skal  

 dog mindst udgøre afgiften efter § 56. Det følger af § 56, stk. 3.
 Reglen udtrykker, hvorledes stemplet skal beregnes, når der ifølge det  

 stempelpligtige dokument skal betales både fordrings- og sikkerhedsstempel.
Der skal beregnes stempel efter § 57 for den del af fordringen, der er  

 pant- eller kautionssikret.
I de tilfælde, hvor stemplet efter § 57 beregnes  

 af et lavere beløb end det pantsikrede beløb, eller hvor der alene er stillet  

 sikkerhed for en del af fordringen, skal der beregnes stempel efter § 56 for  

 den resterende del af fordringen.
 Foreligger der f.eks. et værdistemplet pantebrev (med personligt  

 gældsansvar), stemples der med 1,5 pct. af pantets lavere værdi efter § 57,  

 stk. 1, jf. § 57, stk. 4. Resten af gældsbrevet stemples med  

 gældsbrevsstempel, dvs. 3 promille efter § 56.
I "§ 56, stk. 3 situationen" er fordringen og  

 sikkerhedsstillelsen indeholdt i samme dokument.
En tilsvarende retstilling  

 er gældende, dersom der er tale om to forskellige dokumenter, jf. § 57, stk.  

 5. For så vidt angår øvrige eksempler og bemærkninger vedr.  

 kombinationsstemplet, henvises der til afsnit L.2.8 og reglen i § 57, stk. 5.
Undtagelse fra sikkerhedsstempel (§ 57, stk. 7) Der gælder en undtagelse til ovennævnte regel om sikkerhedsstempel for  

 dokumenter om sikkerhedsstillelse for gældsforhold etableret ved  

 massegældsbreve.
Dokumenter om sikkerhedsstillelse ved pant eller kaution for  

 massegældsbreve er stempelfri, forudsat at der ikke gives pant i fast  

 ejendom.
Det følger af § 57, stk. 7.
Ejerpantebreve i håndpant (§ 57, stk. 6) Det er ikke muligt ved fastsættelsen af stemplet til et ejerpantebrev helt  

 eller delvist at modregne stemplet, der er anvendt vedrørende  

 håndpantsætningserklæringen eller vedrørende den underliggende fordring, for  

 hvilken, der stilles håndpant.
Det følger af § 57, stk. 6.
Der tages heller ikke ved fastsættelsen af stemplet til gældsdokumentet  

 hensyn til ejerpantebrevets stempel.
Baggrunden herfor er, at håndpantsætning  

 af et ejerpantebrev med pant i fast ejendom ikke stiller direkte pant i fast  

 ejendom.
Der stiftes alene pant med ejerpantebrevet.
Det betyder, at de  

 omkostninger, der har været i forbindelse med udstedelsen af ejerpantebrevet  

 (herunder stempelafgift) er håndpantsætningen uvedkommende.  

 Håndpantsætningserklæringen skal derfor stemples med 3 promille af det  

 pantsikrede beløb efter § 57 stk. 1, 2. pkt.
 Ejerpantebreve er derfor ikke omfattet af modregningsbestemmelsen i § 57,  

 stk. 5 som omtalt i afsnit L.2.8.
R.3 Overdragelse af rettigheder til eje eller sikkerhed (§ 72) Reglen om overdragelse af kreditors rettigheder findes i § 72 og finder  

 anvendelse, når overdragelsen sker til eje eller sikkerhed.
Reglen gælder kun  

 for allerede etablerede skyldforhold som nævnt ovenfor i pkt.
R.1. Afgiften  

 er den samme, hvad enten overdragelsen sker til eje eller sikkerhed, jf. §  

 72, stk. 7.
Stempelgrundlaget Overdragelse af et gældsbrev eller lånedokument stemples efter reglerne  

 for stiftelse af et nyt retsforhold vedrørende den ret, der overdrages, jf. §  

 72, stk. 1. Afgiften beregnes af det overdragne beløb, dvs. restgælden.
Hvor  

 transport på et gældsbrev omfatter vedhængende forfaldne renter, skal der  

 foruden af gældsbrevets pålydende tillige stemples af renterestancernes beløb  

 (jf.
M.f.Skd. 1976, nr. 18).
R.3.1 Gældsbreve mv. (§ 72, stk. 1) Dokumenter om overdragelse af gældsbreve skal stemples efter reglerne for  

 stiftelse af nyt retsforhold vedrørende den ret, der overdrages.
Det følger  

 af § 72, stk. 1, jf. § 56.
 Overdragelse af gældsbreve til eje kan ske ved aftale parterne imellem.  

 Aftalen om overdragelse til eje kan være mundtlig, men er oftest skriftlig af  

 bevismæssige årsager.
Overdragelse til sikkerhed foregår forskelligt, alt efter om der er tale  

 om simpelt- eller omsætningsgældsbrev, jf. nedenfor.
Der henvises til afsnit  

 R.1.7 og gældsbrevslovens § 11, stk. 2 vedrørende sondringen mellem simple-  

 og omsætningsgældsbreve.
Simple gældsbreve - transportpåtegning Overdragelse af simple gældsbreve kan ske ved en skriftlig påtegning om  

 transport på selve gældsbrevsdokumentet, hvoraf det fremgår, at den nye  

 rettighedshaver har opnået en ret (ejendomsret eller sikkerhedsstillelse).  

 Denne transport er undergivet stempelpligt efter § 72, stk. 1.
R.3.1.1 Overdragelse til eje Sker der en overdragelse af et gældsbrev til eje, skal påtegningen om  

 overdragelsen stemples efter reglerne for stiftelse af et nyt gældsforhold.  

 Der stemples med 3 promille af gældsforholdets restgæld, jf. § 72, stk. 1  

 (jf. § 56).
R.3.1.2 Overdragelse til sikkerhed Overdrages et simpelt gældsbrev ved påtegning til sikkerhed, skal  

 stemplingen afgøres efter reglen i § 72, stk. 1 (jf. § 57, stk. 1, 2. pkt.).  

 Stemplet udgør også her 3 promille.
R.3.1.3 Pantsætning Reglen i § 72 er ikke anvendelig i de tilfælde, hvor der er tale om  

 pantsætning (overdragelse til pant). Et pantedokuments stempelpligt bedømmes  

 på baggrund af § 57, der indeholder de almindelige regler om stempling af  

 pantedokumenter.
Det betyder, at der kan ske nedsættelse - helt eller delvist  

 - af stemplet for så vidt angår pantsætningsdokumentet efter § 57, stk. 5.  

 Denne modregning er betinget af, at gældsbrevet pantsættes til afdækning af  

 et konkret stemplet låneforhold og kun det.
Dokumenterne tjener både til pantesikkerhed og som generel  

 sikkerhedsstillelse Det kan forekomme, at selve pantsætningen sker til afdækning af et bestemt  

 låneforhold og kun det.
Endvidere er der oprettet et dokument om, at  

 pantsætningen (udover at tjene til pantesikkerhed for det konkrete  

 låneforhold) tillige skal tjene til pantesikkerhed for alt mellemværende, der  

 endvidere måtte være eller opstå mellem parterne.
Første pantsætning stemples  

 med 3 promille efter § 57, stk. 1, 2. pkt., og med den deraf følgende  

 mulighed for at reducere stemplet efter § 57, stk. 5 ved modregning af  

 lånedokumentets stempel.
For det andet dokument (om alskyldserklæringen), der  

 også er udstedt til pantesikkerhed for låneforholdet, skal stemplet alene  

 beregnes efter § 57, stk. 1, 2. pkt. uden mulighed for modregning.
Der skal  

 stemples af det beløb, der overdrages.
Stemplet skal beregnes efter § 16 af  

 det pantesikrede beløbs maksimum.
 Såvel påtegninger, allonger og egentlige dokumenter betragtes som  

 "dokumenter" i stempellovens forstand, jf. i øvrigt § 5 og afsnit  

 B.2.
Dokumentet tjener både til pantesikkerhed og som generel  

 sikkerhedsstillelse Tjener det pantsatte gældsbrev både til pantesikkerhed for et konkret  

 låneforhold og for øvrige låneforhold, der er eller måtte opstå mellem  

 parterne, udgør stemplet 3 promille af det beløb, der stilles sikkerhed for,  

 jf. § 57, stk. 1, 2. pkt.
Er der tvivl om sikkerhedens størrelse, skal der  

 skønnes herom, jf. § 16. Det stempel, som er anvendt ved lånedokumentet, kan  

 ikke modregnes i overdragelsesstemplet.
R.3.2 Omsætningsgældsbreve købekontrakt/ håndpantsætningserklæring Ved omsætningsgældsbreve er legitimationen som kreditor knyttet til selve  

 dokumentet.
Det betyder, at overdragelsen til eje/sikkerhed ikke behøver være  

 anført på selve dokumentet, men kan være aftalt i et særskilt dokument  

 (f.eks. købekontrakt ved ejerskifte eller dokument om sikkerhedsstillelse).  

 Det er derfor disse supplerende dokumenter, der skal stemples efter § 72,  

 stk. 1.
Stemplingen foregår efter samme principper som ved overdragelse af simple  

 gældsbreve.
Foreligger der pantsætning følger stemplet alene af § 57,  

 herunder en eventuel anvendelse af modregningsreglen (§ 57, stk. 5).
Et dokument om overdragelse af et gældsbrev til eje stemples med 3  

 promille, eftersom der er tale om stiftelse af et nyt gældsforhold, jf. § 72,  

 stk. 1 (jf. § 56). En håndpantsætningserklæring kan stemples som dokument om  

 overdragelse til pant efter § 57, stk. 1, 2 pkt, dvs. med 3 promille af det  

 pantsikrede beløb.
Er betingelserne tilstede for at anvende § 57, stk. 5, kan  

 denne bestemmelse finde anvendelse.
R.3.3 Fordringer (§ 72, stk 3) Gældsbrevslovens regler om overdragelse af simple gældsbreve finder også  

 anvendelse på overdragelse af fordringer, for hvilke der oprindeligt ikke er  

 udstedt gældsbreve.
Dokumenter om overdragelse af retten til pengeydelser stemples med 1  

 promille af det overdragne beløb.
Det følger af § 72, stk. 3.
Overførsler De fleste fordringer kan overføres fra den ene kreditor til den anden.  

 Adgangen til overførsel omfatter i almindelighed de kendte former for  

 overførsel så som overdragelse, arv, gave og kreditorforfølgning.
Hvis et  

 udlæg i f.eks. en bygning på lejet grund (som er foretaget på grundlag af et  

 forlig) transporteres sammen med forliget, anses transporten af udlægget som  

 stempelpligtig i medfør af § 72, stk. 3, jf. § 57 med 1,5 pct. (vedrørende  

 satsen jf. nedenfor).
Begrebet fordring For den civilretlige forståelse af en "fordring" henvises til  

 den obligationsretlige litteratur på området.
Blot skal nævnes, at en  

 fordring kan opstå som følge af en sælgers krav i henhold til en gensidig  

 bebyrdende aftale.
Af andre eksempler kan nævnes et pengekrav mod en  

 offentlig myndighed, fakturatilgodehavender, eller retten til pengeydelser  

 via købekontrakter.
Da transport om overførsel af denne type fordringer om retten til en  

 pengeydelse ikke knytter sig til andre stempelpligtige dokumenter (f.eks.  

 gældsbreve mv.) fremgår stempelpligten og stempelsatsen direkte af  

 bestemmelsen uden henvisning til andre lovbestemmelser.
Der stemples med 1  

 promille af det beløb der overdrages, jf. § 72, stk. 3, 1. pkt.
Højere stempelsatser ved sikkerhed for det overdragne beløb Er det overdragne beløb (fordringen) sikret ved underpant i fast ejendom  

 stemples der med 1,5 pct.
Er det overdragne beløb sikret ved underpant i  

 skibe stemples med 2 promille (over 5 bruttoregistertons) og 1,5 pct. for  

 skibe derunder.
Er det overdragne beløb sikret ved høstpantebrev eller sikret  

 ved andet pant eller kaution, eller indestår overdrageren for beløbets  

 betaling, er stemplet 3 promille.
Undtaget er dog sikkerhedsstillelse  

 omfattet af § 57, stk. 2, 3. pkt.
Ovenstående højere stempelsatser, følger af  

 § 72, stk. 3, pkt. 2-7, og er ensbetydende med en overensstemmelse mellem det  

 generelle pantebrevsstempel efter § 57 og stemplet ved overdragelse af retten  

 til pengeydelser sikret ved pant.
R.3.3.1 Overdragelse til eje eller sikkerhed Overdrages en fordring til en ny kreditor ved transport stemples denne  

 overdragelse med 1 promille.
 Det er uden betydning, om overdragelsen sker til eje eller sikkerhed.  

 Begge overdragelser stemples med 1 promille, jf. § 72, stk. 7.
 Eksempel (på sikkerhedsstillelse):
Hvis f.eks. en automobilforhandler ved dokument bemyndiger en bank til at  

 forsyne indleverede købekontrakter med transport, når en sådan transport er  

 nødvendig i forbindelse med diskontering af de veksler, som hører til  

 købekontrakterne, skal dokumentet stemples som et dokument om overdragelse  

 til sikkerhed af købekontrakter.
Stemplet beregnes med 1 promille af den  

 skønnede højeste sum på de købekontrakter, som på noget tidspunkt vil være  

 overdraget til sikkerhed for vekslerne.
Skønnet udøves efter § 16.  

 Transportpåtegningerne på de enkelte købekontrakter er herefter stempelfri  

 efter § 10, stk. 2.
R.3.3.2 Pantsætning Er der derimod tale om en pantsætning (overdragelse til pant) følger  

 stemplet af de almindelige regler om pantedokumenter (§ 57), herunder en  

 eventuel anvendelse af stempelmodregningsadgangen (efter § 57, stk. 5).  

 Stemplingen følger ikke af reglerne i § 72. Det er en forudsætning for at  

 anvende modregningsreglen (§ 57, stk. 5), at den ret til en pengeydelse der  

 pantsættes, er baseret på et dokument.
R.3.4 Undtagelser til stempelpligten Transportstemplet efter § 72, stk. 1 finder anvendelse selv om det  

 oprindelige dokument, der er genstand for transport, er stempelfrit.
Undtaget  

 fra transportstemplet er alene de dokumenter, der udtrykkeligt er nævnt i  

 loven.
Veksler (§ 63, stk. 2) Overdragelse af veksler er stempelfri, jf. § 63, stk. 2.
Ihænderhaverdokumenter (§ 59, stk. 2) Ihænderhaverdokumenter uden angivelse af fordringshaverens navn, jf. pkt.  

 R.1.8, er stempelfri når de overdrages, jf. § 59, stk. 2.
Overdragelse til debitor (§ 72, stk. 6, nr. 1) Overdragelse af en fordring til debitor kan ske stempelfrit.
Det er i den  

 sammenhæng uden betydning om der til fordringen knytter sig et gældsbrev  

 eller et pantebrev.
Det følger af § 72, stk. 6, nr. 1.
Subrogation (§ 72, stk. 6, nr. 4) Stempelfri er dokumenter om overdragelse til kautionist, der har indfriet  

 gælden, jf. § 72, stk. 6, nr. 4. Der er tale om tilfælde, hvor kautionisten  

 har indfriet gælden for debitor og dermed indtræder i (subrogerer) den  

 oprindelige kreditors rettigheder.
Subrogationen omfatter tillige de pante-  

 og sikkerhedsstillelser, der oprindeligt er stillet af debitor, og som tjener  

 til fyldestgørelse af hovedfordringen.
Også disse pante- og  

 sikkerhedsstillelser er omfattet af stempelfriheden.
Overdragelse til inkasso (§ 72, stk. 6, nr. 5) Overdragelse af et dokument til inkasso er stempelfrit.
Der er ikke tale  

 om en overdragelse i sædvanlig forstand men snarere etablering af et  

 fuldmagtsforhold.
Stempelfriheden følger af § 72, stk. 6, nr. 5.
R.4 Overtagelse af forpligtelser (§ 73) R.4.1 Debitorskifte/kautionistskifte (§ 73, stk. 1) Dokumenter om overtagelse af forpligtelser, hvor en person med den  

 berettigedes samtykke indtræder som forpligtet i et retsforhold i stedet for  

 den tidligere forpligtede, skal stemples efter reglerne for stiftelse af nyt  

 retsforhold vedrørende den forpligtelse, der overtages.
Det følger af § 73,  

 stk. 1.
Reglen finder anvendelse, når en ny debitor med den berettigedes samtykke  

 indtræder som den forpligtede i retsforholdet i stedet for den tidligere  

 forpligtede/debitor.
Endvidere finder reglen anvendelse vedrørende et  

 dokument, hvor en kautionist, med den berettigedes samtykke, indtræder som ny  

 kautionist i stedet for den tidligere kautionist.
Endvidere finder reglen  

 anvendelse i det tilfælde, hvor en kautionist afløser debitor som forpligtet  

 i henhold til det gældsforhold der er kautioneret for.
Der skal i de  

 ovennævnte tilfælde betales stempel efter § 73, stk. 1.
 Eksempel:
Som eksempel på stempelpligten efter § 73, stk. 1 kan nævnes et dokument,  

 hvor der i henhold til et gældsbrev (med den berettigedes samtykke) indtræder  

 en ny debitor.
Dokumentet skal stemples efter den forpligtelse, der er  

 tilstede på overtagelsestidspunktet.
 Eksempel:
Endvidere kan nævnes et dokument, hvorved en garantiforpligtelse med et  

 hidtil garanterende pengeinstituts samtykke overføres til et nyt  

 pengeinstitut.
Overførslen af en garantiforpligtelse fra én bank til  

 en anden skal stemples efter reglen i stk. 1 som afgivelse af en ny  

 garantierklæring, selv om garantiforpligtelsen ikke er blevet aktuel (jf.  

 M.f.Skd. 1979, nr. 130).
 En garantierklæring, der har karakter af kaution (eksempelvis en  

 bankgaranti) er stempelpligtig efter § 57, stk. 1, 2. pkt., og overførslen af  

 denne er selvstændig stempelpligtig efter § 73, stk. 1.
R.4.2 Meddebitor/ medkautionist i solidarisk skyldforhold (§ 73, stk. 2) Når en person med kreditors samtykke indtræder som solidarisk meddebitor i  

 et solidarisk skyldforhold, skal dokumentet herom stemples af den del af  

 skylden, der falder på den indtrædende.
Det følger af § 73, stk. 2, 1. pkt.
Reglen finder anvendelse på dokumenter, hvor der indtræder en ny  

 meddebitor, enten ved siden af den eller de tidligere skyldnere eller, i  

 stedet for en skyldner, der samtidig udtræder.
Reglen finder endvidere  

 anvendelse, når der er tale om indtræden af en medkautionist ved siden af  

 én eller flere tidligere kautionister eller, i stedet for en  

 kautionist, der samtidig udtræder.
Der skal betales stempel af den konkrete gældsandel/kautionsforpligtelse  

 den indtrædende debitor/kautionist overtager på indtrædelsestidspunktet i  

 henhold til skyldnernes/kautionisternes indbyrdes aftale.
Hvis der skal  

 stemples af et lavere beløb end den samlede forpligtelse, skal dette beløb  

 fremgå af dokumentet.
Der henvises i øvrigt til afsnit K.7.2.2.6.
Udtræden af skyldner/kautionist fra ovennævnte skyldforhold kan ske  

 stempelfrit, forudsat at en ny skyldner ikke indtræder i stedet for.
Det  

 følger af § 73, stk. 2, 3. pkt.
Der henvises i øvrigt til afsnit K.7.2.2.6.2.
 En generel beskrivelse af reglerne i § 73 vedrørende stempling i  

 forbindelse med debitorskifte, herunder begrundelsen for stempelpligten,  

 fremgår af afsnit K.7.2 vedrørende fast ejendom.
R.5 Kontrakaution mv. (§ 62, stk. 1, nr. 1) Stempelfri er dokumenter, hvor der over for en kautionist stilles kaution  

 eller pant for, at kautionisten skal holdes skadesløs.
Det følger af § 62,  

 stk. 1, nr. 1. Det fremgår af bestemmelsen, at stempelfriheden gælder for  

 dokumenter om sikkerhedsstillelse ved pant eller kaution mod tab ved  

 kautionsforpligtelse.
Stempelfrihed ved kontrakaution Dokumenterne mellem låntager og långiver og mellem kautionist og långiver  

 er stempelpligtige efter de almindelige regler.
Et kontrakautionsdokument er  

 stempelfrit efter § 62, stk. 1, nr. 1. Kontrakaution foreligger, når låntager  

 eller tredjemand stiller sikkerhed overfor kautionisten for dennes eventuelle  

 tab, såfremt kautionsforpligtelsen bliver aktuel.
 Eksempel:
 I en sag om stempelpligt for dokumenter oprettet af danske  

 pengeinstitutters Cayman Islandsfilialer mv. (Skat 1989.12.965), blev der  

 spurgt om danske pengeinstitutters Cayman Islandsfilialer kunne anses for  

 hjemmehørende i udlandet i relation til § 3.
 Skatteministeriet redegjorde i svaret for, at filialer, som danske  

 pengeinstitutter etablerer i udlandet, kun kan anses for selvstændige parter  

 i stempellovens forstand og dermed hjemmehørende i udlandet, såfremt de  

 opfylder følgende betingelser; at der er tale om en filial, som driver  

 virksomhed i udlandet fra et fast driftssted der, at der på driftsstedet er  

 ansat personer, som kan disponere på virksomhedens vegne, og at de  

 dokumenter, som stempelspørgsmålet vedrører, udfærdiges som led i filialens  

 virksomhed på det faste driftssted.
 Filialer, der ikke opfylder disse betingelser, anses derfor som  

 hjemmehørende her i landet.
 Det følger af meddelelsen, at en dansk kundes sikkerhed, over for sit  

 danske pengeinstitut, mod pengeinstituttets tab, ved dets  

 kautionsforpligtelse for kundens skyld til den udenlandske filial, kun er  

 stempelfri efter § 62, stk. 1, nr. 1, såfremt den udenlandske filial opfylder  

 de nævnte betingelser for at anses som selvstændig part.
Sikkerhedsstillelse mod tab ved kautionsforpligtelse Det er en betingelse for stempelfriheden, at det af det pågældende  

 kontrakautionsdokument utvetydigt fremgår, at der udelukkende er tale om  

 sikkerhedsstillelse for en anden parts tab ved kautionsforpligtelse.
For at  

 der foreligger et stempelfrit dokument efter § 62, stk. 1, nr. 1, hvor en  

 sikkerhedsstillelse f.eks. foreligger i form af et skadesløsbrev, skal  

 skadesløsbrevets ordlyd begrænse sikkerheden til kun at omfatte tab ved  

 kautionsforpligtelse.
Stempelfriheden er ikke betinget af, at der ved det pågældende dokument  

 kun bliver stillet sikkerhed for et konkret kautionsforhold.
Stiller  

 kontrakautionsdokumentet sikkerhed for en flerhed af kautionsforhold,  

 udelukker det ikke stempelfrihed.
 Eksempel:
Som eksempel på stempelfri skadesløsbreve, kan nævnes et tilfælde (Skat  

 1990.5.394), hvor er selskab udstedte 6 skadesløsbreve med pant i fast  

 ejendom til et pengeinstitut.
Skadesløsbrevene gav pengeinstituttet panteret  

 til sikkerhed for skadesløs betaling.
Pantet omfattede alt hvad debitor til  

 enhver tid måtte være skyldig til pengeinstituttet i henhold til en  

 garantiforpligtelse, som pengeinstituttet havde påtaget sig.  

 Garantiforpligtelsen var begæret af debitor.
Kontrakaution og alskyldserklæring Et kontrakautionsdokument er hverken helt eller delvist stempelfrit efter  

 § 62, stk. 1, nr. 1, når der både kautioneres for en anden parts tab ved  

 kautionsforpligtelse, og hvor kontrakautionsdokumentet også dækker andre tab  

 for den anden part (f.eks. i form af en alskyldserklæring). Dokumentet  

 stemples efter § 57, stk. 1, 2. pkt.
