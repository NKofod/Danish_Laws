 1. Det skal herved meddeles, at administrationen af  

 den kollektive rejseforsikring for rejser til, i og fra Grønland i  

 forbindelse med Grønlandsdepartementets nedlæggelse er overgået til  

 Finansministeriet, Administrations- og Personaledepartementet, pr. 1. januar  

 1989.
 Spørgsmål vedrørende forsikringsordningen skal derfor fremtidigt rettes  

 til Administrations- og Personaledepartementet.
Det bemærkes, at den kollektive statslige forsikringsordning for  

 tjenesterejser i udlandet, jf.
Finansministeriets cirkulære af 31.mar.1989  

 (LP.nr. 32/89) ikke omfatter rejser til, i og fra Grønland, jf. cirkulærets  

 pkt. 2. Sådanne rejser er i stedet omfattet af den grønlandske  

 rejseforsikring.
 2. Den grønlandske rejseforsikring er beskrevet i:
- Ministeriet for Grønlands cirkulære af 14. august 1985 til samtlige  

 styrelser og institutioner i København og Grønland, hvis personale er  

 omfattet af Ministeriet for Grønlands rejseforsikring (NAL.
C-I, 4-8-14), - Statsministeriet, Grønlandsdepartementets, regulativ af 6. januar 1988  

 om rejseforsikring under tjenesterejser og udstationering i Grønland (NAL.  

 C-I, 4-8-17) samt - Statsministeriet, Grønlandsdepartementets, cirkulære af 6. januar 1988  

 til samtlige styrelser og institutioner i København og Grønland, hvis  

 personale er omfattet af Statsministeriet, Grønlandsdepartementets,  

 rejseforsikring (NAL.
C-I, 4-8-16).
 De nævnte cirkulærer mv. vil kunne rekvireres i Administrations- og  

 Personaledepartementet.
 3. Rejseforsikringen er indgået med  

 forsikringsselskabet Baltica.
 Forsikringen omfatter rejseulykkesforsikring og bagageforsikring.
 I de under punkt 2. nævnte regulativer og cirkulærer er der givet nærmere  

 oplysning om:
- hvilke rejser forsikringen dækker - hvilke persongrupper forsikringen omfatter - hvilke tranportmidler forsikringen omfatter - forsikringsdækning og -summer - præmier.
4. Den grønlandske forsikringsordning fungerer sådan,  

 at der ikke skal tegnes forsikring i forbindelse med hver enkelt  

 tjenesterejse.
I stedet registreres de foretagne rejser i  

 institutionen/styrelsen, og indberetning om antal rejser sker periodevis til  

 brug for forsikringsselskabets præmiefastsættelse.
 Under punkt 5 i det ovenfor under punkt 2. nævnte cirkulære af 14. august  

 1985 er givet vejledning vedrørende registrering og indberetning af rejser.  

 Denne vejledning erstattes af følgende:
 Der er hidtil foretaget kvartalsvis indberetning til  

 Grønlandsdepartementet af antallet af foretagne rejser på  

 registreringsblanket MfG 95 025-12 (gul).
Fremtidigt skal disse oplysninger kun fremsendes en gang årligt.
Man skal  

 derfor bede om, at den blanket, der er optrykt som bilag til nærværende  

 cirkulære, indsendes af pågældende ministerium til Finansministeriet,  

 Administrations- og Personaledepartementet, 7.kt., senest 1. marts i det  

 efter rejseåret følgende år.
 Registreringsblanket MfG 95 025-12 skal herefter ikke længere benyttes.
 Hvert ministerium indsamler oplysninger fra institutioner/styrelser under  

 ministeriets område og indsender dem samlet til Administrations- og  

 Personaledepartementet.
 Ved indberetningen af rejserne skal der kun ske opdeling i 2 typer rejser:
a.
Rejser fra Danmark til Grønland eller omvendt b.
Rejser i Grønland.
Der skal ikke foretages særskilt optælling og indberetning af antallet af  

 rundrejser - herunder inspektionsrejser - som foretages med udgangspunkt i  

 Danmark eller Grønland.
Disse rejser registreres og indberettes som hidtil  

 enten som a.
Rejser fra Danmark til Grønland eller omvendt, eller som b.  

 Rejser i Grønland, afhængig af om rundrejsens udgangspunkt er Danmark eller  

 Grønland.
 Der skal ikke gives oplysning om antal forsørgere/ikke-forsørgere.
 5. Anmeldelse af skader skal ske til:
Baltica Udlands-Service Bredgade 40 1260 Kbh.
K Tlf. 33 15 16 77 Døgnbetjening: 33 12 88 28 Telefax: 33 93 35 34 Telex: 16375(kompas dk) 6. Rejser til Grønland kan bestilles gennem det  

 sædvanligt benyttede rejsebureau, herunder Grønlands Rejsebureau A/S.
 7. Første indberetning bedes foretaget pr. 1. marts  

 1990, dvs. for rejser foretaget i året 1989.
 De institutioner mv., der allerede har indsendt de gule  

 registreringsblanketter med rejseoplysninger for dele af 1989 bedes medtage  

 disse oplysninger ved den samlede indberetning for 1989.
Finansministeriet Administrations- og Personaledepartementet Den 15. november 1989 Med venlig hilsen Mari-Jane Skovgaard Bilag 1 Til Den Finansministeriet Administrations- og Personaledepartementet 7. kontor H.C.Andersens Boulevard 43 1553 København V Indberetning af foretagne rejser til, i og fra Grønland, jf. pkt. 4 i  

 Finansministeriets cirkulære af 15.nov.1989 (APD nr. 104/89).
