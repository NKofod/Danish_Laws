Part  

  Klageberettiget Arbejdsmiljøklagenævnet har på møde den 27. marts 2007  

 taget stilling til, om der er klaget rettidigt over Arbejdstilsynets  

 afgørelse  

 af 5. oktober 2006.
Nævnet traf følgende A F G Ø R E L S E Arbejdsmiljøklagenævnet finder, at der er klaget  

 rettidigt.
 Arbejdsmiljøklagenævnet vil derfor behandle klagen over  

 Arbejdstilsynets afgørelse.
 Klagen har ikke opsættende virkning, jf.  

 arbejdsmiljølovens § 81, stk. 3.
 Nævnet har i dag bedt Arbejdstilsynet om en udtalelse i  

 sagen.
B E G R  

 U N D E L S E Det fremgår af arbejdsmiljølovens § 81, stk. 1,  

 at klager over Arbejdstilsynets afgørelser efter loven kan påklages til  

 Arbejdsmiljøklagenævnet inden 4 uger efter, at afgørelsen er meddelt den  

 pågældende.
Arbejdsmiljøklagenævnet har lagt til grund, at   

 	  

 Arbejdstilsynets  

 afgørelse af 5. oktober 2006 er sendt til både Rigspolitiet og Politiet i YY.  

 Sidstnævnte hørte under ZZ Politi, som nu pr. 1. januar 2007 hedder Fyns  

 Politi,   

 	  

 ZZ Politi i brev af  

 10. oktober 2006 meddelte Arbejdstilsynet, at politikredsen i lang tid har  

 levet op til de krav som Arbejdstilsynets har stillet i sit påbud, og at det  

 kunne forventes at Arbejdstilsynets strakspåbud ville blive påklaget af  

 Rigspolitiet, og   

 	  

 Arbejdstilsynet ikke  

 har reageret på ZZ Politis brev af 10. oktober 2006.
 Nævnet har lagt vægt på, at ZZ Politi i sit brev af 10.  

 oktober 2006 har tilkendegivet, at man ikke er enig i Arbejdstilsynets  

 strakspåbud, og at det kunne forventes, at Rigspolitiet ville klage til  

 Arbejdsmiljøklagenævnet.
 Nævnet har endvidere lagt vægt på, at ZZ Politi (nu  

 Fyns Politi) har en væsentlig, individuel interesse i sagens udfald, idet  

 Politiet YY hørte under ZZ Politikreds, nu Fyns Politi, og at ZZ Politi som  

 en  

 afdeling (P-enhed) under Rigspolitiet i øvrigt må anses for at have klaget på  

 vegne af Rigspolitiet.
Nævnet finder på den baggrund, at ZZ Politis brev af  

 10. oktober 2006 må betragtes som en klage.
Der er derfor klaget rettidigt.
 Som nævnt ovenfor har klagen ikke opsættende virkning,  

 jf. arbejdsmiljølovens § 81, stk. 3.
R E G L E R Arbejdsmiljøklagenævnet henviser til   

 	  

 § 81,  

 stk. 3 i lov om arbejdsmiljø, jf. lovbekendtgørelse nr. 268 af 18. marts  

 2005, På klagenævnets vegne xxx Kopi til xxx De kan læse om afgørelsens faktiske og retlige grundlag  

 på de følgende sider.
1. Sagsforløb Det fremgår af sagen, at  

 Arbejdstilsynet den 28. september 2006 besøgte Politiet YY beliggende   .
Arbejdstilsynet gav den 5. oktober Politiet YY et  

 strakspåbud om psykisk arbejdsmiljø og alenearbejde.
Afgørelsen blev sendt  

 til  

 både Rigspolitiet og Politiet, YY.
ZZ Politi har efterfølgende i brev af 10. oktober 2006  

 meddelt Arbejdstilsynet, at politikredsen i lang tid havde levet op til de  

 krav  

 som Arbejdstilsynets havde stillet.
ZZ Politi meddelte samtidigt, at det  

 kunne  

 forventes at Arbejdstilsynets strakspåbud ville blive påklaget af  

 Rigspolitiet.
 Rigspolitiet har i brev af 29. december 2006 klaget  

 over Arbejdstilsynets strakspåbud af 5. oktober 2006.
2.  

 Arbejdstilsynets afgørelse Arbejdstilsynet traf den 5.  

 oktober 2006 følgende afgørelse:
 Psykisk  

 arbejdsmiljø og alenearbejde, herunder særlig risiko for udsættelse for  

 traumatiske hændelser (Arbejdsmiljøproblem  

 nr.:) Arbejdstilsynet har besøgt Politiet YY den 28.  

 september 2006. Ved besøget talte Arbejdstilsynet med politiassistent..,  

 landbetjent  , politiinspektør  , vicepolitiinspektør  , assistent  ,  

 sikkerhedsrepræsentant  

   og fællestillidsmand  . Fra Arbejdstilsynet deltog  . .
På Y bor der ca. 7000 borgere.
I sommermånederne er der  

 væsentligt flere pga. de mange feriegæster.
 Betjentene på Y er en del af ZZ politikreds, hvor den  

 daglige ledelse er placeret på Politigården i ZZ.
For at komme fra fastlandet til Y, er der 3  

 færgeforbindelser fra   ... Fra  . er der 3 daglige afgange.
Sejltiden tager  

 60  

 minutter.
Beskrivelse Politiarbejdet på Y er  

 organiseret således, at der er 2 betjente, der deler vagterne imellem sig.  

 Dagtjenesten er fra kl. 6:0016:00 Dagtjeneste og vagtfunktion betyder  

 at  

 betjenten efter dagvagten kl. 16.00 står til rådighed som vagt frem til kl.  

 06.00 den følgende dag.
I vagten kan betjenten blive kontaktet af den  

 vagthavende fra Politigården i ZZ, hvis der indtræffer hændelser, der fordrer  

 politimæssig bistand.
Fx færdselsuheld, slagsmål, dødsfald eller lignende.
 I politiloven fremgår det at politiets opgaver er:
   

 	  

 At forebygge  

 strafbare forhold, forstyrrelse af den offentlige fred og orden samt fare for  

 enkeltpersoners og den offentlige sikkerhed.
   

 	  

 At afværge fare for  

 forstyrrelse af den offentlige fred og orden samt fare for enkeltpersoners og  

 den offentlige sikkerhed.
   

 	  

 At bringe strafbare  

 virksomheder til ophør samt efterforske og forfølge strafbare forhold.
   

 	  

 At yde borgerne  

 bistand i andre faresituationer.
   

 	  

 At udføre kontrol og  

 tilsynsopgaver efter gældende ret.
   

 	  

 At yde andre  

 myndigheder bistand efter gældende ret.
   

 	  

 At udføre andre  

 opgaver, der følger gældende ret eller i øvrigt har en naturlig tilknytning  

 til  

 politiets virksomhed.
Indtil august 2006 var der 3 betjente på Y.  

 Vicepolitiinspektør  oplyser, at den ændrede bemanding er sket som følge af,  

 at  

 en medarbejder har søgt om at gøre tjeneste i ZZ.
I den forbindelse er der  

 sket  

 en omfordeling af ressourcerne, idet der mangler medarbejdere i ZZ.
Ifølge  

 vicepolitiinspektør  har man derfor vurderet, at med det forholdsmæssigt lave  

 antal politisager der er på Y, i forhold til politikredsens øvrige områder,  

 vil  

 det være forsvarligt, at opgaverne i det daglige kan varetages af to  

 landbetjente.  

 1 ferieperioder vil der komme en afløser.
Dette har medført at arbejdet nu er  

 tilrettelagt som alenearbejde, idet den ene betjent typisk vil have fri når  

 den  

 anden er på arbejde eller har vagt.
Ved behov for assistance skal hjælpen  

 rekvireres fra ZZ.
I de sidste 2 år er der registreret 143 sager på Y.
De  

 spænder fra underretningssager, dødsfald, alvorlige trafikuheld/trafikdrab,  

 indbrud, cykeltyveri, trafikforseelser samt en § 119 sag (vold mod  

 tjenestemand i funktion) mm.
Enkelte hændelser er fx registreret to gange  

 hvis  

 fx en dødfunden person skal til ligsyn.
Det eksakte antal opgaver fordelt på  

 forskellige kategorier kan ikke nærmere oplyses, ligesom opgavens karakter  

 ikke  

 fremgår af hændelsen.
Her vil man ifølge politiinspektør  . skulle gennemgå  

 døgnrapporterne for at få sådanne informationer.
Af Fyns amts statistik for dræbte og tilskadekomne i  

 perioden 20002005 i de nye fynske kommuner fremgår det, at antallet af  

 dræbte  

 og tilskadekomne i Y kommune i 2003 var 10 personer, i 2004 var der 3  

 personer  

 og i 2005 var der 5 personer.
Statistikken kan findes på  

 www.fyns-amt.dk/vm183543. Det blev oplyst ved besøget, at der især er én  

 medarbejder der arbejdsmæssigt har været involveret i 3 af de alvorlige  

 trafikulykker.
Betjentene på Y er ansat som landbetjente, der  

 varetager opgaver i lokalområdet.
På grund af de særlige geografiske forhold  

 benyttes landbetjentene i stor udstrækning til alle kategorier af opgaver der  

 indtræffer på øen.
Det bekræftes af    ., at landbetjentene på fastlandet  

 normalt ikke benyttes i samme udstrækning, som det sker på Y.
Det blev oplyst af   , at den vagthavende i ZZ i tæt  

 samarbejde med landbetjenten altid drøfter sagen før landbetjenten tager ud  

 til  

 en opgave fx om natten, et færdselsuheld eller slagsmål.
Vurderingen  

 foretages  

 ud fra den vagthavendes og landbetjentens egne kompetencer og erfaringer,  

 idet  

 der ikke foreligger retningslinier for hvilke opgaver landbetjentene kan  

 varetage alene, eller om opgaven skal varetages af to betjente.
Skønnes det i  

 den konkrete situation, at en landbetjent ikke på forsvarlig vis kan  

 gennemføre  

 opgaven alene i.h.t. egen sikkerhed, kommer der assistance fra Politiet i ZZ.  

 Der rekvireres fx en flyvemaskine.
Hvis flyvemaskinen er ledig og i nærheden,  

 kan hjælpen komme til øen på ca. 30 minutter.
Alternative muligheder er  

 Hjemmeværnet, der kan stille med en båd.
Båden kan være fremme på ca. 2  

 timer.
I de situationer hvor opgaven ikke kan løses af en  

 landbetjent aftales det at betjenten skal forsøge at fastholde situationen  

 indtil den nødvendige assistance er ankommet.
Fx beskrives en situation hvor  

 landbetjenten kaldes ud til en fest til en gruppe unge mennesker.
Her  

 afventer  

 betjenten at situationen skal stabiliseres fx at gruppens aggressionsniveau  

 falder eller at der kan skabes overblik over situationen, før betjenten  

 foretager en direkte handling på hændelsen.
En landbetjent oplyser, at det  

 kan  

 være svært at opretholde en situation, der er ved at optrappe eller allerede  

 er  

 eskaleret, men det er en politimæssig udfordring.
I weekenden i uge 38 var der behov for assistance til  

 øen to gange.
Første gang var flyveren udlejet og det var, derfor ikke muligt  

 at nå frem før 2 timer efter, at der var anmodet om assistance.
Den hændelse der blev bedt om bistand til, var et  

 opkald fra Kunsthøjskolen hvor en mand var blevet voldsom overfor  

 inspektøren,  

 og hvor flere medarbejdere på Kunsthøjskolen forsøgte at pacificere manden.  

 Personalet fra Kunsthøjskolen bad derfor om hjælp fra Politiet.
Da der kun  

 var  

 en betjent på Y var det nødvendigt at rekvirere hjælp fra Politiet i ZZ.  

 Senere  

 på natten stjæler to mænd en bil i  .. Under kørslen vælter bilen i grøften.  

 Der er ingen tilskadekomne.
Biltyvene får efterfølgende et lift med en lokal  

 bil, hvor de køres på værtshus.
Den vagthavende landbetjent tager ud til den  

 forulykkede bil og sikrer at bilen ikke er til gene for øvrig færdsel.
Da  

 gerningsmændene  

 er identificeret, og da de har fortsat med at drikke, afventer Politiet i ZZ  

 at  

 efterforske sagen til den efterfølgende dag.
Når betjentene arbejder alene, er det vanskeligt at  

 udføre opgaver der normalt befordrer at der er to til stede fx hjemkørsel af  

 berusede personer.
Landbetjentene oplyser, at de ofte kører berusede personer  

 hjem.
I sidste uge blev fx en ung mand på 17 år kørt hjem til familien, idet  

 den unge mand var meget beruset og lå på vejen.
Der foretages ikke særlige registreringer af  

 hjemkørsler af berusede personer og det eksakte antal kan ikke oplyses, men  

 begge betjente anfører, at de sammenlagt ca. 10 gange om året fragter en  

 beruset borger hjem.
De oplyser, at de kører alene med borgeren.
En oplyser,  

 at  

 han altid giver borgeren håndjern på under transporten.
Der er også et  

 eksempel  

 på, at redningstjenesten er blevet benyttet.
Detentionen er ikke blevet benyttet indenfor de sidste  

 to år.
Det blev oplyst, at der jf. § 11 i politiloven skal sikres at  

 politiet tage sig af en person, der er ude af stand til at tage vare på sig  

 selv pga. indtagelse af alkohol, andre berusende eller bedøvende midler, og  

 som  

 træffes under forhold, der indebærer fare for den pågældende selv eller andre  

 eller den offentlige orden eller sikkerhed.
Detentionen anvendes derfor kun,  

 hvis det ikke er muligt med en mindre indgriben at kunne afværge den konkrete  

 fare.
Landbetjentene oplyser, at de tidligere har benyttede  

 muligheden for at hente hjælp og støtte hos hinanden.
De oplever, at det er  

 betryggende, at der er kollegahjælp i nærheden.
Denne mulighed oplever de nu,  

 er blevet vanskelig at benytte.
Landbetjentene oplyser, at de vil finde en  

 organisering af arbejdet tilfredsstillende hvis der som tidligere er 3  

 betjente  

 tilknyttet Y.
Arbejdet skulle efter deres mening organiseres på den måde, at  

 der er en betjent på vagt, en betjent der kan tilkaldes/står til rådighed og  

 en  

 betjent der har fri.
Det blev oplyst af en medarbejder, at når man kender de  

 pårørende til en afdød person øges den psykiske belastning i forbindelse med  

 politiarbejdet.
Det faktum, at man kender familien og samtidig har den viden,  

 at nu skal familien have underretning, kan give anledning til mange tanker,  

 når  

 man selv lever i det lille øsamfund.
Vurdering Det er Arbejdstilsynets  

 vurdering ud fra en helhedsvurdering, at politiarbejdet på Y på både kort og  

 langt sigt indebærer en risiko for medarbejdernes sikkerhed og sundhed.
 Ud fra opgavernes karakter og arbejdets  

 tilrettelæggelse er der risiko for, at de konstaterede arbejdsmiljøproblemer  

 kan medføre såvel fysiske som psykiske arbejdsskader på både kort og langt  

 sigt, herunder akut stress, post-traumatisk stress-syndrom og udbrændthed.
 Arbejdstilsynet har ved vurderingen særligt lagt vægt  

 på:
   

 	  

 At de ansatte  

 arbejder alene.
   

 	  

 At de ansatte  

 risikerer at blive udsat for vold og/eller trusler om vold i forbindelse med  

 varetagelsen af de politimæssige opgaver.
   

 	  

 At der er risiko for  

 udsættelse for traumatiske hændelser i forbindelse med trafikuheld,  

 underretningssager m.m., hvor betjenten alene skal kunne håndtere personer  

 med  

 svær tilskadekomst, kaos og død.
   

 	  

 At medarbejderne  

 kører alene med berusede personer, som modsætter sig dette og/eller har en  

 uhensigtsmæssig adfærd.
   

 	  

 At det ikke med den  

 nuværende mulighed kan sikres, at der hurtigt kan skaffes assistance til  

 betjenten på Y, når der kan gå op til 2 timer før hjælpen kan være fremme.
   

 	  

 At der i det daglige  

 arbejde mangler den fornødne faglige kollegiale og ledelsesmæssige støtte til  

 at kunne forvalte de særlige voldsomme hændelser og opgaver, der er en del af  

 de politimæssige opgaver på Y.
   

 	  

 At der ikke er en  

 politik for, hvilke opgaver betjenten kan varetage alene eller omvendt,  

 hvilke  

 opgaver der ikke anses for acceptable at en betjent skal varetage, i forhold  

 til egen sikkerhed og sundhed.
Arbejdstilsynet er klar over, at det ikke vil være  

 muligt i alle situationer at forudsige hvordan en given situation vil udvikle  

 sig, derfor er det centrale i forebyggelsen, at der findes en handlemulighed  

 således at betjenten hurtigt kan få hjælp og støtte fra kolleger.
Alternativt  

 vurderes det, at politiarbejdet skal udføres af to betjente.
Påbud Politiarbejdet på Y skal  

 planlægges, tilrettelægges og udføres således, at det er sikkerheds- og  

 sundhedsmæssigt fuld forsvarligt på både kort og lang sigt mod risiko ved  

 alenearbejde.
Politiet, herunder ledelse/vagthavende der formidler opgaver  

 til  

 landbetjentene skal sikre, at der træffes effektive foranstaltninger, som  

 både  

 på kort og langt sigt kan sikre medarbejderne mod alenearbejde i de  

 situationer, hvor der er en særlig risiko for at medarbejderen involveres i  

 opgaver, der rummer en særlig fare for udsættelse for vold, trusler,  

 voldsomme  

 og traumatiske hændelser.
 Påbudet skal efterkommes  

  

 straks.
Hvis påbudet ikke efterkommes inden fristen, vil der  

 normalt blive indgivet politianmeldelse eller fremsendt administrativt  

 bødeforelæg. 3. Klagen til  

 Arbejdsmiljøklagenævnet Klagen af 29. december 2006  

 fra Rigspolitiet:
  Klage over  

 strakspåbud om psykisk arbejdsmiljø og alenearbejde hos landpolitiet Y   

 arbejdsmiljøproblemnr.
 Arbejdstilsynet besøgte landpolitiet på Y den 28.  

 september 2006. I forbindelse med besøget gav Arbejdstilsynet et strakspåbud  

 om  

 psykisk arbejdsmiljø og alenearbejde.
 Rigspolitiet skal vedrørende den mere konkrete  

 tilrettelæggelse af arbejdet hos politiet på Y henvise til vedlagte udtalelse  

 af 19. oktober 2006 med tilhørende bilag fra ZZ Politi.
Rigspolitiet kan tilslutte sig politikredsens  

 oplysninger om arbejdstilrettelæggesen på Y.
Rigspolitiet er således enig i,  

 at  

 arbejdet hos Y Politi er tilrettelagt på en sådan måde, at de medarbejder der  

 udsættes for vold og voldsomme hændelser, planlægges på en sikkerhedsmæssig  

 og  

 sundhedsmæssig fuldt forsvarlig måde ud fra en samlet vurdering af de  

 arbejdsmiljømæssige  

 forhold.
Rigspolitiet finder foranlediget af den konkrete sag  

 anledning til at nævne, at ganske mange politimæssige opgaver bliver løst af  

 en  

 enkelt polititjenestemand.
Det gælder i betydeligt omfang ansatte i  

 færdselspolitiet, landpolitiet (som på Y) og i lokalpolitiet (tidligere  

 nærpolitiet).
I den forbindelse må det fremhæves, at politikredsene  

 ved planlægningen af mere spektakulære politiforretninger selvsagt også ud  

 fra  

 et arbejdsmiljøsynspunkt sikrer sig, at der er tilstrækkeligt personale til  

 rådighed til opgaveløsninger.
I en række tilfælde som anført foran vil  

 arbejdet  

 imidlertid blive løst af en enkelt polititjenestemand.
 Rigspolitiet finder også ud fra et arbejdsmiljømæssigt  

 synspunkt, at denne arbejdstilrettelæggelse opfylder lovgivningens krav om  

 sikker udførelse af arbejdet.
Rigspolitiet skal i tilslutning hertil fremhæve, at  

 politiets arbejdsvilkår har en central placering i uddannelsen af  

 polititjenestemænd.
I grunduddannelsen indgår konflikthåndtering i  

 psykologiuddannelsen med 166 timer.
Herudover undervises politiskoleelever i  

 at  

 håndtere vanskelige situationer ved rollespil mv., ligesom emnet indgår i  

 undervisningen i polititeori.
 Endelig er konflikthåndtering en fast bestanddel af  

 polititjenestemænds praktiske videreuddannelse.
Rigspolitiet skal også nævne, at der på samtlige  

 politistationer er uddannet personale, som skal tage vare på kolleger, som  

 har  

 været udsat for voldsomme hændelser.
Til bistand for løsningen af sådanne  

 situationer har Rigspolitiet etableret såvel en central som en decentral  

 psykologtjeneste bestående af særligt uddannede psykologer til at understøtte  

 ansatte, som har været udsat for voldsomme hændelser.
 Ved den endelige vurdering af politiets arbejdsmæssige  

 forhold, skal der også tages hensyn til, at en polititjenestemand efter  

 lovgivningen om politiets forhold i visse situationer er pålagt en  

 handleforpligtigelse, som kan indebære magtanvendelse i forhold til borgerne.
Rigspolitiet finder således, at politiarbejdet også for  

 så vidt angår enearbejde er løst på en arbejdsmiljømæssig forsvarlig måde.  

 Rigspolitiet finder derfor, at det konkret nedlagte påbud vedrørende  

 landpolitiet på Y bør ophæves. 4.  

 Arbejdstilsynets udtalelse Arbejdstilsynet har i brev af  

 22. januar 2007 udtalt følgende:
 Arbejdstilsynet har modtaget vedlagte klage af 29.  

 december 2006 fra Rigspolitiet, Polititorvet 14, 1567 København V over  

 Arbejdstilsynets afgørelse af 5. oktober 2006 om psykisk arbejdsmiljø og  

 alenearbejde, herunder særlig risiko for udsættelse for traumatiske  

 hændelser.
 Som det også fremgår af Arbejdstilsynets strakspåbud af  

 5. oktober 2006 kan Arbejdstilsynets afgørelse inden 4 uger indbringes for  

 Arbejdsmiljøklagenævnet efter Arbejdsmiljølovens § 81. Arbejdstilsynet  

 modtog Rigspolitiets klage den 5. januar 2007.
Arbejdstilsynets  

 vurdering Da Arbejdstilsynet ikke mener,  

 at der er særlige grunde, der taler for at behandle klagen, selvom den ikke  

 er  

 fremkommet rettidigt, skal Arbejdstilsynet indstille til  

 Arbejdsmiljøklagenævnet, at klagen ikke behandles. ..
5. Nyt efter  

 klagen Intet nyt.
6. Regler Lov om  

 arbejdsmiljø, jf. lovbekendtgørelse nr. 268 af 18. marts 2005 § 81.
 .
Stk. 3.  

  

 Rettidig klage har opsættende  

 virkning, indtil Arbejdsmiljøklagenævnets afgørelse foreligger, eller nævnet  

 bestemmer andet.
Klager over afgørelser om forhold efter § 77,  

 stk. 1, som skal bringes i orden straks, samt afgørelser efter  

 § 77,  

 stk. 2 og 3, har ikke opsættende virkning.
