1. I en prøveperiode fra 1. maj 1987 til 30. april  

 1989 har der i henhold til aftale mellem direktoratet for Statens Indkøb og  

 Forsikringsaktieselskabet Kompas været etableret en kollektiv statslig  

 forsikringsordning for tjenesterejser i udlandet, jf.
Finansministeriets  

 cirkulære af 23. marts 1987.
 Forsikringsaftalen er nu forlænget for en 3-årig periode  

 (forsikringsperioden), dvs. fra 1. maj 1989 til 30. april 1992.
Der er således tale om en videreførelse af den eksisterende  

 forsikringsordning, idet der dog er foretaget forskellige  

 ændringer/forbedringer i overensstemmelse med de erfaringer, man har gjort i  

 prøveperioden.
Forsikringsordningen beskrives nærmere i det følgende.
 Det kan oplyses, at Forsikringsaktieselskabet Kompas har ændret navn og nu  

 hedder Baltica Rejseforsikring, Aktieselskab.
 2. OMFANG.
Forsikringen dækker tjenesterejser til eller i udlandet, der påbegyndes  

 og/eller afsluttes enten i Danmark, herunder Grønland og Færøerne, eller i  

 udlandet.
Rejser i Grønland og på Færøerne og mellem Grønland eller Færøerne  

 og Danmark alene er ikke omfattet af forsikringen.
 Ved »tjenesterejser« forstås i relation til denne forsikring:  

 rejser, hvortil staten afholder udgifterne, mens det ikke er nødvendigt, at  

 de rejsende er ansat af staten.
 For forsikringsordningen gælder i øvrigt Balticas forsikringsbetingelser  

 nr. 7-82. Forsikringsbetingelserne udleveres til de rejsende, jf. neden for  

 under pkt. 5.
 3. DÆKNINGSSUMMER.
 Vedr. punkt. 4 og 5: Ved fortolkning af »forsørger« følges  

 reglerne i §§ 30 og 31 i lov nr. 79 af 8. marts 1978 om  

 arbejdsskadeforsikring med eventuelle senere ændringer.
6. Selvrisikoforsikring for Vedr. punkt 8 og 9 gælder, at der kun ydes erstatning i de tilfælde, hvor  

 en forsikret person ikke har en privat tegnet indboforsikring.
 4. PRÆMIER.
 Forsikringspræmien beregnes for det antal dage, som hele tjenesterejsen  

 varer (rejse samt ophold).
 Følgende præmier vil være gældende i hele forsikringsperioden, det vil  

 sige til 30. april 1992:
 Ved »Norden« forstås: Norge, Sverige, Finland og Island.
 Ved »den øvrige del af Europa« forstås: Det geografiske Europa  

 indtil Ural, de mellemøstlige og afrikanske lande med kyster til Middelhavet,  

 Jordan, De Canariske Øer, Madeira og Azorerne.
 5. REKVISITION AF FORSIKRINGSKORT.
 Institutioner, som kan forudse, at en eller flere af deres ansatte skal på  

 tjenesterejse i udlandet, kan ved brug af den som bilag optrykte rekvisition  

 bestille det fornødne antal forsikringskort hos Baltica Rejseforsikring,  

 Aktieselskab.
 Forsikringskort (INSURANCE CARDS) kan både være plastickort og kartonkort.
 Begge former for kort er personlige.
 Plastickortet tjener som dokumentation for den tegnede forsikring på alle  

 tjenesterejser, som den enkelte ansatte foretager i forsikringsperioden (på 3  

 år). Plastickortet er det, der sædvanligvis benyttes.
 Kartonkortet kan rekvireres til ansatte, der forventes kun at skulle  

 foretage en enkelt rejse.
 Der udstedes således ikke police eller forsikringsbevis ved hver enkelt  

 rejse, men den ansatte får udleveret forsikringskortet af sin institution ved  

 første rejses begyndelse.
Af kortet - der er til brug ved sygdoms- og hjemtransportforsikringen -  

 fremgår, at der er tale om en person, der er på tjenesterejse for den danske  

 stat, samt at pågældende er forsikret hos Baltica Rejseforsikring,  

 Aktieselskab.
Kortets forside er forsynet med diverse data, og på bagsiden  

 beskrives den administrative procedure i forbindelse med skadestilfælde.
Plastickortet leveres i en kuvert, som også indeholder  

 forsikringsbetingelser og skadeguide.
Denne kuvert skal udleveres til den  

 ansatte.
Institutionen registrerer udleveringen af kuverter (med nr.) til de  

 enkelte ansatte.
Ved udleveringen kvitterer den ansatte for modtagelsen samt  

 forsyner kortet med tydelig og læsbar underskrift.
 Der skal udstedes nye kort gældende fra 1. maj 1989 , da de eksisterende  

 kort kun er gyldige til udløbet af april 1989 (og herefter kan makuleres).
 For at forsikringskort kan være udleveret til de rejsende ved  

 forsikringsaftalens ikrafttræden, bedes bestilling - evt. af et antal kort  

 svarende til forventet forbrug i aftaleperioden - indsendes inden 7. april  

 1989 . Nye kort vil blive udsendt ca. 18. april 1989.
 I øvrigt kan forsikringskort mm. rekvireres løbende efter behov.
Det kan oplyses, at Baltica Rejseforsikring med brev af 17. marts 1989 har  

 fremsendt rekvisitionsblanketter til de institutioner, der tidligere har  

 rekvireret forsikringskort.
Institutioner, der på denne måde har rekvireret  

 nye forsikringskort, skal ikke på nuværende tidspunkt benytte den  

 rekvisition, der er optrykt som bilag til dette cirkulære.
 6. PRAKTISK FREMGANGSMÅDE VED FORSIKRINGSTEGNING.
 Der skal tegnes forsikring for hver enkelt rejse (se dog pkt. 8 om  

 specielle ordninger).
Dette sker sædvanligvis gennem et rejsebureau, der så opkræver  

 forsikringspræmien hos institutionen sammen med billetudgifter mv.
I  

 princippet kan alle rejsebureauer benyttes, men det kan være hensigtsmæssigt  

 at benytte et af de bureauer, der er berettiget til at anvende de statslige  

 hotelaftaler.
Institutionen kan dog også selv tegne forsikringen direkte hos Baltica  

 Rejseforsikring.
I så fald, benyttes specielle  girokort (grønne og  

 -til langtidsrejser - gule), der kan bestilles ved benyttelse af den som  

 bilag optrykte rekvisition.
 Der skal gives oplysning om rejseperioden og rejsemålet til rejsebureauet  

 eller på girokortet.
 Medrejsende ægtefælle og/eller børn kan - for den ansattes egen regning -  

 medforsikres ved oplysning til rejsebureau eller på girokortet til følgende  

 præmier:
 Der kan - for den ansattes egen regning - tegnes forsikring på supplerende  

 dage, det vil sige  private feriedage , ved oplysning til rejsebureau  

 eller på girokort til følgende præmier:
 Der kan endvidere for den ansattes egen regning tegnes højere  

 ulykkesforsikring (1 mill. ved død/2 mill. ved invaliditet) til en merpræmie  

 på kr. 5,00 pr. dag.
7. LANGTIDSREJSER For tjenesterejser, der varer ud over 3 måneder, kan der tegnes forsikring  

 til nedsat præmie, jf. pkt. 4.
 Rejsebureauet skal derfor ved forsikringstegningen gøre  

 forsikringsselskabet opmærksom på, at der tale om en tjenesterejse af en  

 varighed på 3 mdr. eller derover.
 Tegner institutionen selv forsikringen, skal der anvendes gult girokort.
 8. FORVALTNINGSMYNDIGHEDER MED STOR REJSEAKTIVITET.
 For enkelte store forvaltningsenheder med betragtelig rejseaktivitet vil  

 der kunne etableres en ordning med særlig afregning (a conto præmie og  

 periodevis afregning).
 Anmodning om at få etableret en sådan ordning rettes skriftligt til  

 Direktoratet for Statens Indkøb.
 9. UDENRIGSMINISTERIET.
Rejser, der foretages for Udenrigsministeriets regning, bestilles gennem  

 Udenrigsministeriet, som varetager forsikringstegningen.
Rekvirering og  

 udlevering af kort foretages dog også i disse tilfælde af den ansattes  

 insstitution.
 10. IKRAFTTRÆDELSESBESTEMMELSER MV.
 Forsikringsordningen træder i kraft 1. maj 1989. Aftaleperioden er fastsat  

 til 3 år, hvorefter forsikringen løber i 1-årige perioder med 3 mdr.s  

 opsigelsesvarsel.
 Nærværende cirkulære ophæver Finansministeriets cirkulære af 23. marts  

 1987 om etablering af kollektiv statslig forsikringsordning for  

 tjenesterejser i udlandet (LP.nr. 018/87).
 Der vil inden udløbet af forsikringsperioden pr. 30. april 1992 blive  

 udsendt meddelelse om, hvordan der herefter skal forholdes med hensyn til  

 forsikring på tjenesterejser i udlandet.
Finansministeriet Administrations- og Personaledepartementet P.M.V.
 E.B.
Mari-Jane Skovgaard Rekvisition til:
