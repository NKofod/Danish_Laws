 I medfør af § 8, § 9 og § 12 i lov om tilskud til afvikling af studiegæld  

 og om eftergivelse af studiegæld, jf. lovbekendtgørelse nr. 54 af 5. februar  

 1993, fastsættes:
 Ansøgning og ansøgningsfrist m.v.
§ 1.  Ansøgning om tilskud til tilbagebetaling af  

 statsgaranterede studielån i pengeinstitutter og til indfriede  

 statsgaranterede studielån, der administreres af Kongeriget Danmarks  

 Hypotekbank og Finansforvaltning (Hypotekbanken), indgives på et skema  

 udarbejdet af Hypotekbanken.
Det udfyldte ansøgningsskema skal være  

 Hypotekbanken i hænde senest den 5. januar forud for tilskudsåret (1.  

 april-31. marts). Hvis ansøgningsfristen udløber en lørdag eller søndag,  

 forlænges fristen til den følgende hverdag.
Stk. 2.  Tilskud kan ifølge tilskudslovens § 5 kun  

 bevilges, hvis ansøger ved ansøgningsfristens udløb har afsluttet eller  

 afbrudt sin senest påbegyndte uddannelse, eller hvis tilbagebetalingspligten  

 er indtrådt efter reglerne i lov om statens uddannelsesstøtte.  

 Tilbagebetalingspligten anses for indtrådt, når der ved ansøgningsfristens  

 udløb er forløbet mindst et år fra det tidspunkt, der i sidste  

 garantierklæring fra Styrelsen for Statens Uddannelsesstøtte er angivet som  

 uddannelsens forventede afslutningstidspunkt.
Tilsvarende gælder, hvis  

 Hypotekbanken har bevilget udsættelse med tilbagebetaling under fortsat  

 uddannelse.
 Stk. 3.  For studielån i Hypotekbanken er  

 tilbagebetalingspligten indtrådt, selv om ansøger er under uddannelse ved  

 ansøgningsfristens udløb.
Opgørelse af den tilskudsberettigende  

 studiegæld og af årsindkomsten § 2.  Ved opgørelse af den tilskudsberettigende  

 studiegæld efter tilskudslovens § 3 medregnes statsgaranterede studielån i  

 pengeinstitutter og indfriede statsgaranterede studielån i Hypotekbanken.
Stk. 2.  Opgørelsen omfatter studiegæld, som ansøger  

 inden opgørelsestidspunktet (31. december) har indgået aftale om at påbegynde  

 at tilbagebetale senest ved tilskudsårets begyndelse.
Første ydelse skal  

 således betales i april måned til dækning af april måneds ydelse.
Aftalen  

 skal træffes med pengeinstituttet og/eller Hypotekbanken eller dennes  

 inkassator.
Med aftale sidestilles en af Hypotekbanken eller dennes  

 inkassator fastsat afviklingsordning, mens betaling ved indeholdelse i løn  

 efter reglerne i § 20 a i lov om statens uddannelsesstøtte ikke betragtes som  

 en aftale.
Bevilget udsættelse med tilbagebetaling medfører ikke ændringer i  

 opgørelsen af studiegælden, medmindre udsættelsen skyldes, at ansøgere med  

 studielån i pengeinstitutter har påbegyndt eller genoptaget en uddannelse,  

 jf. § 17 i lov om statens uddannelsesstøtte.
Stk. 3.  Studiegæld, som Hypotekbanken indfrier i  

 perioden mellem opgørelsestidspunktet og tidspunktet for beregning af  

 tilskud, indgår ikke i opgørelsen af ansøgers tilskudsberettigende  

 studiegæld.
Det samme gælder, hvis ansøger i dette tidsrum misligholder en  

 tilbagebetalingsaftale med Hypotekbanken eller dennes inkassator.
§ 3.  Hypotekbanken fastsætter grundlaget for  

 beregning af tilskud for ansøgere, som i det andet kalenderår forud for det  

 kalenderår, hvori tilskudsåret begynder, har haft indkomst og formue i  

 udlandet, som ikke var skattepligtig i Danmark.
Beregningsgrundlaget  

 fastsættes på grundlag af oplysninger om ansøgerens økonomiske forhold efter  

 principperne om dannelsen af indkomstgrundlaget, jf. lovens § 2 a, stk. 1, og  

 iøvrigt efter principperne om den beregnede årsindkomst, jf. lovens § 2.  

 Indkomster i udlandet samt skattefri indkomster medregnes ved opgørelsen  

 efter et nedslag på 20 pct.
 Stk. 2.  Indtægter m.v. i udenlandsk valuta omregnes af  

 Hypotekbanken til danske kroner på grundlag af et gennemsnit af de  

 valutakurser, der var noteret i København i indkomståret.
 Anvisning, anvendelse og bortfald af  

 tilskud m.v.
 § 4.  Har ansøger flere studielån, foretages en  

 forholdsmæssig fordeling af tilskuddet på grundlag af studiegældens størrelse  

 på opgørelsestidspunktet.
 Stk. 2.  Tilskud til studielån i pengeinstitutter  

 anvises normalt kvartalsvis med 1/4 af det for hvert lån beregnede tilskud,  

 jf. lovens § 6. Kvartalsrater på under 100 kr. overføres normalt til det lån,  

 hvis saldo på opgørelsestidspunktet var størst.
 Stk. 3.  Tilskud til studielån i Hypotekbanken anvises  

 hver måned med 1/12 af det for hvert lån beregnede tilskud.
 Stk. 4.  Beregnede tilskud for et helt tilskudsår på  

 under 1.200 kr. bortfalder.
 Stk. 5.  Hypotekbanken yder ikke godtgørelse for renter  

 eller lignende, som måtte være påløbet som følge af, at anvisning af tilskud  

 sker senere end anført i stk. 2 og 3.
 § 5.  Tilskuddet anvendes til forholdsmæssig dækning  

 af ydelser, der i henhold til den eksisterende tilbagebetalingsaftale  

 forfalder til betaling i det kvartal eller den måned, tilskuddet er anvist  

 for.
Stk. 2.  Tilskudsbeløb, der ikke anvendes til dækning af  

 de under stk. 1 nævnte ydelser, betragtes som ekstraordinær ydelse på lånet,  

 hvormed studielånets saldo nedskrives.
Det samme gælder, hvis en ansøger med  

 studielån i Hypotekbanken er bevilget midlertidig udsættelse med  

 tilbagebetaling af lånet eller midlertidigt betaler nedsat ydelse.
§ 6.  Indfrier en ansøger studielån i tidsrummet  

 mellem opgørelsestidspunktet og tilskudsårets udløb, overføres ikke anviste  

 tilskudsbeløb til ansøgers andre tilskudsberettigende studielån, herunder til  

 eventuelle studielån i Hypotekbanken.
Har ansøger indfriet alle studielån,  

 herunder studielån i Hypotekbanken, udbetales resterende tilskudsbeløb til  

 ansøger.
§ 7.  Udbetaling af tilskud til studielån bortfalder,  

 når der indledes gældssaneringssag ved skifteretten.
Udbetaling af tilskud  

 kan genoptages efter anmodning, hvis gældssanering nægtes.
Hypotekbanken kan  

 træffe tilsvarende afgørelse om bortfald, når ansøger søger om eftergivelse  

 efter reglerne i lovens kapitel 3. Hvis gældssaneringskendelse om delvis  

 nedskrivning af gælden er afsagt eller delvis eftergivelse er bevilget,  

 indgår den gæld, der ikke er bortfaldet ved kendelsen om gældssanering eller  

 ved afgørelsen om eftergivelse, ikke i opgørelsen af ansøgers  

 tilskudsberettigende studiegæld i efterfølgende tilskudsår.
§ 8.  Tilskud til studielån i Hypotekbanken  

 bortfalder, hvis ansøger ikke overholder den indgåede tilbagebetalingsaftale  

 eller den fastsatte afviklingsordning eller undlader at indgå en  

 tilbagebetalingsaftale efter udløbet af en bevilget udsættelse.
Det samme  

 gælder i tilfælde af ansøgers død, konkurs samt åbning af akkordforhandling.  

 Tilskuddet bortfalder fra udgangen af den måned, hvori begivenheden  

 indtræder.
Administration § 9.  Administrationen af tilskudsordningen varetages  

 af Hypotekbanken.
 § 10.  Hypotekbanken kan hos ansøger kræve de  

 oplysninger, der er nødvendige for fastsættelse af årsindkomsten, for  

 beregning og tildeling af tilskud, herunder cpr-nummer, navn, adresse,  

 indtægts- og formueforhold og for administrationen iøvrigt.
 Stk. 2.  Hypotekbanken afgør, i hvilket omfang  

 oplysninger skal gives skriftligt og være forsynet med nærmere dokumentation,  

 og kan kræve, at ansøger indgiver oplysninger og dokumentation inden for en  

 frist, der fastsættes af Hypotekbanken.
 Stk. 3.  Hvis ansøger ikke overholder den fastsatte  

 frist, jf. stk. 2, kan Hypotekbanken afgøre, at ansøger ikke kommer i  

 betragtning ved tildeling af tilskud.
Stk. 4.  Hypotekbanken kan hos skattemyndigheder og  

 andre offent lige myndigheder indhente de oplysninger, der er nødvendige for  

 fastsættelse af årsindkomsten efter lovens § 2, herunder oplysning om  

 ansøgers og dennes eventuelle ægtefælles indkomstgrundlag m.v. og ansøgers  

 skattepligtige formue.
Ikrafttræden § 11.  Bekendtgørelsen træder i kraft den 7. april  

 1993 og har virkning for ansøgninger fra og med tilskudsåret 1993/94.
 Stk. 2.  Bekendtgørelse nr. 676 af 4. november 1988 om  

 tilskud til afvikling af statsgaranterede studielån ophæves.
