(Til de skattelignende myndigheder) Ved finansministeriets cirkulære af 26. oktober 1982 er der åbnet en  

 almindelig adgang for ansatte i statens tjeneste til at oprette  

 kapitalpensionsordninger i henhold til pensionsbeskatningsloven.
Endvidere  

 har de kommunale organisationer ved cirkulæreskrivelser meddelt kommuner og  

 amtskommuner, at disse kan indgå sådanne aftaler.
På baggrund heraf er der  

 over for skattedepartementet rejst spørgsmål om, hvorledes de ændrede  

 bestemmelser i pkt. 47, stk. 1, jfr. pkt. 60, i skattedepartementets  

 cirkulære af 4. oktober 1982 skal praktiseres i forhold til beregningen af  

 maksimumsbeløb efter pensionsbeskatningslovens § 16.
 I den anledning skal man meddele:
 1. Kapitalpensionsbidraget for offentligt ansatte skal  

 efter finansministeriets cirkulære og efter de kommunale organisationers  

 cirkulærer tilvejebringes ved, at vedkommende styrelse ved hver lønudbetaling  

 tilbageholder et beløb i den ansattes løn i overensstemmelse med den indgåede  

 kapitalpensionsaftale.
Da pensionsbidraget skal tilbageholdes i lønnen, kan der højst indsættes  

 et til lønnen svarende beløb.
Der er ingen mulighed for, at de ansatte selv  

 kan foretage supplerende indskud for at forhøje kapitalpensionsbidraget til  

 15 eller 20 pct. af den samlede årsløn.
 2. Indbetalingerne kan tidligst begynde i det  

 indkomstår, hvori aftalen er indgået.
Maksimumsbeløbet efter pensionsbeskatningslovens § 16 beregnes i disse  

 tilfælde på grundlag af arbejdstagerens samlede lønindtægt hos arbejdsgiveren  

 i det pågældende indkomstår.
Denne bestemmelse skal forstås som en  

 beregningsregel, der gælder i alle tilfælde, hvor en kapitalpensionsaftale  

 indgås i årets løb.
Bestemmelsen medfører, at indbetalingerne for det  

 pågældende indkomstår ikke er begrænset til 15 eller 20 pct. af de  

 lønudbetalinger, der er tilbage efter aftalens indgåelse.
Der kan også  

 aftales indbetaling af hele lønnen for den eller de månder af indkomståret,  

 der følger efter aftaletidspunktet.
Det er dog en betingelse, at  

 indbetalingerne ikke herved kommer til at overstige 15 eller 20 pct. af den  

 samlede lønindtægt hos arbejdsgiveren i indkomståret.
 Hvis parterne ønsker at udnytte denne mulighed, skal det fremgå af  

 pensionsaftalen.
3. Hvis parterne ifølge en kapitalpensionsaftale, der  

 er indgået i årets løb, aftaler at foretage en regulering af arbejdstagerens  

 løn for hele det pågældende år, således at der herved tilbageholdes 15 eller  

 20 pct. af arbejdtagerens samlede løn i indkomståret til indsættelse på  

 kapitalpensionsordningen, er dette efter skattedepartementets opfattelse  

 foreneligt med pensionsbeskatningslovens regler.
Der er derfor ikke grundlag  

 for at tilsidesætte pensionsaftaler af denne art.
