A.17 Midlertidig indførsel af transportmidler A.17.1 Vejtransportmidler A.17.2 Ride- og trækdyr A.17.3 Rullende jernbanemateriel A.17.4 Luftfartøjer A.17.5 Skibe og lystfartøjer A.17.6 Paller A.17.7 Containere A.17.8 Reservedele og tilbehør A.17.9 Procedurer Formål Formålet med ordningen om midlertidig indførsel af transportmidler er at  

 give fritagelse for told og afgifter af transportmidler, der midlertidigt  

 indføres fra lande uden for EU, og som er bestemt til at blive genudført til  

 disse lande igen.
Det legale grundlag Reglerne for midlertidig indførsel af transportmidler fra lande uden for  

 EU findes i artikel 137 i toldkodeksen og artikel 717-742 i  

 gennemførelsesbestemmelserne.
 Uindregistrerede racerkøretøjer samt person- og erhvervskøretøjer fra en  

 lang række lande uden for Europa, kan ved indførslen være ledsaget af et  

 AIT/FIA carnet de passages en douane (CPD-carnet). Carneterne er  

 garantidokumenter.
 Carnetgaranter her i landet er Forenede Danske Motorejere, FDM, Firskovvej  

 32, 2800 Lyngby eller Dansk Automobilsportsunion, DAU, Gersonsvej 25, 2900  

 Hellerup.
 Reglerne vedrørende anvendelse af carneterne findes i Konventionen af 28.  

 maj 1959 om private køretøjer samt Konventionen af 16. september 1959 om  

 erhvervskøretøjer.
 Reglerne om midlertidig momsfrihed findes i momslovens § 36, stk. 1. Se  

 Momsvejledningen I.3.1.1/1996.
Transportmiddel Et transportmiddel er beregnet til transport af personer eller gods.  

 Betegnelsen transportmiddel omfatter også reservedele, tilbehør og  

 standardudstyr, herunder også anordninger til fastgørelse, fastspænding eller  

 beskyttelse af godset, når disse effekter indføres sammen med  

 transportmidlet.
A.17.1 Vejtransportmidler Erhvervsmæssig brug GB art. 718 Der skal ikke betales af køretøjer, der indføres midlertidigt her til  

 landet, og som anvendes til befordring af personer mod betaling eller til  

 transport af varer mod eller uden betaling.
 Ved køretøjer til erhvervsmæssig brug forstås alle vejkøretøjer, herunder  

 påhængsvogne som kan tilkobles sådanne køretøjer.
Betingelser Midlertidig indførsel er betinget af følgende:
1. køretøjet skal indføres og anvendes til erhvervsmæssig brug af en  

 person, der er etableret uden for EU, eller for dennes regning, 2. køretøjet skal være registreret eller tilhøre en person etableret uden  

 for EU, 3. transporten af personer eller varer skal begynde og slutte uden for EU, 4. køretøjet må ikke udlånes, udlejes, pantsættes, sælges eller overdrages  

 til en person etableret i EU.
 Der kan ses bort fra betingelse 1, hvis en påhængsvogn, der indføres  

 midlertidigt, er tilkoblet et motorkøretøj, som er registreret inden for EU.
Genudførselsfrist Midlertidigt indførte køretøjer kan forblive i EU's toldområde i det  

 tidsrum, der er nødvendigt for at gennemføre opgaven.
Privat brug GB art. 719 Der skal ikke betales told af køretøjer, der midlertidigt indføres her til  

 landet og som anvendes til privat brug.
 Ved køretøjer til privat brug forstås, alle vejkøretøjer, herunder  

 campingvogne og påhængsvogne, som kan tilkobles et motorkøretøj.
Betingelser Midlertidig indførsel er betinget af følgende:
1. køretøjet skal indføres af en person, der er etableret uden for EU og  

 anvendes af denne til privat brug, 2. køretøjet skal være registreret eller tilhøre en person etableret uden  

 for EU, 3. et midlertidigt indført køretøj må ikke udlejes, udlånes eller stilles  

 til andens rådighed.
 Køretøjet må dog benyttes af ægtefælle og nærmeste slægtninge i lige op-  

 og nedstigende linie, som også er etableret uden for EU.
 De midlertidigt indførte køretøjer kan forblive i EU i et sammenhængende  

 eller ikke-sammenhængende tidsrum på 6 måneder pr. periode på 12 måneder.
 Dette gælder dog ikke for køretøjer, der anvendes af personer, der  

 midlertidigt opholder sig her i landet, på grund af studier, erhvervsudøvelse  

 af en bestemt varighed samt personer, der tilbagelægger en strækning her i  

 landet for at komme frem og tilbage mellem opholdssted uden for EU og  

 arbejdssted her i landet.
Der henvises til Højesteretsdom af 28. august 1991, optrykt i Ugeskrift  

 for Retsvæsen, 1991.858 H.
Der er i denne dom lagt vægt på EU-domstolens dom  

 af 23. april 1991, hvor der gøres rede for betydningen af bopælsforhold,  

 arbejdsforhold og private interesser i forbindelse med vurderingen af, om et  

 ophold kan karakteriseres som midlertidigt.
Undtagelser Der kan gives tilladelse til at køretøjer, der ikke opfylder betingelserne  

 1 og 2, anvendes midlertidigt her i landet uden betaling af told og afgifter.
Midlertidig fritagelse for registreringsafgift Reglerne om midlertidig fritagelse for registreringsafgift findes i §  

 105-108 i Justitsministeriets bekendtgørelse nr. 18 af 10. januar 1992 om  

 registrering af motorkøretøjer mv., senest ændret ved bekendtgørelse nr. 135  

 af 22. marts 1993.
 Disse regler administreres af politimyndighederne.
A.17.2 Ride- og trækdyr GB art. 720 Der skal ikke betales told af ride- og trækdyr samt udstyr hertil, der  

 midlertidigt indføres her til landet, og som anvendes til privat brug.
Fritagelsen gives i samme omfang og på samme vilkår som for  

 transportmidler til privat brug.
Se A.17.1.
Genudførselsfrist Perioden for den midlertidige indførsel er dog fastsat til 3 måneder.
A.17.3 Rullende jernbanemateriel GB art. 721 Der skal ikke betales told af lokomotiver, motorvogne, skinnebusser samt  

 jernbanevogne af enhver art, der midlertidigt indføres her til landet, og som  

 er bestemt til transport af personer og varer.
Betingelser 1. materiellet skal tilhøre personer, der er etableret uden for EU, 2. materiellet skal være registreret på et jernbanenet beliggende uden for  

 EU, 3. materiellet må ikke udlånes, udlejes, pantsættes, sælges eller  

 overdrages til en person etableret i EU.
 Der ses bort fra betingelsen nr. 3, når dette sker i medfør af en aftale  

 om, at hvert jernbanenet kan benytte de andre jernbanenets materiel på samme  

 måde som sit eget materiel.
Genudførselsfrist Det indførte materiel, eller tilsvarende materiel af samme type, kan  

 forblive i EU i 12 måneder.
A.17.4 Luftfartøjer GB art. 722 Der skal ikke betales told af luftfartøjer der midlertidigt indføres her  

 til landet , og som anvendes til erhvervsmæssig eller privat brug.
Fritagelsen gives i samme omfang og på samme vilkår som for  

 vejtransportmidler til henholdsvis erhvervsmæssig brug og privat brug.
Se  

 A.17.1.
A.17.5 Skibe og lystfartøjer GB art. 723 Der skal ikke betales told af fartøjer til søtransport eller til transport  

 ad indre vandveje der midlertidigt indføres her til landet, og som er til  

 erhvervsmæssig brug og privat brug.
Fritagelsen gives i samme omfang og på samme vilkår som for  

 vejtransportmidler til henholdsvis erhvervsmæssig brug og privat brug.
Se  

 A.17.1.
A.17.6 Paller GB art. 724 Der skal ikke betales told af paller, der midlertidigt indføres her til  

 landet.
En palle er en plade, hvorpå der kan anbringes en vis godsmængde.  

 Pladen kan enten bestå af 2 flader med afstivere imellem eller en flade på  

 fødder.
Den kan være med eller uden overbygning.
Genudførselsfrist Paller, der kan identificeres, må forblive i EU i en periode på 12  

 måneder.
For så vidt angår andre paller er perioden 6 måneder.
A.17.7 Containere GB art. 725-728 Der skal ikke betales told af containere, der midlertidigt indføres her  

 til landet.
En container er en transportenhed dvs. liftvan, løs tank,  

 veksellad eller lignende, og som:
- udgør et helt eller delvis lukket rum, der er bestemt til at indeholde  

 gods, - er af varig beskaffenhed og således stærk nok til at kunne benyttes  

 gentagne gange, - er særligt indrettet til uden omladning at lette godstransport inden for  

 en eller flere transportformer, - er således indrettet, at den er let at håndtere, især ved overførsel fra  

 en transportform til en anden, - er indrettet sådan, at den er let at fylde og tømme, og som har et indre  

 rumfang på en kubikmeter eller derover.
 Ladeplatforme (flats) sidestilles med containere.
 Ladeplatforme (flats) er defineret som ladeplatforme uden overbygning  

 eller med ufuldstændig overbygning, der har samme basisbredde og længde som  

 containere og er udstyret med øvre og nedre hjørnebeslag langs platformsiden,  

 så der kan anvendes de samme fastgørelses- og løfteanordninger som for  

 containere.
 Betegnelsen container omfatter også det for den pågældende containertype  

 normale tilbehør og udstyr, hvis det transporteres sammen med containeren.
 Som normalt tilbehør og udstyr til containere anses følgende anordninger,  

 også selv om de er aftagelige:
- udstyr til kontrol, ændring eller bevarelse af temperaturen inde i  

 containeren, - små apparater beregnet til at angive eller registrere ændringer i  

 temperaturforhold samt stød, - indre skillevægge, paller, hylder, støtter, kroge og lignende til  

 fastgørelse af godset.
 Betegnelsen container omfatter også containere med et indvendigt rumfang  

 på mindre end en kubikmeter, der benyttes i lufttransport.
 Betegnelsen container omfatter derimod ikke køretøjer, tilbehør eller  

 reservedele til disse eller emballager.
Godkendte og mærkede containere Containere kan indføres midlertidigt uden betaling af told fra  

 ikke-EU-lande uden toldformaliteter, hvis de er godkendt til transport under  

 toldsegl.
 Toldfritagelsen omfatter også containere, der ikke er godkendt til  

 transport under toldsegl, hvis de på et synligt sted er forsynet med følgende  

 oplysninger:
- angivelse af ejeren eller operatøren, - de identifikationsmærker og -numre, som ejeren eller operatøren har  

 givet containeren, - containerens tara, herunder alt fast udstyr, - det land, hvor containeren har hjemsted.
 Oplysning om tara skal dog ikke anføres ved mærkning af aftagelige kasser,  

 der anvendes ved kombineret transport på jernbane og landevej.
 Oplysning om hjemsted skal ikke angives ved mærkning af containere, der  

 anvendes ved lufttransport.
 Som godkendt til transport under toldsegl anses containere, der udover  

 ovennævnte oplysninger tillige på godkendelsespladen er forsynet med følgende  

 oplysninger:
- fabrikantens serienummer, dvs. fabrikationsnummer, - hvis containeren er typegodkendt, typens identifikationsnumre eller  

 -bogstaver.
 Disse oplysninger skal være anført i overensstemmelse med afsnit I og II i  

 bilag 7 til TIR-konventionen.
GB bilag 99 Containerne skal endvidere opfylde de tekniske forskrifter i  

 TIR-konventionen, og skal være godkendt af et EU-land eller et af de lande,  

 der kan godkende containere til transport under toldsegl.
Disse lande er  

 nævnt i bilag 54.
Betingelser Midlertidig indførsel er betinget af følgende:
1. containere skal indføres til EU for ejerens, operatørens eller dennes  

 repræsentants regning, 2. operatøren skal være repræsenteret inden for EU.
 Ved operatør forstås den person, der har den faktiske kontrol med  

 containerne, uanset om han er ejeren eller ej.
Andre containere Containere, der ikke er godkendt til transport under toldsegl eller som  

 ikke er forskriftsmæssigt mærket, kan kun henføres under proceduren for  

 midlertidig indførsel uden godsregistrering og fortoldning, efter bevilling.  

 Se A.17.9.
 En container, der er indført midlertidigt under ordningen kan anvendes til  

 transport af gods, der pålæsses og aflæsses inden for EU.
Intern transport Containeren må under hvert ophold her i landet dog kun anvendes en enkelt  

 gang til intern transport, hvis den ellers skulle transporteres tom.
Genudførselsfrist Containere indført under ordningen kan forblive i EU i højst 12 måneder.
A.17.8 Reservedele og tilbehør GB art. 729 Der skal ikke betales told af reservedele, tilbehør og normalt udstyr, som  

 indføres sammen med eller adskilt fra de transportmidler, de er bestemt til.
 Reservedelene må udelukkende anvendes til småreparationer eller normal  

 vedligeholdelse af transportmidlerne.
A.17.9 Procedurer GB art. 730 Midlertidig indførsel af transportmidler, undtagen paller og containere,  

 kan ske uden toldformaliteter.
GB art. 731 Godkendte og mærkede containere samt paller, der kan identificeres, kan  

 også indføres uden toldformaliteter.
Det er dog en forudsætning, at brugeren  

 underretter told- og skatteregionen om identifikation og omfang.
Ansøgning For så vidt angår containere, der ikke er godkendte og mærkede, samt  

 paller, der ikke kan identificeres, skal der til told- og skatteregionen  

 indgives en skriftlig ansøgning om tilladelse til midlertidig indførsel.
GB art. 732 Ansøgningen skal indeholde oplysning om operatørens eller hans  

 repræsentants navn, firmanavn og adresse, samt tilsagn om at oplyse om, hvor  

 og hvornår containerne eller pallerne føres ind og ud af EU, og om deres  

 bevægelser inden for EU.
 Ansøgningen skal også, hvis den omhandler paller, indeholde oplysning om  

 antal og beskrivelse af pallerne.
 Der kan indgives en samlet ansøgning for flere indførsler.
Hvis der kun er tale om en enkelt indførsel af container og paller, kan  

 dette ske ved mundtlig angivelse samt afgivelse af en liste indeholdende  

 operatørens eller hans repræsentants navn, firmanavn og adresse,  

 identifikationsmærkning samt antallet.
Endvidere skal listen indeholde  

 oplysning om mængden og arten af reservedele, tilbehør og normalt udstyr.
Bevilling Hvis ansøgningen accepteres, udsteder told- og skatteregionen en  

 bevilling.
Bevillingen kan udstedes gældende for en enkelt indførsel eller en  

 samlet bevilling ved flere indførsler.
GB art. 733 Hvis det kun er en enkelt indførsel, kan told- og skatteregionens  

 antagelse af listen, der afgives i forbindelse med mundtlig angivelse, gøre  

 det ud for en bevilling.
Afslutning af proceduren GB art. 740 Proceduren for midlertidig indførsel afsluttes, når det midlertidigt  

 indførte transportmiddel er genudført fra EU, eller overgået til en anden  

 toldordning, såsom anbragt i en frizone, henført under toldoplagsordningen  

 eller henført under proceduren for aktiv forædling med suspensionsordning.
