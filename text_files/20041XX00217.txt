Skriftlig fremsættelse (15. december 2004) Undervisningsministeren  

  

 (Ulla Tørnæs) :
 Herved tillader jeg mig for Folketinget at fremsætte:
Forslag til lov om  

 ændring af lov om friskoler og private grundskoler m.v. (Skolernes frihed,  

 mål  

 med undervisningen, krav til tilsynsførende, herunder om danskkundskaber,  

 tilsyn m.v.) (Lovforslag nr.
L 154).
Lovforslaget er et led i regeringens bestræbelser på at sikre et  

 højt fagligt niveau i grundskolen og dermed give alle børn et fagligt  

 fundament  

 for fortsat uddannelse og beskæftigelse.
Lovforslaget er samtidig en  

 opfølgning  

 på regeringens strategi for bedre integration.
 Lovforslaget indeholder i bemærkningerne den redegørelse om  

 tilsynet med undervisningen i de frie grundskoler, som i Supplerende  

 Regeringsgrundlag II blev bebudet til afgivelse i efteråret 2004.
 Efter lovforslaget præciseres de frie grundskolers frihed.
Efter lovforslaget skal de frie grundskoler udarbejde  

 slutmål for de fagområder, som folkeskolens fagkreds naturligt kan opdeles i,  

 samt for folkeskolens obligatoriske emner.
Desuden skal skolerne udarbejde  

 undervisningsplaner og fastsætte mål for undervisningen på bestemte  

 tidspunkter  

 i det samlede undervisningsforløb (delmål).
Lovforslaget indeholder krav om, at skolen regelmæssigt  

 underretter elever og forældre om elevens udbytte af undervisningen, at  

 skolen  

 foretager løbende evaluering af den enkelte elevs udbytte af undervisningen,  

 og  

 at skolen regelmæssigt evaluerer den samlede undervisning samt udarbejder en  

 plan for opfølgning af evalueringen.
Desuden er der krav om, at slutmål,  

 delmål, undervisningsplaner, resultater af evalueringer og opfølgningsplaner  

 skal være tilgængelige på skolens hjemmeside.
 Lovforslaget indeholder en udvidelse af de frie grundskolers  

 forpligtelse til at forberede eleverne til at leve i et samfund med frihed og  

 folkestyre til at omfatte hele skolens virksomhed, herunder eventuel  

 modersmålsundervisning og sprogstimulering.
 Efter lovforslaget skal skolernes lærere,  

 bestyrelsesmedlemmer og forældrevalgte tilsynsførende beherske dansk i skrift  

 og tale.
Efter lovforslaget stilles der krav til de forældrevalgte  

 tilsynsførende om, at de skal have sådanne faglige og pædagogiske  

 forudsætninger, at de er i stand til at varetage et tilsyn med undervisningen  

 på grundskoleniveau.
To skoler må ikke gensidigt benytte hinandens ansatte  

 eller bestyrelsesmedlemmer som tilsynsførende.
 Efter lovforslaget yder staten tilskud til nedbringelse af  

 forældrebetalingen for skolefritidsordninger inden for bevillinger, der  

 fastsættes på de årlige finanslove.
 Idet jeg henviser til lovforslaget med bemærkninger,  

 tillader jeg mig at anbefale lovforslaget til hurtig og velvillig behandling  

 i  

 det høje Ting.
