Cirkulære om ændring af cirkulære om veterinærkontrol ved indførsel af animalske produkter m.v. fra tredjelande § 1 I cirkulære nr. 9254 af 29. juni 2011 om veterinærkontrol ved indførsel af animalske produkter m.v., foretages følgende ændringer:
 1. I § 17 indsættes efter stk. 1 som nyt stykke:
»Stk. 2. Hvis importøren over for grænsekontrollen kan forevise dokumentation for, at et parti opfylder de særlige krav, der gælder i bestemmelseslandet, kan den i stk. 1 omhandlede kontrol bestå af stikprøvevis kontrol.
I modsat fald skal grænsekontrollen foretage systematisk kontrol af partierne, som tilbageholdes på grænsekontrolstedet, indtil grænsekontrollen frigiver partier eller træffer afgørelse om returnering eller destruktion.« 2. § 18, stk. 1, 5 og 6, ophæves.
 3. § 21, stk. 2, affattes således:
»Stk. 2. Bestemmelserne i § 18, stk. 8 og 9, og § 20, finder tilsvarende anvendelse ved prøveudtagning af fiskeolie fra tredjelande.« 4. § 22, stk. 1, affattes således:
 »§ 22. Følgende animalske produkter fra tredjelande skal importeres som kanaliseret import:
1) Blod og blodprodukter, bortset fra blod fra hestefamilien, til fremstilling af afledte produkter til anvendelse uden for foderkæden for opdrættede dyr, 2) ubehandlet uld, 3) ubehandlet hår, 4) knogler og knogleprodukter, bortset fra benmel, bestemt til andre anvendelsesformål end fodermidler, organiske gødningsstoffer eller jordforbedringsmidler, 5) horn og hornprodukter, bortset fra hornmel, bestemt til andre anvendelsesformål end fodermidler, organiske gødningsstoffer eller jordforbedringsmidler, 6) hove og hovprodukter (og klove og klovprodukter), bortset fra mel heraf, bestemt til andre anvendelsesformål end fodermidler, organiske gødningsstoffer eller jordforbedringsmidler, 7) animalske biprodukter til fremstilling af foder til selskabsdyr, bortset fra råt foder, 8) animalske biprodukter til anvendelse som råt foder til selskabsdyr, 9) animalske biprodukter til anvendelse som foder til pelsdyr, 10) animalske biprodukter og afledte produkter til anvendelse uden for foderkæden for opdrættede dyr, 11) afsmeltet fedt til visse anvendelsesformål uden for foderkæden for opdrættede dyr, og som ikke er bestemt til fremstilling af kosmetiske midler, lægemidler eller medicinsk udstyr, 12) fedtderivater, 13) mellemprodukter, 14) ubehandlede huder og skind, 15) jagttrofæer af hov- og klovbærende dyr samt fugle, som består af hele anatomiske dele, som ikke er blevet behandlet 16) SPF-æg, 17) kroppe af vildtlevende hårvildt, der ved importen ikke er flået, og 18) urensede fisk.« 5. I § 22 indsættes efter stk. 7 som nyt stykke:
»Stk. 8. Grænsekontrollen skal anmode den kompetente myndighed ved den godkendte modtagevirksomhed om at udfylde rubrik 41 i CVEDet som dokumentation for, at partiet er modtaget.
Hvis den kompetente myndighed ved den godkendte modtagevirksomhed ikke har udfyldt denne rubrik i CVEDet, skal grænsekontrollen udfylde rubrikken på baggrund af underretningen fra den pågældende kompetente myndighed.« 6. § 34, stk. 2, affattes således:
»Stk. 2. Grænsekontrollen skal i rubrik 42 i CVEDet anføre tolddokumentreferencen for partiet (T1-proceduren). Grænsekontrollen skal sikre sig, at rubrik 23 i CVEDet indeholder oplysning om det transportmiddel, som transporterer partiet mellem indgangsgrænsekontrolstedet og udgangsgrænsekontrolstedet, inden partiet videresendes til udgangsgrænsekontrolstedet.« 7. Bilag 3 ophæves.
 8. Bilag 5 ophæves.
