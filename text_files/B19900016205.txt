 I medfør af §§ 21, 24, 25, 28, 29, 41, 43, 44, 55, og 63 i lov nr. 310 af  

 6. juni 1973 om levnedsmidler m.m., med senere ændringer og under hensyn til  

 Rådets direktiv nr. 89/398/EØF af 3. maj 1989 om indbyrdes tilnærmelse af  

 medlemsstaternes lovgivning om levnedsmidler bestemt til særlig ernæring  

 fastsættes følgende:
 § 1.  Denne bekendtgørelse omhandler levnedsmidler  

 bestemt til særlig ernæring.
 Stk. 2.  Ved levnedsmidler bestemt til særlig ernæring  

 forstås levnedsmidler, som på grund af deres særlige sammensætning eller den  

 særlige måde, hvorpå de er fremstillet, klart adskiller sig fra almindelige  

 levnedsmidler, er egnede til det angivne ernæringsmæssige formål og  

 forhandles på en sådan måde, at det fremgår, at de er egnede til dette  

 formål.
 Stk. 3.  Særlig ernæring skal opfylde særlige  

 ernæringsbehov:
 Stk. 4.  Betegnelserne »diætetisk« eller  

 »til diætkost« er forbeholdt de i § 1, stk. 3, nr. 1 og 2  

 omhandlede levnedsmidler bestemt til særlig ernæring.
 Stk. 5.  De i bilaget nævnte grupper af levnedsmidler  

 bestemt til særlig ernæring skal, såfremt specielle regler er gældende, kun  

 opfylde kravene i § 2 og § 3, stk. 1, nr. 1 og stk. 2.
 § 2.  Levnedsmidler bestemt til særlig ernæring må kun  

 sælges færdigpakkede.
 § 3.  Levnedsmidler bestemt til særlig ernæring skal  

 være mærket med følgende oplysninger:
Stk. 2.  De angivelser, der er fastsat i stk. 1, skal  

 være anført på dansk.
I stedet for dansk kan andre sprog, der kun ved  

 uvæsenlige forskelle i stavning adskiller sig fra dansk, anvendes.
 § 4.  Før markedsføring af et levnedsmiddel bestemt  

 til særlig ernæring, skal producenten eller importøren fremsende et eksempel  

 af den anvendte mærkning af produktet til Levnedsmiddelstyrelsen, i givet  

 fald suppleret med oplysning om hvilken myndighed inden for De Europæiske  

 Fællesskaber, der tidligere har fået underretning.
 Stk. 2.  Levnedsmiddelstyrelsen kan kræve yderligere  

 oplysninger, herunder dokumentation for at produktet opfylder kravene i § 1,  

 stk. 2 og 3 og § 3, stk. 1, nr. 2.
 Stk. 3.  Stk. 1 og 2 gælder ikke for levnedsmidler  

 bestemt til særlig ernæring, som er omfattet af en af de i bilaget nævnte  

 grupper.
 § 5.  Levnedsmiddelstyrelsen kan fastsætte regler om  

 gennemførelse af kontrollen med de af denne bekendtgørelse omfattede  

 levnedsmidler, herunder regler om prøveudtagning og om hvilke analysemetoder,  

 der skal anvendes.
 § 6.  Overtrædelser af bestemmelserne i denne  

 bekendtgørelse straffes i henhold til § 63, stk. 1 og 2, i lov om  

 levnedsmidler m.m. med bøde eller hæfte.
 § 7.  Denne bekendtgørelse træder i kraft den 16.  

 marts 1990. Levnedsmidler bestemt til særlig ernæring kan lovligt  

 markedsføres i overensstemmelse med hidtil gældende regler indtil 16. maj  

 1991.
 Stk. 2.  Bekendtgørelse nr. 598 af 28. november 1978 om  

 levnedsmidler bestemt til en særlig ernæring ophæves samtidig med denne  

 bekendtgørelses ikrafttræden.
Sundhedsministeriet den 9. marts 1990 Ester Larsen / J.
Bartels Petersen Bilag Grupper af levnedsmidler bestemt til særlig ernæring 1. Modermælkserstatninger.
 2. Mælkeblandinger og vegetabilske blandinger til  

 spædbørn og til småbørn.
 3. Børnemad.
 4. Levnedsmidler med lavt eller nedsat energiindhold  

 til afmagringsformål.
 5. Diætpræparater til særlige medicinske formål.
 6. Natriumfattige levnedsmidler, herunder  

 natriumfattige eller natriumfri diætetiske salte.
 7. Glutenfri levnedsmidler.
 8. Levnedsmidler til indtagelse i forbindelse med  

 stærkt krævende muskelarbejde, især for sportsfolk.
 9. Levnedsmidler til personer, der lider af  

 forstyrrelser i kulhydratstofskiftet (sukkersyge).
