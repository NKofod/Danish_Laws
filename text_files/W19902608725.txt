Det lokale nævn inddrager radioens sendetilladelse med den  

 begrundelse, at udsendelsernes indhold intet har med den godkendte  

 programplan at gøre og at regelsættet vedrørende identifikation af stationen  

 og omtale af den ansvarlige programleder klart er overtrådt.
Nævnet finder,  

 at der er tale om en både grov og gentagen overtrædelse af vilkårene for  

 sendetilladelse.
 Udvalget fandt den skete inddragelse af sendetilladelse begrundet og  

 gav ikke klager medhold.
 Udvalget har på sit møde den 28. maj 1990 behandlet en klage fra Radio  

 Å.G.I.L. over en afgørelse om inddragelse af radioens sendetilladelse fra den  

 30. april 1990 og gældende frem til indeværende periodes udløb d. 31. maj  

 1990, som Lokalradio- og TV-nævnet i Århus Kommune har meddelt i skrivelse af  

 28. marts 1990.
I skrivelsen fra nævnet angives som begrundelse for inddragelsen, at  

 nævnet i en klagesag over en af Radio Å.G.I.L.'s udsendelser har vurderet, at  

 udsendelsens indhold intet har med den godkendte programplan at gøre og  

 regelsættet vedrørende identifikationen af stationen og omtale af den  

 ansvarlige programleder er klart overtrådt.
Nævnet finder på baggrund af  

 tidligere sager, hvor nævnet har påtalt over for Radio Å.G.I.L., at de  

 gældende regler ikke er overholdt, at der i denne sag er tale om en både grov  

 og gentagen overtrædelse af vilkårene for sendetilladelse.
I tidligere sager vedrørende Radio Å.G.I.L. har nævnet i en sag inddraget  

 sendetilladelsen midlertidigt som følge af overtrædelse af de tidligere  

 reklameregler og manglende indsendelse af registreringsbånd.
Nævnet har i en  

 anden sag besluttet at give en påtale til radioen dels for overtrædelse af de  

 tidligere reklameregler og dels for ikke at identificere sig over for  

 lytterne.
Endelig har nævnet i en sag påtalt over for Radio Å.G.I.L., at  

 samarbejdet med andre stationer har haft en sådan karakter, at det er i strid  

 med lovens bestemmelser om, at sendetilladelsesindehaverne skal udøve  

 selvstændig programansvar.
 2. I brev af 26. april 1990 fra Radio Å.G.I.L klages over nævnets  

 afgørelse.
 3. I nævnets udtalelse af 27. april 1990 fastholdes afgørelsen om  

 permanent inddragelse af radioens sendetilladelse.
 4. I supplerende udtalelse fra Radio Å.G.I.L. af 30. april 1990 oplyses  

 det, at de krav om registreringsbånd og identifikation af studieværter og  

 programansvarlig, som nævnet har stillet i forbindelse med den aktuelle sag,  

 har radioen efterlevet.
Med hensyn til tidligere sager, som nævnet har behandlet vedrørende Radio  

 Å.G.I.L., har radioen kun haft kendskab til den ene sag om midlertidig  

 inddragelse af sendetilladelsen, som blev anket til udvalget.
Endelig anføres  

 det, at nævnets sagsbehandling efter radioens opfattelse har været  

 mangelfuld.
 Afgørelse:
Udvalget vedr.
Lokal Radio og TV finder den skete inddragelse af  

 sendetilladelse for perioden 30. april til 31. maj 1990 begrundet.
Der kan  

 derfor ikke gives klager medhold.
