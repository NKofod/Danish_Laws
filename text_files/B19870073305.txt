 I henhold til § 2, stk. 3 og 4, og § 35 a i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 fastsættes:
Uddannelsens struktur § 1.  Den økonomiske uddannelse er en  

 kandidatuddannelse på 5 år, der består af en grunduddannelse på 3 år og en  

 overbygningsuddannelse på 2 år.
 § 2.  I forbindelse med kandidatuddannelsen efter  

 denne bekendtgørelse kan universitetet tilbyde afrundede uddannelsesdele af  

 mindst 1/2 og højst 2 års varighed, der kan indgå i eller supplere andre  

 uddannelser ved de videregående uddannelsesinstitutioner.
§ 3.  Den oplyste uddannelseslængde angiver det antal  

 årsværk, der skal lægges til grund for planlægningen af uddannelsen.
Et  

 årsværk er en fuldtidsstuderendes arbejde i et år.
 § 4.  Kandidatuddannelsen i økonomi giver ret til  

 betegnelsen cand.oecon. (candidatus/candidata oeconomices).
Uddannelsens indhold Grunduddannelsen.
 § 5.  Grunduddannelsen omfatter følgende fag, der  

 vægtes i dele af årsværk som anført:
 Overbygningsuddannelsen.
§ 6.  Overbygningsuddannelsen omfatter 12  

 studieenheder.
En studieenhed svarer til 1/6 årsværk.
 Stk. 2.  2 studieenheder består af økonomiske fag.
 Stk. 3.  6 studieenheder består af valgfri fag inden for  

 eller uden for det samfundsvidenskabelige område efter universitetets  

 godkendelse.
 Stk. 4.  4 studieenheder består af skriftlige opgaver: 1  

 samfundsvidenskabelig specialeopgave på 3 studieenheder og 1 seminar på 1  

 studieenhed.
§ 7.  Universitetet kan bestemme, at de studerende  

 skal have mulighed for at erstatte nogle af overbygningsuddannelsens  

 studieenheder ved gennemførelse af praktik.
Eventuelle regler herom  

 fastsættes i studieordningen.
Bedømmelse af uddannelsen § 8.  De kvalifikationer, der er erhvervet ved  

 uddannelsen, dokumenteres ved prøver, herunder bedømmelse af skriftlige  

 opgaver.
 § 9.  Prøverne er enten interne eller  

eksterne .
 Interne prøver bedømmes af:
 - eksaminator(erne) eller eksaminator(erne) og een eller flere censorer,  

 der er beskikket af rektor, blandt lærerne ved universitetet.
 Eksterne prøver bedømmes af:
 - eksaminator(erne) og een eller flere censorer, der er beskikket af  

 Undervisningsministeriet, Direktoratet for de Videregående Uddannelser  

 (ministerielt beskikkede censorer).
§ 10.  Mindst 1/3 af uddannelsen skal dokumenteres ved  

 eksterne prøver.
Disse skal dække uddannelsens væsentlige områder, herunder  

 specialeopgaven.
 § 11.  Prøveformerne skal sikre, at der sker en  

 individuel bedømmelse af den studerende.
 Stk. 2.  Ved bedømmelsen gives karakter efter 13-skalaen  

 efter de fælles bestemmelser om karaktergivning ved de højere  

 uddannelsesinstitutioner, eller der gives bedømmelsen bestået/ikke bestået.  

 Bedømmelsen bestået/ikke bestået kan højst anvendes ved prøver, der dækker  

 1/3 af uddannelsen.
 § 12.  For at bestå grunduddannelsen, henholdsvis  

 kandidatuddannelsen kræves:
 Stk. 2.  Det samlede eksamensresultat udtrykkes ved  

 gennemsnitskvotienten af alle opnåede karakterer.
§ 13.  En studerende kan højst 3 gange indstille sig  

 til en prøve eller indlevere en skriftlig opgave.
Universitetet kan tillade  

 indstilling en fjerde gang, hvis det findes begrundet i usædvanlige forhold.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
Stk. 3.  Hver prøve kan tages om for sig.
Prøver med  

 bedømmelsen »bestået« eller en karakter på 6 eller derover kan ikke  

 tages om.
 § 14.  Universitetet fastsætter de nærmere  

 bestemmelser for, i hvilket omfang den studerende kan indstille sig til  

 prøver på overbygningsuddannelsen samtidig med de afsluttende prøver på  

 grunduddannelsen.
 § 15.  Universitetet udsteder bevis for gennemført  

 uddannelse med angivelse af den betegnelse, uddannelsen giver ret til.
 Stk. 2.  Studerende, der forlader uddannelsen uden at  

 have gennemført den økonomiske kandidatuddannelse, har ret til at få  

 attestation for beståede prøver.
Andre bestemmelser § 16.  Universitetet fastsætter inden for  

 bekendtgørelsens rammer nærmere regler om uddannelsen i en studieordning, jf.  

 styrelseslovens § 14. Studieordningen sendes til Undervisningsministeriet,  

 Direktoratet for de Videregående Uddannelser, til orientering.
 Stk. 2.  Studieordningen skal indeholde: 1) Mål for og  

 indhold af de enkelte fag og studieenheder. 2) Det tidsmæssige omfang af  

 fagene på grunduddannelsen. 3) Fastsættelse af tilvalgsmuligheder, jf. § 6,  

 stk. 3. 4) Regler om udarbejdelse af specialeopgaver og seminarer. 5)  

 Eventuelle særlige krav til undervisnings- eller arbejdsformer. 6) Eventuelle  

 regler om praktik. 7) Eksamensfordringer. 8) Eksamenstidspunkter. 9) Antallet  

 af prøver og fastsættelse af, ved hvilke prøver der gives karakterer og ved  

 hvilke prøver, der gives bedømmelsen bestået/ikke bestået.
 Stk. 3.  Studieordningen kan indeholde hjemmel for  

 universitetet til at dispensere fra de regler i studieordningen, der alene er  

 fastsat af universitetet.
 Stk. 4.  Studieordningen og væsentlige ændringer heraf  

 træder i kraft ved et semesters begyndelse.
 § 17.  Universitetet kan i hvert enkelt tilfælde eller  

 ved almindelige bestemmelser godkende, at gennemførte uddannelseselementer  

 fra en dansk eller udenlandsk videregående uddannelsesinstitution træder i  

 stedet for uddannelseselementer, der er omfattet af denne bekendtgørelse.
Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter bestemmelserne  

 om den pågældende uddannelse.
Bedømmelsen overføres som »bestået«,  

 medmindre den træder i stedet for en karakter og er givet efter samme  

 bestemmelser, som karakterer givet ved den økonomiske kandidatuddannelse.
§ 18.  Undervisningsministeriet, Direktoratet for de  

 Videregående Uddannelser, kan tillade fravigelse af bekendtgørelsen som led i  

 forsøg.
Samtidig fastsættes forsøgets varighed og rapporteringsformen.
 Stk. 2.  Direktoratet kan dispensere fra  

 bekendtgørelsen, når det findes begrundet i usædvanlige forhold.
 Stk. 3.  Direktoratet kan tillade universitetet at  

 dispensere fra bekendtgørelsen inden for nærmere angivne rammer.
§ 19.  Klager over universitetets afgørelser i henhold  

 til denne bekendtgørelse indgives til universitetet.
Hvis en klage ikke tages  

 til følge, og klageren fastholder klagen, videresender universitetet klagen -  

 vedlagt en udtalelse - til direktoratet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 20.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 21.  Bekendtgørelsen har virkning fra den 1.  

 september 1987.
 Stk. 2.  Bekendtgørelse nr. 511 af 5. oktober 1981 om  

 uddannelserne i socialvidenskab og samfundsfag på Odense Universitet ophæves.
Stk. 3.  Universitetet fastsætter overgangsregler for  

 studerende, der har begyndt uddannelsen inden 1. september 1987 og som ønsker  

 at færdiggøre den helt eller delvis efter de hidtidige regler.
Universitetet  

 afgør, hvornår der sidste gang afholdes prøver efter bekendtgørelse nr. 511  

 af 5. oktober 1981.
