 Private ansatte, der forflyttes under samme arbejdsgiver, kan foretage  

 fradrag i den skattepligtige indkomst for en række udgifter i forbindelse med  

 flytningen.
 Eventuel modtaget flyttegodtgørelse skal indtægtsføres i den personlige  

 indkomst.
 Følgende udgifter kan fratrækkes:
 1. Flytning af bohave.
 2. Rejseudgifter for husstanden.
 3. Udgifter til nødvendige installationer.
 4. Huslejetab.
 Udgifter til advokat- og mæglersalær i forbindelse med køb og salg af fast  

 ejendom kan efter praksis ikke fradrages.
 Hvis arbejdsgiveren godtgør de under 1-4 nævnte fradragsberettigede  

 flytteudgifter mod dokumentation ved eksterne udgiftsbilag, skal både  

 godtgørelsen og de pågældende udgifter holdes uden for den ansattes indkomst  

 og påvirker derfor ikke skatteberegningen.
 Den ansatte kan dog herudover foretage et skønsmæssigt fradrag for  

 supplerende flytteudgifter på 3-6.000 kr. afhængig af bohavet og husstandens  

 størrelse.
 Dette cirkulære gælder fra og med 1. juli 1989.
