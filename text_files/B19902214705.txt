 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til receptionist.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for receptionistuddannelsen.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som receptionist.
 Uddannelsens varighed og struktur m.v.
 § 4.  Uddannelsen varer i alt 3 år og 2 måneder.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Skoleundervisningen inklusive 1. skoleperiode  

 varer 65 uger.
Skoleundervisning veksler med praktikuddannelse som anført  

 nedenfor:
 Stk. 2.  Uddannelsen afsluttes med eksamen  

 (svendeprøve), der gennemføres i forbindelse med den sidste skoleperiode.
Fritagelse for dele af uddannelsen § 6.  Gennemførelse af 2. skoleperiode i følgende  

 uddannelser giver fritagelse for 2. skoleperiode i receptionistuddannelsen:
 Stk. 2.  Elever, der har bestået hf- eller  

 studentereksamen, højere teknisk eksamen eller højere handelseksamen er  

 fritaget for 2. skoleperiode.
 Stk. 3.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Den uddannede receptionist skal have et  

 grundlæggende kendskab til køkken-, restaurant- og hotelbranchen samt have en  

 elementær viden om serviceydelser.
Receptionisten skal desuden kunne modtage  

 og betjene gæster, såvel danske som udenlandske, og kunne betjene de  

 almindelige hjælpemidler i en reception med selvstændighed og begyndende  

 rutine.
Skoleundervisningen § 8.  Undervisningen, der på en helhedsorienteret måde  

 skal omfatte både praktisk og teoretisk undervisning, har som mål at give  

 eleven de fornødne generelle og specielle kvalifikationer, herunder  

 forudsætning for at varetage de funktioner, uddannelsen sigter imod.
Grundfag § 9.  Undervisningen omfatter følgende grundfag:
 bekæmpelse.
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
 § 10.  Undervisningen i 2. skoleperiode omfatter  

 følgende grundfag, der har en vejledende uddannelsestid svarende til 11,2  

 uger:
 Stk. 2.  Grundfagene, der er nævnt i stk. 1, undtagen  

 nr. 6, fremmedsprog (B), afsluttes i 2. skoleperiode.
Områdefag § 11.  Undervisningen i områdefag i 2. skoleperiode  

 har følgende mål, vejledende uddannelsestid og øvrige rammer for indholdet:
 Eleven skal gennem teoretisk og praktisk bearbejdning opøves i at  

 klargøre, fremstille og anrette enkle retter til servering i henholdsvis  

 restaurant, institution, fastfood-forretninger og cafeterier.
 Vejledende uddannelsestid: 3,9 uger. (Restaurant 1,6 uger,  

 institution 1,6 uger og cafeteria/fastfood 0,7 uger).
 Eleven skal gennem teoretisk undervisning og praktiske øvelser gøres  

 fortrolig med grundlæggende anretning, servering, emballering og distribution  

 i restaurant, cafeteria, institution og cateringvirksomheder.
 Vejledende uddannelsestid: 1,6 uger.
 Eleven skal teoretisk og i praksis kunne bearbejde:
 - Indkøbsfunktioner med varebestilling og varemodtagelse ud fra givne  

 opgaver.
 - Prisberegning med udregning af kostpriser på udvalgte eksempler.
 - Regnskab med enkle eksempler på indkøbs- og salgsregnskaber.
 - Markedsføring med orientering om markedsføringens grundlæggende  

 principper (intern/ekstern).
 Vejledende uddannelsestid: 1,6 uger.
 § 12.  Undervisningen i områdefag i 3., 4. og 5.  

 skoleperiode har følgende mål, vejledende uddannelsestid og øvrige rammer for  

 indholdet:
 Eleven skal opnå indsigt i og forståelse for gæsters ønsker og  

 forventninger (gæstepsykologi). Eleven skal endvidere opnå træning i en  

 personlig kvalificeret fremtræden/optræden.
 Vejledende uddannelsestid: 0,9 uger.
Eleven skal opnå kendskab til kommunikationens betydning for  

 samarbejdsrelationerne i en virksomhed/institution, herunder samarbejdets  

 betydning for salgs- og servicearbejdets kvalitet og for trivsel på  

 arbejdspladsen.
Eleven skal desuden opnå indsigt i tilrettelæggelse og  

 gennemførelse af gæstebetjening.
Eleven skal opnå kendskab til, hvorledes  

 effektiv kommunikation og et godt samarbejde mellem afdelingerne i en  

 virksomhed/institution kan styrke salgs- og serviceindsatsen.
Følgende  

 problemstillinger behandles: Fagområder og -grænser, køn, miljø,  

 kulturforskelle, stress, menneskets udtryksmidler (kropssprog, mimik, sprog),  

 etik, diskretion og reklamationer.
 Vejledende uddannelsestid: 0,6 uger.
 Eleven skal opnå en grundlæggende viden om den danske geografi og danske  

 turistprodukter, herunder indsigt i turistbranchens organisation og sektorer.  

 Endvidere skal eleven gøres fortrolig med brugen af fartplaner/tidstabeller  

 og diverse serviceydelser, der knytter sig til turisme.
 Vejledende uddannelsestid: 0,9 uger.
økonomi Eleven skal opnå forbedret evne til hoved-, problem-, procent- og  

 forholdsregning samt talbehandling til brug ved brancherelaterede  

 nøgletalsberegninger som belægningsprocent, køkkenprocent,  

 personaleomkostninger, kalkulation og virksomhedsøkonomi på grundlæggende  

 niveau.
 Vejledende uddannelsestid: 1,2 uger.
Eleven skal opnå kendskab til nogle grundlæggende salgspsykologiske  

 teknikker og opnå indsigt i markedsføringsprincipperne med henblik på at  

 kunne tage del i elementære markedsføringsopgaver og service-management.
I  

 undervisningen lægges der vægt på det personlige salg, telefonsalg og  

 skrankesalg.
 Vejledende uddannelsestid: 1,5 uger.
Eleven skal opnå kendskab til de vigtigste love, bestemmelser og regler,  

 der har relation til branchen (branchejura), såsom produktansvar,  

 rejsebureaulovgivning og reservations- og afbestillingsregler.
Endvidere skal  

 eleven opnå kendskab til forsikringsbestemmelser og ansvarsplacering ved  

 tyveri, røveri og ulykker.
 Vejledende uddannelsestid: 0,3 uger.
 Eleven skal opnå grundlæggende viden om samtlige betalingsmidler, herunder  

 almen valutalære, checks, rejse- og eurochecks, kredit og betalingskort,  

 vouchers og stoplister, legitimationsregler og øvrige betingelser for  

 modtagelse, kontrol og afregning.
 Vejledende uddannelsestid: 0,5 uger.
Eleven skal opnå kendskab til forskellige maskiners funktioner (herunder  

 telefax, telex, av-hjælpemidler og kasseapparater). Endvidere skal eleven  

 opnå indsigt i edb-teknologiens mulige anvendelse i hotel- og  

 restaurationsbranchen.
Eleven skal herudover gøres fortrolig med  

 ordremodtagelse, klargøring og gennemførelse af konferencer, møder, kurser  

 m.v.
 Vejledende uddannelsestid: 0,4 uger.
 Eleven skal bibringes et grundlæggende kendskab til vine og menuer samt  

 sammensætning af disse, således at gæsten kan blive vejledt på  

 tilfredsstillende måde.
 Vejledende uddannelsestid: 0,3 uger.
Specialefag § 13.  Undervisningen i specialefag har følgende mål,  

 vejledende uddannelsestid og øvrige rammer for indholdet:
Med hovedvægt på gæstepsykologi, etik og personlig udvikling skal eleven  

 opnå træning i transaktionsbegreber, non-verbal kommunikation (kropssprog),  

 pacing og strokesbegreber.
Desuden skal eleven trænes i begreber omhandlende  

 service, servicefornyelse og serviceudvikling.
 Vejledende uddannelsestid: 1,5 uger.
Eleven skal kunne forstå engelsk og tysk og kunne udtrykke sig mundtligt  

 og skriftligt på disse sprog i relevante faglige sammenhænge.
Eleven skal  

 være orienteret om kulturelle, samfundsmæssige og erhvervsmæssige faglige  

 forhold i engelsk- og tysktalende dele af verden, således at dette kendskab  

 kan anvendes i elementære, praktiske situationer.
Eleven trænes endvidere i  

 relevante kommunikationssituationer og grammatik.
 Vejledende uddannelsestid: 3,6 uger.
Eleven skal opnå fortrolighed med almen brevopstilling, branchens  

 terminologier og stavning/retskrivning i eksempelvis forespørgsler,  

 reservationer, reklamationer og »direct mail«.
Desuden skal eleven  

 opnå kendskab til terminologier i besvarelse af forskellige typer af breve.
 Vejledende uddannelsestid: 0,6 uger.
Eleven skal gennem teoretisk undervisning, praktiske øvelser og eventuelt  

 foredrag ved branchens eksperter opnå indsigt i og viden om forskellige  

 kulturer og religioner.
Desuden skal eleven opnå viden om overnatnings-,  

 bespisnings-, transport- og oplevelsessektoren.
 Vejledende uddannelsestid: 1,5 uger.
 Eleven skal opnå indsigt i markedsføringsprincipperne, service- og  

 qualitymanagement med henblik på at kunne tage del i elementære  

 markedsføringsopgaver.
 Vejledende uddannelsestid: 1,2 uger.
 Eleven skal indlæres i arbejde med de daglige bookingrutiner, herunder  

 oplæres i alternative bookingsystemer og introduceres i anvendelse af  

 elektronisk dataudstyr, modulex lego og andre beslægtede systemer,  

 krydsbladssystem og edb.
 Vejledende uddannelsestid: 1,2 uger.
 Eleven skal oplæres i samtlige elementer som vedrører planlægning,  

 gennemførelse og opfølgning af møder, konferencer og selskaber, herunder  

 intern kommunikation, organisation, salgsteknik, produktkendskab og  

 korrespondance.
 Vejledende uddannelsestid: 0,6 uger.
Valgfag § 14.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Valgfagene i 2. skoleperiode har et omfang  

 svarende til en vejledende uddannelsestid på 1,7 uger.
 Stk. 3.  Valgfagene i 3., 4. og 5. skoleperiode har et  

 omfang svarende til en vejledende uddannelsestid på 4,5 uger.
Undervisningsplan § 15.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Samlæsning § 16.  Der kan samlæses med tjener-, køkkenassistent-  

 og kokke- og smørrebrødsjomfruelever.
Praktikuddannelsen § 17.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
§ 18.  Målet med praktikuddannelsen er, at eleven  

 opnår færdigheder i de arbejdsdiscipliner, der kræves inden for området,  

 herunder Stk. 2.  Eleven skal i lige grad oplæres i indcheckning  

 og i udcheckning (morgen- og aftenvagter).
 § 19.  Ved praktikuddannelsens gennemførelse skal der  

 sikres eleven beskæftigelse med og opnåelse af færdigheder i de  

 arbejdsfunktioner m.v., der har været omfattet af de foregående skoleophold,  

 og som vil blive omfattet af efterfølgende skoleophold i overensstemmelse med  

 skolens undervisningsplan på en sådan måde, at skoleundervisningen og  

 praktikuddannelsen understøtter og supplerer hinanden.
 Stk. 2.  Praktikvirksomheden skal i de enkelte  

 praktikperioder afholde en samtale med den enkelte elev om dennes  

 arbejdsindsats og udvikling i praktikperioden.
§ 20.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisningen.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 21.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 22, og afsluttende praktikerklæring er udstedt, jf. § 20, stk.  

 2, og når den eksamen, som er beskrevet i §§ 28-30 (svendeprøven), er  

 bestået.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, samt oplysning om den opnåede karakter fastsat i  

 henhold til § 30, stk. 4.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 22.  Når alle skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 25,  

 stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
 § 23.  Senest ved afslutningen af sidste skoleperiode  

 udsteder skolen eksamensbeviser for de grundfag eller valgfag, som er  

 afsluttet med eksamen.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 24.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 22, stk. 2, nr. 1.
Skolevejledning § 25.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelserne for udstedelse af  

 skolebevis, jf. § 22, stk. 2, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 26.  Ved karaktergivning anvendes 13-skalaen, jf. §  

 17 i eksamensbekendtgørelsen.
Afsluttende bedømmelse § 27.  Skolen afholder eksamen i følgende grundfag:
 Stk. 2.  Endvidere afholdes afsluttende eksamen efter  

 reglerne i §§ 28-30.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I de enkelte områdefag og specialefag giver  

 skolen ved afslutningen af den sidste skoleperiode en standpunktskarakter i  

 forhold til slutmålene for undervisningen i disse fag.
 Stk. 5.  Skolen fastsætter en gennemsnitskarakter på  

 grundlag af alle afgivne karakterer i grundfag, områdefag og specialefag, jf.  

 stk. 1, 3 og 4. Ved beregningen vægter karaktererne i specialefag dobbelt.
 Stk. 6.  For valgfag foretages bedømmelse efter reglerne  

 om disse fag.
§ 28.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en  

 projektopgave, en mundtlig opgave og en skriftlig opgave, jf. § 29.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori eksamen afholdes, sender skolen en liste over de  

 pågældende elever med angivelse af elevernes praktikvirksomheder til det  

 faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om udpegningen.
Stk. 5.  Elevernes løsning af opgaverne bedømmes efter  

 reglerne i § 30 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene efter eksamensbekendtgørelsen.
 § 29.  Projektopgaven gennemføres individuelt inden  

 for områdefag eller specialefag og afleveres som en skriftlig rapport senest  

 10 dage før den mundtlige prøve, jf. stk. 2. Ved begyndelsen af sidste  

 skoleperiode foretager eleven lodtrækning blandt emnerne til projektopgaven.
 Stk. 2.  Den mundtlige prøve varer 30-45 minutter  

 og består af:
 Stk. 3.  Den skriftlige prøve varer 150 minutter  

 og består af spørgsmål inden for følgende områder: Virksomhedsøkonomi,  

 jura/forsikring, teknik/edb, sprog, gæstebetjening, turistlære,  

 salg/markedsføring, dansk korrespondance, vin- og menulære.
 § 30.  Ved bedømmelse af opgavebesvarelserne giver  

 læreren og de 2 censorer hver en karakter under anvendelse af 13-skalaen for  

 henholdsvis den mundtlige prøve, den skriftlige prøve og projektopgaven, jf.  

 § 29. Karakteren for den enkelte prøve fremkommer som et gennemsnit af de tre  

 afgivne karakterer.
Stk. 2.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karaktererne for hver  

 af de 3 prøver, jf. stk. 1. Forinden fastsættelse af karakter efter stk. 3  

 foretages afrunding af det endelige resultat til et helt tal efter  

 almindelige regneregler.
For at bestå eksamen kræves, at eksamenskarakteren  

 er minimum 6 i hver af de 3 opgaver.
Stk. 3.  De beregninger, der er nævnt i stk. 1 og 2,  

 foretages af det faglige udvalg.
Skolen indsender oplysning om de enkelte  

 karakterer, som er givet efter stk. 1, til det faglige udvalg.
Det faglige  

 udvalg kan udarbejde et skema til dette formål.
Stk. 4.  Hvis eleven har opnået karakteren 6, 7 eller 8,  

 anføres »Bestået« på uddannelsesbeviset.
Hvis eleven har opnået  

 karakteren 9, anføres »Bestået med ros« på uddannelsesbeviset.
Hvis  

 eleven har opnået karakteren 10, anføres »Bronzemedalje« på  

 uddannelsesbeviset.
Hvis eleven har opnået karakteren 11 eller 13, anføres  

 »Sølvmedalje« på uddannelsesbeviset.
§ 31.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange, idet skolen dog kan tilbyde, at eleven deltager i eksamen påny, hvis  

 der foreligger ganske særlige omstændigheder.
 Stk. 2.  Adgang til sygeeksamen følger  

 eksamensbekendtgørelsen.
Ikrafttrædelses- og overgangsbestemmelser § 32.  Bekendtgørelsen træder i kraft den 1. januar  

 1991.
 § 33.  Elever, der har gennemført efg-basisuddannelsen  

 inden for levnedsmiddelområdet, er fritaget for 2. skoleperiode.
