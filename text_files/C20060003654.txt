Skrivelse om visse  

 spørgsmål ved behandlingen af sager om udeblivelse efter tilsigelse til  

 afsoning Udgangsbekendtgørelsens § 22,  

 stk. 1 er på baggrund af ændringen af straffuldbyrdelseslovens § 50, 2. pkt.  

 blevet ændret således, at udeblivelse efter tilsigelse til afsoning uden  

 lovlig  

 grund, vil medføre, at den indsatte fratages muligheden for at kunne meddeles  

 tilladelse til udgang efter reglerne i udgangsbekendtgørelsens afsnit II, jf.  

 dog § 31, stk. 3, i et tidsrum af 3 måneder fra indsættelsen.
Herudover er der fortsat  

 andre virkninger knyttet til det forhold, at en indsat udebliver efter  

 tilsigelse  

 til afsoning.
Således vil forholdet blandt andet indgå i overvejelser om  

 anbringelse i lukket fængsel, jf. anbringelses- og overførselsvejledningens  

 pkt. 29, i vurderingen af misbrugsrisikoen ved tilladelse til udgang, jf.  

 straffuldbyrdelseslovens § 46, stk. 2, nr. 6 og i overvejelser om løsladelse  

 efter straffelovens § 40a, jf. løsladelsesvejledningens pkt. 33.
 Under henvisning til  

 ovenstående skal følgende bemærkes i relation til det tilfælde, at den  

 indsatte, som begrundelse for udeblivelse, anfører, at denne ikke har  

 modtaget  

 indkaldelsen til afsoning:
 Reglerne om indkaldelse til  

 fuldbyrdelse af fængselsstraf eller forvaring mv. fremgår af  

 iværksættelsesbekendtgørelsens  

 kapitel 3.  

 Efter § 11 i bekendtgørelsen skal  

 indkaldelse til udståelse af fængselsstraf  

 ske skriftligt, jf. dog § 11, stk. 2-5. Indkaldelsen til udståelse af  

 fængselsstraf jf. § 11 er et såkaldt  

  

 påbud  

  

 om at fremmøde til et bestemt tidspunkt.  

 Det betyder, at kravet til indkaldelsen blot er, at den er  

  

 kommet frem  

  

 til folkeregisteradressen,  

 og at den dermed ikke nødvendigvis behøver at være kommet den dømte til  

 kundskab.
Det er praksis som  

 udgangspunkt at anse afgørelser, breve mv. afsendt fra en offentlig myndighed  

 for i overensstemmelse med sædvanlig postgang (A-post) at være kommet frem  

 til  

 adressaten dagen efter afsendelse.  

 Bevisbyrden for at  

 et brev afsendt af en offentlig myndighed anses for at være kommet frem,  

 påhviler den offentlige myndighed.
Kriminalforsorgens institutioner vil  

 normalt  

 kunne løfte denne bevisbyrde ved at henvise til en fast, pålidelig procedure  

 for afsendelse af post.
Det er videre en forudsætning, at der i det konkrete  

 tilfælde ikke er holdepunkter for at antage, at den faste procedure blev  

 fraveget på tidspunktet for afsendelsen.
I den forbindelse skal det  

 undersøges,  

 at det pågældende brev var stilet til korrekt folkeregisteradresse (og ikke  

 efterfølgende er kommet retur).
Brevet må herefter anses for  

 at være kommet frem, medmindre der foreligger oplysninger, der kan  

 sandsynliggøre et andet forløb.  

 I den forbindelse  

 bemærkes, at det er et grundlæggende princip i dansk forvaltningsret  

 (officialprincippet), at det er den myndighed, der skal træffe afgørelse i en  

 sag, der har ansvaret for at få sagen tilstrækkelig oplyst.
Sagsoplysningen  

 kan  

 ske i samarbejde med andre myndigheder eller evt. parten selv.
Uanset at der  

 fra myndighedens side nærmere er redegjort for proceduren for afsendelse af  

 post (intern postgang), vil officialprincippet i visse sager kunne tilsige,  

 at  

 der, for at sagen kan betragtes som fuldt oplyst, skal indhentes oplysninger  

 om  

 f.eks.  

 den eksterne postgang hos Post  

 Danmark.
I de tilfælde, hvor en dømt påberåber sig, at indkaldelsen til  

 afsoning ikke er modtaget, skal institutionen derfor ligeledes vurdere, om  

 der  

 er grundlag for i den konkrete sag at igangsætte en undersøgelse af den  

 eksterne postgang.
