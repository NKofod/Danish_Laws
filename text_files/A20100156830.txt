Lov om ændring af lov om pædagogikum i de gymnasiale uddannelser (Behandling af klager over bedømmelse af prøven i teoretisk pædagogikum) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 475 af 17. juni 2008 om pædagogikum i de gymnasiale uddannelser foretages følgende ændring:
 1. I § 6 indsættes som stk. 4:
»Stk. 4. Undervisningsministeren fastsætter nærmere regler om klage over afgørelser i forbindelse med prøven i teoretisk pædagogikum, herunder om, at ombedømmelse og omprøve kan resultere i en lavere karakter.« § 2 Loven træder i kraft den 1. januar 2011.
Givet på Christiansborg Slot, den 21. december 2010 Under Vor Kongelige Hånd og Segl MARGRETHE R.
