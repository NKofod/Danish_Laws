 Kundgørelse om indberetning af  

 overtrædelse af elektricitetslovgivningen samt om brande og  

 personulykker, som kan have elektrisk årsag.
Elektricitetsrådet har blandt  

 andet til opgave at varetage de forretninger, der er henlagt til det ved  

 loven om elektriske stærkstrømsanlæg og loven om  

 autorisation af elektroinstallatører m.v.
Rådet behandler  

 derudover sager vedrørende brande og ulykker, som må antages at  

 have elektrisk årsag, ligesom det er rådgivende for politi,  

 anklagemyndighed og domstole i sager vedrørende overtrædelse af  

 elektricitetslovgivningen.
 For at give Elektricitetsrådet mulighed for  

 effektivt at udføre de opgaver, der påhviler rådet, skal  

 man anmode politiet om at underrette rådet om alle  

 bødevedtagelser og domme i straffesager mod  

 elektroinstallatører for overtrædelse af loven om elektriske  

 stærkstrømsanlæg, stærkstrømsreglementet og  

 loven om autorisation af elektroinstallatører m.v.
 Politiet skal endvidere orientere rådet om alle  

 sager vedrørende brande og personulykker, som kan have elektrisk  

 årsag.
 Indberetningerne til Elektricitetsrådet, hvis  

 adresse er Gothersgade 160, 1.,  1123 København K., kan vente til  

 sagerne er afsluttede.
Forespørgsler kan eventuelt telefonisk rettes til  

 Elektricitetsrådet, 01-11 65 82. * For så vidt angår tilkaldelse af sagkyndige  

 til undersøgelse af brand- og ulykkessteder henvises til  

 rigspolitichefens kundgørelse II nr. 16.
 Kundgørelse II nr. 56 af 22. oktober 1980  

 ophæves.
 * Nyt telefonnummer. 3311 6582.
