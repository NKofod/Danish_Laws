Betænkning afgivet af Retsudvalget den  

 1. marts 2001 Betænkning over Forslag til lov om bevissikring ved  

 krænkelse af immaterialrettigheder m.v.
[af justitsministeren (Frank Jensen)] 1. Ændringsforslag Justitsministeren har stillet 3 ændringsforslag til  

 lovforslaget.
2. Udvalgsarbejdet Lovforslaget blev fremsat den 4. oktober 2000 og var til  

 1. behandling den 12. oktober 2000. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 7 møder.  

 Endvidere har udvalget den 6. december 2000 afholdt et ekspertmøde om  

 lovforslaget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Management Råd, Frits Rose, Græsted, og professor i procesret Eva Smith,  

 København.
Spørgsmål Udvalget har stillet 57 spørgsmål til  

 justitsministeren til skriftlig besvarelse, som denne har besvaret.
Nogle af  

 udvalgets spørgsmål og justitsministerens svar herpå er  

 optrykt i bilag 2 til betænkningen.
3. Indstillinger og politiske bemærkninger Et flertal i udvalget (S, V, KF, SF, CD, RV, EL og  

 KRF) indstiller lovforslaget til vedtagelse med de stillede  

 ændringsforslag.
 Et mindretal i udvalget (DF) indstiller  

 lovforslaget til forkastelse ved 3. behandling, men vil dog stemme for  

 de stillede ændringsforslag.
Dansk Folkeparti kan ikke tilslutte sig lovforslaget.
DF  

 mener ikke, lovforslaget er tilfredsstillende, men vil godt tilkendegive, at  

 lovforslaget er blevet forbedret med de stillede ændringsforslag.
DF  

 kan bestemt ikke acceptere, at rettigheder, varemærker eller patenter  

 krænkes.
Det er heller ikke rimeligt, at når man har brugt store  

 kræfter på at fremstille og patentere kunstværker eller  

 produkter, kan andre risikofrit og uden blusel kopiere de  

 pågældende produkter.
Men om nærværende lovforslag er den rigtige  

 måde at gribe ind på over for krænkelser af disse  

 rettigheder, stiller DF sig ret så tvivlende over for.
Man skal jo  

 huske, at eksempelvis ophavsretsloven i forvejen trænger til en grundig  

 revision.
Her tænkes eksempelvis på chefredaktør  

 Tøger Seidenfaden, som i 1995 lige pludselig risikerede 1 års  

 fængsel, fordi han offentliggjorde den dagbog, som nuværende  

 fødevareminister Ritt Bjerregaard selv havde forsynet den samlede  

 presse med.
Skulle der på det tidspunkt have været tale om  

 bevissikring, skulle myndighederne faktisk være brudt ind i Politikens  

 Hus via fogedretten og have sikret sig ethvert til rådighed  

 stående bevis.
Spørgsmålet er derfor, om der ikke  

 også - samtidig med at man ser på, hvilke muligheder der er for  

 at bevissikre i forbindelse med krænkelse af disse rettigheder - skal  

 ses på en nedtrapning af de meget strikse regler på  

 området, når det eksempelvis gælder ophavsret.
DF er også bekymret for de angreb, der ligger i  

 lovforslaget over for boligens grundlovssikrede ukrænkelighed.
Her  

 tænkes bl.a. på det forhold, at fogden stadig har mulighed for at  

 gennemføre en undersøgelse, selv om hverken den person,  

 undersøgelsen retter sig imod, eller en repræsentant for  

 vedkommende er til stede.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	justitsministeren, tiltrådt af udvalget:
Til titlen 1) Titlen affattes således » til Lov om ændring af retsplejeloven og lov om  

 retsafgifter (Bevissikring ved krænkelse af immaterialrettigheder  

 m.v.)« [Ændring af lovforslagets titel] Til §§ 1-5 2) §§ 1-5 udgår, og i stedet indsættes:
» I lov om rettens pleje, jf. lovbekendtgørelse nr.  

 857 af 12. september 2000, som ændret ved § 2 i lov nr. 433 af 31. maj  

 2000 og § 2 i lov nr. 106 af 13. februar 2001, foretages følgende  

 ændring:
 1. Efter kapitel 57 indsættes i tredje bog, femte afsnit, som  

 nyt kapitel:
» Bevissikring ved krænkelse af  

 immaterialrettigheder m.v.
§ 653. Efter anmodning fra rettighedshaveren eller en anden, der  

 er beføjet til at påtale en krænkelse af en immaterialret  

 eller en overtrædelse som nævnt i stk. 2 (rekvirenten), kan  

 fogedretten træffe bestemmelse om, at der hos en anden (rekvisitus)  

 skal foretages en undersøgelse med henblik på at sikre bevis for  

 krænkelsen eller overtrædelsen og dennes omfang,  

 såfremt 1)	det sandsynliggøres, at rekvisitus som led i  

 erhvervsvirksomhed eller i øvrigt i ikke ubetydeligt omfang har  

 begået en krænkelse eller overtrædelse som nævnt i  

 stk. 2, og 2)	der er grund til at antage, at bevis for krænkelsen eller  

 overtrædelsen og dennes omfang kan findes i de lokaler, der  

 ønskes undersøgt.
Stk. 2. Reglerne i dette kapitel finder anvendelse  

 på bevissikring vedrørende 1)	krænkelse af ophavsrettigheder eller beslægtede  

 rettigheder, jf. ophavsretslovens §§ 2, 3, 65, 66, 67, 69, 70, 71 og 77, 2)	overtrædelse af ophavsretslovens § 11, stk. 2, og §§ 73 og  

 74, 3)	overtrædelser som nævnt i ophavsretslovens § 76, stk. 1,  

 nr. 4 og 5, og § 78, 4)	overtrædelser som nævnt i lov om radio- og  

 fjernsynsvirksomhed § 75 a, 5)	krænkelse af mønstre, 6)	krænkelse af design, herunder EF-design, 7)	krænkelse af varemærker, herunder EF-varemærker,  

 og fællesmærker, 8)	krænkelse af virksomhedernes navne, 9)	krænkelse af patenter, 10)	krænkelse af brugsmodeller, 11)	krænkelse af rettigheder til halvlederprodukters  

 udformning, 12)	krænkelse af rettigheder til plantenyheder, 13)	krænkelse af geografiske betegnelser m.v. og 14)	overtrædelse af markedsføringslovens § 1 ved ulovlig  

 produktefterligning.
Stk. 3. Undersøgelsen kan omfatte alt materiale,  

 som må antages at være af betydning med henblik på at  

 konstatere, om og i hvilket omfang krænkelser eller overtrædelser  

 som nævnt i stk. 2 har fundet sted, herunder genstande bestemt for  

 salg, maskiner og andet produktionsudstyr, bogføringsmateriale,  

 fakturaer, ordresedler, reklamemateriale og andre dokumenter, oplysninger  

 på edb-anlæg, edb-programmer og elektroniske lagringsmidler.
Der  

 kan dog ikke foretages undersøgelse med henblik på at  

 konstatere, om produktionsprocesser eller maskiner og andet produktionsudstyr  

 krænker patenter, brugsmodeller eller rettigheder til  

 halvlederprodukters udformning.
Stk. 4. Fogedretten afslår helt eller delvis en  

 anmodning om undersøgelse, hvis det må antages, at  

 undersøgelsen vil påføre rekvisitus skade eller ulempe,  

 som står i misforhold til rettighedshaverens interesse i  

 undersøgelsens gennemførelse, Stk. 5. En undersøgelse må ikke omfatte  

 materiale, der indeholder oplysninger om forhold, som rekvisitus i  

 medfør af § 169, § 170 eller § 172 ville være udelukket fra  

 eller fritaget for at afgive forklaring om som vidne.
§ 653 a.
Anmodningen om undersøgelse indgives til  

 fogedretten i den retskreds, i hvilken rekvisitus har hjemting, jf. §§  

 235-240, eller i hvilken de lokaler, der skal være genstand for  

 undersøgelse, er beliggende.
Anmodningen skal være skriftlig og  

 skal indeholde de oplysninger, som rekvirenten påberåber sig til  

 støtte for anmodningen, samt de oplysninger, der i øvrigt er  

 nødvendige for sagens behandling.
 Stk. 2. Fogedretten fastsætter tid og sted for  

 forretningen og giver meddelelse herom til rekvirenten og rekvisitus.  

 Forudgående underretning af rekvisitus kan undlades, såfremt  

 underretning må antages at medføre risiko for, at genstande,  

 dokumenter, oplysninger på edb-anlæg eller andet, som er omfattet  

 af anmodningen om undersøgelse, fjernes, tilintetgøres eller  

 ændres.
 Stk. 3. Rekvisitus skal, selv om denne ikke har modtaget  

 forudgående underretning om forretningen, have adgang til at udtale  

 sig, før fogedretten træffer afgørelse om, hvorvidt  

 anmodningen om undersøgelse skal tages til følge, jf. dog stk.  

 4.
Stk. 4. Forretningen kan foretages, selv om rekvisitus  

 ikke giver møde eller ikke træffes.
I så fald opfordrer  

 fogedretten andre personer over 18 år, som er til stede, og som  

 må antages at have kendskab til rekvisiti forhold, til at varetage  

 dennes interesser under forretningen.
Er rekvisitus ikke forud blevet  

 underrettet om forretningen, og træffes ingen på stedet, der kan  

 varetage rekvisiti interesser, udsættes forretningen, medmindre der  

 foreligger særlige omstændigheder.
Stk. 5. Er rekvisitus ikke forud blevet underrettet om  

 forretningen, skal rekvisitus eller den, der varetager dennes interesser, jf.  

 stk. 4, have adgang til at tilkalde en advokat. Ønsker rekvisitus  

 eller dennes repræsentant at benytte sig af denne ret, udsættes  

 forretningen, indtil advokaten er kommet til stede.
Dette gælder dog  

 ikke, såfremt en udsættelse af forretningen i dette øjemed  

 vil medføre unødig forsinkelse eller en risiko som nævnt  

 i stk. 2, 2. pkt.
Stk. 6. En afgørelse om gennemførelse af  

 undersøgelse er betinget af, at rekvirenten stiller sikkerhed for den  

 skade eller ulempe, som rekvisitus kan blive påført, medmindre  

 fogedretten undtagelsesvis bestemmer andet.
Fogedretten bestemmer  

 sikkerhedens art og størrelse.
Stk. 7. Har rekvisitus ikke været til stede under  

 forretningen, giver fogedretten uden unødigt ophold rekvisitus  

 underretning om, hvad der er passeret.
Rekvisitus kan i så fald inden 1  

 uge efter modtagelsen af underretningen kræve forretningen genoptaget.  

 Materiale fra undersøgelsen kan ikke udleveres til rekvirenten,  

 før denne frist er udløbet.
Kræver rekvisitus sagen  

 genoptaget, kan materialet først udleveres, når fogedretten har  

 truffet fornyet afgørelse i sagen.
 Stk. 8. Fogedrettens afgørelser træffes ved  

 kendelse og kan kæres efter reglerne i kapitel 53.
 Stk. 9. En bevisførelse, som findes uforenelig med  

 hensynet til forretningens fremme, kan afskæres.
§ 653 b.
En undersøgelse gennemføres ved  

 fogedrettens foranstaltning.
I det omfang det må anses for  

 nødvendigt med henblik på sikring af bevis, kan fogedretten  

 beslaglægge genstande eller dokumenter, ligesom fogedretten eller den,  

 retten bemyndiger hertil, kan tage fotografier, optage film samt fremstille  

 kopier af dokumenter, oplysninger på edb-anlæg, edb-programmer og  

 andet materiale.
 Stk. 2. Fogedretten kan udpege en eller flere uvildige  

 sagkyndige til at bistå sig ved undersøgelsens  

 gennemførelse.
Stk. 3. Rekvirenten eller dennes repræsentant har  

 på de betingelser, fogedretten måtte fastsætte, ret til at  

 være til stede under undersøgelsen, men alene med henblik  

 på at bistå fogedretten med oplysninger, identifikation af  

 produkter og lignende.
Fogedretten kan dog bestemme, at rekvirenten eller  

 dennes repræsentant ikke må være til stede.
Stk. 4. I retsbogen gengiver fogedretten i  

 fornødent omfang de iagttagelser, der er gjort under  

 undersøgelsen, ligesom fogedretten udfærdiger en fortegnelse  

 over beslaglagte genstande eller dokumenter og fremstillede kopier m.v.  

 Materialet opbevares af fogedretten eller den, retten bemyndiger hertil.
I  

 det omfang andet ikke bestemmes af fogedretten, holdes materialet  

 tilgængeligt for parterne, og fogedretten kan i samme omfang udlevere  

 materialet eller kopier heraf til parterne.
Har en uvildig sagkyndig  

 medvirket, skal denne inden for en af fogedretten fastsat frist  

 udfærdige en beskrivelse af undersøgelsen og dennes resultater.  

 Fogedretten sender en kopi af beskrivelsen til parterne.
 Stk. 5. Udgifter ved sagkyndig bistand og opbevaring af  

 beslaglagte genstande m.v. samt andre særlige udgifter ved  

 forretningens gennemførelse afholdes foreløbig af rekvirenten.  

 Fogedretten kan bestemme, at rekvirenten skal stille sikkerhed for  

 udgifternes betaling.
Stk. 6. I det omfang det må anses for  

 nødvendigt for at gennemføre undersøgelsen, kan  

 fogedretten skaffe sig adgang til rekvisiti lokaler og gemmer.
Fogedretten  

 kan med henblik herpå anvende den nødvendige magt.
Politiet yder  

 efter anmodning fogedretten bistand hertil.
§ 653 c.
Rekvirenten skal inden 4 uger efter modtagelsen af  

 fogedrettens meddelelse om, at undersøgelsen er afsluttet,  

 anlægge retssag vedrørende de krænkelser eller  

 overtrædelser, som begrundede anmodningen om undersøgelse,  

 medmindre rekvisitus frafalder forfølgning.
Har rekvisitus ikke  

 frafaldet forfølgning, og anlægges retssag ikke rettidigt, skal  

 fogedretten og rekvirenten tilbagelevere beslaglagte genstande og dokumenter,  

 fremstillede kopier og andet bevismateriale hidrørende fra  

 undersøgelsen, og det under undersøgelsen fremkomne kan ikke  

 anvendes som bevis for krænkelser eller overtrædelser.
 Stk. 2. Ophæves en afgørelse om  

 undersøgelse, efter at undersøgelsen er gennemført,  

 gælder stk. 1, 2. pkt., tilsvarende.
Stk. 3. Viser det sig, at den af rekvirenten  

 påberåbte ret ikke består eller ikke kan gøres  

 gældende af rekvirenten, har rekvisitus krav på erstatning for  

 tab og tort.
Det samme gælder, såfremt det ikke godtgøres,  

 at rekvisitus har gjort sig skyldig i krænkelser eller  

 overtrædelser omfattet af anmodningen om undersøgelse.
Stk. 4. Krav om erstatning i medfør af stk. 3 kan  

 gøres gældende som modkrav under en retssag anlagt af  

 rekvirenten eller under et selvstændigt søgsmål.  

 Anlægger rekvirenten ikke retssag i overensstemmelse med stk. 1, 1.  

 pkt., skal et selvstændigt søgsmål om erstatning  

 anlægges af rekvisitus inden 3 måneder efter, at fristen for  

 rekvirentens søgsmål er udløbet.
Ophæves en  

 afgørelse om undersøgelse efter sagens genoptagelse, jf. § 653  

 a, stk. 7, 2. pkt., eller under kære, kan der ved afgørelsen  

 herom tillægges rekvisitus erstatning efter stk. 3.
§ 653 d.
Med hensyn til sagens behandling finder §§ 344 og  

 349, § 487, stk. 2-4, § 491, stk. 3, § 492, stk. 1, § 495, stk. 3, §§ 499 og  

 500, § 502, stk. 1, nr. 2 og 3, og § 647, stk. 2, tilsvarende anvendelse.  

« [De foreslåede regler om bevissikring placeres i  

 retsplejeloven] Til § 7 3) Paragraffen affattes således » Stk. 1. Loven træder i kraft den 1. april 2001.  

 Justitsministeren fastsætter dog tidspunktet for ikrafttrædelsen  

 af § 653, stk. 2, nr. 6, som indsat ved § 1, nr. 1.
Stk. 2. Loven gælder ikke for Færøerne  

 og Grønland.« [Ændret ikraftrædelsesbestemmelse] Bemærkninger Til nr. 1 Formålet med ændringsforslag nr. 1 og 2 er  

 bl.a. at indarbejde de foreslåede regler om bevissikring ved  

 krænkelse af immaterialrettigheder m.v. i retsplejeloven.
Lovforslagets  

 titel foreslås ændret i overensstemmelse hermed.
Til nr. 2 Ved ændringsforslagets § 1 indsættes de  

 foreslåede regler om bevissikring ved krænkelse af  

 immaterialrettigheder m.v. som et nyt kapitel 57 a i retsplejelovens tredje  

 bog, femte afsnit, om foreløbige retsmidler.
Herved placeres reglerne  

 i umiddelbar forlængelse af retsplejelovens kapitel 57 om forbud.
 Ændringsforslaget indeholder visse tekniske  

 ændringer som følge heraf (omnummerering samt sproglige  

 konsekvensændringer). Henvisningen til bestemmelserne i retsplejelovens  

 første bog, anden bog og tredje bog, første afsnit (§§ 1-336c)  

 i lovforslagets § 5, stk. 1, udgår som overflødig, fordi disse  

 bestemmelsers anvendelse nu vil følge af retsplejelovens  

 systematik.
 Der foreslås desuden enkelte andre rent  

 redaktionelle ændringer, navnlig i § 653, stk. 1, som svarer til  

 lovforslagets § 1, stk. 1, og i § 653 c, stk. 1, som svarer til lovforslagets  

 § 4, stk. 1.
Det foreslås endvidere i § 653, stk. 2 (som svarer  

 til lovforslagets § 1, stk. 2), at føje krænkelse af design,  

 herunder EF-design, til opregningen af de krænkelser og  

 overtrædelser, som er omfattet af lovforslaget.
Det skyldes, at lov om  

 mønstre pr. 1. oktober 2001 afløses af designloven, jf. lov nr.  

 1259 af 20. december 2000. I designloven anvendes begrebet »design « i stedet for »mønster«.  

 Loven gælder dog kun for design, der registreres efter lovens  

 ikrafttræden, mens mønsterloven fortsat gælder for  

 mønstre, der er registreret, samt mønsteransøgninger,  

 der er indgivet før lovens ikrafttræden.
Designloven indeholder  

 bl.a. bestemmelser, som tager sigte på ikrafttræden af en  

 forordning om EF-design, som for tiden behandles i Rådet.
Forordningen  

 forventes vedtaget i løbet af foråret 2001.
 Ændringsforslaget indeholder herudover  

 følgende indholdsmæssige ændringer, som har til  

 formål yderligere at fremhæve og styrke de elementer i  

 lovforslaget, der skal sikre rekvisitus en betryggende retsstilling:
1)	Det præciseres i § 653, stk. 1 (svarende til  

 lovforslagets § 1, stk. 1), at en bevissikringsundersøgelse kun  

 kan gennemføres på steder, hvor der er grund til at antage, at  

 fogedretten vil kunne finde bevis for krænkelsen eller  

 overtrædelsen og dennes omfang.
Er rekvisitus en erhvervsvirksomhed,  

 må det normalt antages, at de relevante genstande og dokumenter m.v.  

 befinder sig på forretningsstedet.
Anmoder rekvirenten om, at f.eks.  

 direktørens privatadresse undersøges, må der være  

 en konkret begrundelse for, at bevis for krænkelsen m.v. kan forventes  

 at findes der.
Der bør dog tages hensyn til, at rekvirenten ofte ikke  

 vil have mulighed for at vide mere præcist, hvor det relevante  

 materiale opbevares.
Det vil normalt være tilstrækkeligt, at  

 rekvirenten angiver en bestemt adresse, og det bør således som  

 udgangspunkt ikke forlanges, at rekvirenten herudover angiver, hvilke  

 bestemte lokaler der ønskes undersøgt.
 2)	Det præciseres i § 653, stk. 4 (svarende til  

 lovforslagets § 1, stk. 4), at det foreslåede  

 proportionalitetsprincip indebærer, at den  

 bevissikringsundersøgelse, som rekvirenten anmoder om, ikke kan  

 gennemføres, hvis det må antages, at undersøgelsen vil  

 påføre rekvisitus skade eller ulempe, som står i  

 misforhold til rekvirentens interesse i undersøgelsen.  

 Ændringsforslaget indebærer efter Justitsministeriets opfattelse  

 ikke nogen realitetsændring.
3)	Det præciseres i § 653 a, stk. 4 (svarende  

 til lovforslagets § 2, stk. 4), at gennemførelsen af en  

 bevissikringsundersøgelse i reglen skal udsættes, hvis  

 rekvisitus ikke forud er blevet underrettet om forretningen, og fogeden  

 på stedet hverken træffer rekvisitus selv eller andre personer  

 over 18 år, som kan varetage dennes interesser.
Bestemmelsen svarer til  

 lovforslagets bemærkninger, jf. pkt. 5.9. Det vil således kun  

 helt undtagelsesvis kunne komme på tale at undlade at udsætte  

 undersøgelsen, f.eks. hvis konkrete forhold peger på, at beviser  

 er ved at blive fjernet, eller hvis fogedretten allerede ved henvendelsen  

 på stedet umiddelbart konstaterer åbenbare krænkelser  

 m.v.
4)	Det præciseres i § 653 a, stk. 6 (svarende til  

 lovforslagets § 2, stk. 6),  at det er den klare hovedregel, at  

 rekvirenten skal stille økonomisk sikkerhed for den skade eller  

 ulempe, som rekvisitus kan blive påført ved  

 bevissikringsundersøgelsen.
Fogedretten bør  

 således alene undlade at kræve sikkerhedsstillelse, hvis der er  

 tale om åbenbare krænkelser og beviserne utvivlsomt kan sikres  

 uden skade eller nævneværdig ulempe for rekvisitus.
5)	Det foreslås i § 653 a, stk. 7 (svarende til  

 lovforslagets § 2, stk. 7), at rekvirenten i tilfælde, hvor en  

 bevissikringsundersøgelse er gennemført, uden at rekvisitus  

 selv har været til stede, ikke kan få udleveret materiale fra  

 undersøgelsen, før fristen for genoptagelse af forretningen er  

 udløbet.
Der er tale om en skærpelse i forhold til lovforslagets  

 bemærkninger (pkt. 5.9), hvor det er forudsat, at fogedretten i  

 almindelighed afventer udløbet af 1-uges-fristen, før materiale  

 udleveres til rekvirenten.
Det foreslås endvidere, at rekvirenten i  

 tilfælde, hvor rekvisitus benytter sin ret til at kræve sagen  

 genoptaget, først kan få materiale udleveret, når  

 fogedretten har afgjort sagen på ny.
6)	Det præciseres i § 653 b, stk. 3 (svarende til  

 lovforslagets § 3, stk. 3), at rekvirenten alene har ret til at  

 være til stede under en bevissikringsundersøgelse med det  

 formål at yde fogedretten praktisk bistand med nødvendige  

 oplysninger, identifikation af produkter og lignende.
Rekvirenten kan  

 således ikke gives tilladelse til aktivt at foretage  

 undersøgelser, og det foreslås, at det skal gælde, uanset  

 om rekvisitus modsætter sig dette eller ej.
Til nr. 3 Den foreslåede ændring af  

 ikrafttrædelsesbestemmelsen er en konsekvensrettelse til  

 ændringsforslag nr. 2. I konsekvens af reglernes indarbejdelse i  

 retsplejeloven ændres stk. 2 således, at reglerne ikke  

 administrativt kan sættes i kraft for Færøerne og  

 Grønland.
Reglerne vil i givet fald skulle sættes i kraft for  

 Færøerne og Grønland ved ændring af henholdsvis den  

 færøske og grønlandske retsplejelov.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 17 Bilagsnr.
Titel 1 Høringssvar samt høringsoversigt, fra justitsministeren 2 Spm. 1 om kommentar til høringssvar, til justitsministeren Spm. 2 om proportionalitetsprincippet, til justitsministeren Spm. 3 om ministerens kommentar til forslaget fra Dansk Industri om at  

 samle fogedsager om bevissikring, til justitsministeren 3 Frist for spørgsmål 4 Spm. 4 om retsgarantier ved ransagninger af bolig, til justitsministeren Spm. 5 om tilstedeværelse ved ransagning, til justitsministeren Spm. 6 om udstedelse af ransagningskendelser, til justitsministeren Spm. 7 om rekvisiti ret til at udtale sig, før fogedretten  

 træffer afgørelser, til justitsministeren Spm. 8 om erstatning til rekvisitus for tab og tort, til justitsministeren 5 Spm. 9 om sammenligning af retsgarantier, der kendes fra eksisterende  

 strafprocessuelle og civilprocessuelle indgreb nævnt i lovforslagets  

 bemærkninger, til justitsministeren Spm. 10 om bevissikring, til justitsministeren Spm. 11, om undersøgelse med henblik på bevissikring kan  

 glide over i en straffesag, til justitsministeren Spm. 12 om bevissikringsreglerne i de enkelte immaterialretlige love, til  

 justitsministeren Spm. 13 om bevissikringsreglerne i Sverige, til justitsministeren Spm. 14 om indsættelse af bevissikringsbestemmelserne i  

 retsplejeloven, til justitsministeren Spm. 15 om fogedforbud, til justitsministeren Spm. 16 om undersøgelse med henblik på bevissikring i private  

 hjem, til justitsministeren Spm. 17 om særlovgivning om tvangsmæssig bevissikring, til  

 justitsministeren 6 Justitsministerens pressemeddelelse af 12. oktober 2000 7 Oplæg til ekspertmøde 8 Henvendelse af 27. oktober 2000 fra Dansk Management Råd 9 Spm. 18 om ministerens kommentar til henvendelse fra Dansk Management  

 Råd, til justitsministeren 10 Ekspertmøde: Sammensætning af panel 11 Svar på spm. 1 om ministerens kommentarer til høringssvarene,  

 fra justitsministeren Svar på spm. 2 om proportionalitetsprincippet, fra justitsministeren Svar på spm. 3 om Dansk Industris forslag om at samle fogedsager om  

 bevissikring, fra justitsministeren 12 Program for ekspertmødet onsdag den 6. december 2000 kl. 9.00 13 Svar på spm. 4 om retsgarantier ved ransagninger af bolig, fra  

 justitsministeren Svar på spm. 5 om tilstedeværelse ved ransagning, fra  

 justitsministeren Svar på spm. 6 om udstedelse af ransagningskendelser, fra  

 justitsministeren Svar på spm. 7 om rekvisiti ret til at udtale sig, før  

 fogedretten træffer afgørelser, fra justitsministeren Svar på spm. 8 om erstatning til rekvisitus for tab og tort, fra  

 justitsministeren 14 Svar på spm. 18 om ministerens kommentar til henvendelse fra Dansk  

 Management Råd, fra justitsministeren 15 Svar på spm. 9 om sammenligning af retsgarantier, der kendes fra  

 eksisterende strafprocessuelle og civilprocessuelle indgreb nævnt i  

 lovforslagets bemærkninger, fra justitsministeren Svar på spm. 10 om bevissikring, fra justitsministeren Svar på spm. 11, om undersøgelse med henblik på  

 bevissikring kan glide over i en straffesag, fra justitsministeren Svar på spm. 12 om bevissikringsreglerne i de enkelte  

 immaterialretlige love, fra justitsministeren Svar på spm. 13 om bevissikringsreglerne i Sverige, fra  

 justitsministeren Svar på spm. 14 om indsættelse af bevissikringsbestemmelserne  

 i retsplejeloven, fra justitsministeren Svar på spm. 15 om fogedforbud, fra justitsministeren Svar på spm. 16 om undersøgelse med henblik på  

 bevissikring i private hjem, fra justitsministeren Svar på spm. 17 om særlovgivning om tvangsmæssig  

 bevissikring, fra justitsministeren 16 Endeligt program for ekspertmøde den 6. december 2000 17 Udkast til tidsplan for udvalgsarbejdet 18 Spm. 19 om at placere bestemmelserne om bevissikring i retsplejeloven, til  

 justitsministeren Spm. 20 om forudgående underretning af rekvisitus, til  

 justitsministeren Spm. 21 om antal sager ved fogedretten om fogedforbud, til  

 justitsministeren Spm. 22 om afgrænsning af forbudet mod  

 bevissikringsundersøgelse af produktionsprocesser eller  udstyr, til  

 justitsministeren Spm. 23, om der skal betales retsafgift for en  

 bevissikringsundersøgelse, til justitsministeren 19 Spm. 24 om svenske erfaringer med problemer i forbindelse med uvarslet  

 ransagning, til justitsministeren 20 Spm. 25 om advokatbeskikkelse, til justitsministeren Spm. 26 om advokatbeskikkelse, til justitsministeren Spm. 27 om advokatbeskikkelse, til justitsministeren Spm. 28 om advokatbeskikkelse, til justitsministeren 21 Spm. 29 om lovforslagets hensyntagen til erhvervshemmeligheder i den  

 undersøgte virksomhed, til justitsministeren 22 Spm. 30 om fogdens pligter og muligheder for at tilkalde sagkyndig  

 bistand, til justitsministeren Spm. 31 om bevissikring på en konkurrerende virksomhed, til  

 justitsministeren Spm. 32, om udlægsforretninger foregår på rekvirentens  

 ansvar, til justitsministeren Spm. 33, om rekvirenten kan begære nogen form for fogedforretning,  

 uden at der betales retsafgift, til justitsministeren Spm. 34 om partsprincippet, til justitsministeren Spm. 35, om lovforslaget er blevet til under pres fra store multinationale  

 virksomheder, til justitsministeren Spm. 36, om bevissikring er forenelig med f.eks. journalisters  

 ytringsfrihed, til justitsministeren Spm. 37 om opfyldelse af regnskabslovgivningen, såfremt materiale  

 beslaglægges, til justitsministeren Spm. 38 om fogders uddannelse, til justitsministeren Spm. 39, om fogden helt eller delvis kan afslå at foretage  

 undersøgelse, til justitsministeren Spm. 40, om den, der kommer »først til mølle«, vil få rettigheder, som vil svække synet  

 på domstolenes upartiskhed, til justitsministeren Spm. 41, om forslaget er i strid med princippet om fair trial, til  

 justitsministeren Spm. 42 om rettighedshaveren, til justitsministeren Spm. 43 om fastlæggelse af, hvem der er rettighedshaver, til  

 justitsministeren Spm. 44 om ødelagte edb-programmer, til justitsministeren Spm. 45 om undersøgelse i private hjem, til justitsministeren Spm. 46 om forskellen på partsprincippet i civilprocessen og  

 principperne i strafferetsplejen, til justitsministeren Spm. 47 om retsgarantier og processuel skadevirkning, til  

 justitsministeren Spm. 48 om en sigtets rettigheder til mistænkte, til  

 justitsministeren Spm. 49 om begrundelsen for, at fogden skal sikre beviserne, til  

 justitsministeren Spm. 50 om kriteriet »sandsynliggørelse« og parternes ligestilling, til justitsministeren Spm. 51 om fogdens beføjelser i sager, der kræver udstrakt  

 sagkyndighed, til justitsministeren Spm. 52 om kontradiktion som et grundlæggende princip i dansk  

 civilproces, til justitsministeren Spm. 53 om den mistænkte parts interesser under en  

 undersøgelse, til justitsministeren Spm. 54 om små retskredses undersøgelser, hvor store  

 millionbeløb er på spil, til justitsministeren 23 Henvendelse af 27. oktober 2000 fra Frits Rose, Græsted 24 Spm. 55 om ministerens kommentar til henvendelse fra Frits Rose,  

 Græsted, til justitsministeren 25 Svar på spm. 29 om lovforslagets hensyntagen til  

 erhvervshemmeligheder i den undersøgte virksomhed, fra  

 justitsministeren 26 Svar på spm. 24 om svenske erfaringer med problemer i forbindelse  

 med uvarslet ransagning, fra justitsministeren 27 Henvendelse af 2. januar 2001 fra professor i procesret Eva Smith 28 Spm. 56 om kommentar til henvendelse fra Eva Smith, til justitsministeren 29 Svar på spm. 56 om kommentar til henvendelse fra Eva Smith, fra  

 justitsministeren 30 Svar på spm. 30 om fogdens pligter og muligheder for at tilkalde  

 sagkyndig bistand, fra justitsministeren Svar på spm. 31 om bevissikring på en konkurrerende  

 virksomhed, fra justitsministeren Svar på spm. 32, om udlægsforretninger foregår på  

 rekvirentens ansvar, fra justitsministeren Svar på spm. 33, om rekvirenten kan begære nogen form for  

 fogedforretning, uden at der betales retsafgift, fra justitsministeren Svar på spm. 34 om partsprincippet, fra justitsministeren Svar på spm. 35, om lovforslaget er blevet til under pres fra store  

 multinationale virksomheder, fra justitsministeren Svar på spm. 36, om bevissikring er forenelig med f.eks.  

 journalisters ytringsfrihed, fra justitsministeren Svar på spm. 37 om opfyldelse af regnskabslovgivningen,  

 såfremt materiale beslaglægges, fra justitsministeren Svar på spm. 38 om fogders uddannelse, fra justitsministeren Svar på spm. 39, om fogden helt eller delvis kan afslå at  

 foretage undersøgelse, fra justitsministeren Svar på spm. 40, om den, der kommer »først til mølle«, vil få rettigheder, som vil svække synet  

 på domstolenes upartiskhed, fra justitsministeren Svar på spm. 41, om forslaget er i strid med princippet om fair  

 trial, fra justitsministeren Svar på spm. 42 om rettighedshaveren, fra justitsministeren Svar på spm. 43 om fastlæggelse af, hvem der er  

 rettighedshaver, fra justitsministeren Svar på spm. 44 om ødelagte edb-programmer, fra  

 justitsministeren Svar på spm. 45 om undersøgelse i private hjem, fra  

 justitsministeren Svar på spm. 46 om forskellen på partsprincippet i  

 civilprocessen og principperne i strafferetsplejen, fra justitsministeren Svar på spm. 47 om retsgarantier og processuel skadevirkning, fra  

 justitsministeren Svar på spm. 48 om en sigtets rettigheder til mistænkte, fra  

 justitsministeren Svar på spm. 49 om begrundelsen for, at fogden skal sikre beviserne,  

 fra justitsministeren Svar på spm. 50 om kriteriet »sandsynliggørelse« og parternes ligestilling, fra justitsministeren Svar på spm. 51 om fogdens beføjelser i sager, der  

 kræver udstrakt sagkyndighed, fra justitsministeren Svar på spm. 52 om kontradiktion som et grundlæggende princip  

 i dansk civilproces, fra justitsministeren Svar på spm. 53 om den mistænkte parts interesser under en  

 undersøgelse, fra justitsministeren Svar på spm. 54 om små retskredses undersøgelser, hvor  

 store millionbeløb er på spil, fra justitsministeren 31 Svar på spm. 25 om advokatbeskikkelse, fra justitsministeren Svar på spm. 26 om advokatbeskikkelse, fra justitsministeren Svar på spm. 27 om advokatbeskikkelse, fra justitsministeren Svar på spm. 28 om advokatbeskikkelse, fra justitsministeren 32 Svar på spm. 19 om at placere bestemmelserne om bevissikring i  

 retsplejeloven, fra justitsministeren Svar på spm. 20 om forudgående underretning af rekvisitus, fra  

 justitsministeren Svar på spm. 21 om antal sager ved fogedretten om nedlæggelse  

 af fogedforbud, fra justitsministeren Svar på spm. 22 om afgrænsning af forbudet mod  

 bevissikringsundersøgelse af produktionsprocesser eller -udstyr, fra  

 justitsministeren Svar på spm. 23, om der skal betales retsafgift for at komme i gang  

 med en bevissikringsundersøgelse, fra justitsministeren 33 Svar på spm. 55 om ministerens kommentar til henvendelse fra Frits  

 Rose, Græsted, fra justitsministeren 34 Spm. 57 om erstatning for uberettiget beslaglæggelse, til  

 justitsministeren 35 Svar på spm. 57 om erstatning for uberettiget beslaglæggelse,  

 fra justitsministeren 36 Ændringsforslag til 2. behandling, fra justitsministeren Bilag 2 Nogle af udvalgets spørgsmål til  

 justitsministeren og dennes svar herpå Spørgsmål og svar er optrykt efter  

 ønske fra Venstre.
 Spørgsmål 20:
Er ministeren enig i, at undladelse af forudgående  

 underretning om fogedforretningen let kan blive hovedreglen og altså  

 ikke undtagelsen, sådan som det er formuleret i lovforslaget, jf. § 2,  

 stk. 2? Svar:
 Efter lovforslagets § 2, stk. 2, kan fogedretten undlade  

 at give rekvisitus forudgående underretning om forretningen, hvis  

 underretning må antages at medføre risiko for, at genstande,  

 dokumenter, oplysninger på edb-anlæg eller andet, som er omfattet  

 af anmodningen om undersøgelse, fjernes, tilintetgøres eller  

 ændres.
 Som anført i lovforslagets bemærkninger pkt.  

 5.8, har udvalget i betænkning nr. 1385/2000 understreget, at der ikke  

 sjældent forekommer situationer   f.eks. ved mistanke om  

 krænkelse af edb-programmer eller andet beskyttet materiale i digital  

 form   hvor underretning af rekvisitus vil medføre risiko for, at  

 bevismateriale bortskaffes, inden undersøgelsen foretages.
Justitsministeriet er enig i, at betingelserne for at  

 undlade forudgående underretning i en række sager formentlig ofte  

 vil være opfyldt.
Det ændrer imidlertid ikke ved, at  

 udgangspunktet efter forslaget er, at rekvisitus skal underrettes om tid og  

 sted for forretningen, og at undladelse heraf forudsætter, at  

 rekvirenten over for fogden kan godtgøre, at der i den konkrete sag  

 vil være risiko for, at beviser bliver fjernet, tilintetgjort eller  

 ændret, hvis rekvisitus forudgående bliver underrettet.
 Det bemærkes, at fogedretten i reglen vil skulle  

 udsætte forretningen, hvis der ikke er sket forudgående  

 underretning af rekvisitus, og der ikke træffes nogen på stedet,  

 jf. lovforslagets bemærkninger pkt. 5.8 og 5.9.
 Det kan endvidere oplyses, at lovforslaget på dette  

 punkt svarer til de gældende regler om fogedforbud, som også  

 giver mulighed for at undlade forudgående underretning af rekvisitus,  

 jf. retsplejelovens § 646, stk. 2, jf. § 493, stk. 2. Udvalget anfører  

 i betænkningen (side 69f), at man efter gennemgang af en række  

 sager om nedlæggelse af fogedforbud mod ulovlig fremstilling og salg af  

 edb-programmer og cd er finder, at fogedretterne har fundet en fornuftig  

 balance mellem de tilfælde, hvor der gives underretning, og de  

 tilfælde, hvor underretning undlades.
 Spørgsmål 22:
Hvorledes afgrænser man forbudet mod  

 bevissikringsundersøgelse af produktionsprocesser eller maskiner og  

 andet produktionsudstyr, jf. lovforslagets § 1, stk. 3, 2. pkt., hvis  

 produktionsprocessen foregår på samme edb-udstyr, hvor der ligger  

 oplysninger, programmer m.m., som er omfattet af undersøgelsen efter §  

 1, stk. 3, 1. pkt.? Svar:
 Efter lovforslagets § 1, stk. 3, 2. pkt., kan der ikke  

 foretages bevissikringsundersøgelse med henblik på at  

 konstatere, om produktionsprocesser eller maskiner og andet produktionsudstyr  

 krænker patenter, brugsmodeller eller rettigheder til  

 halvlederprodukters udformning.
 Bestemmelsen omfatter navnlig såkaldte  

 fremgangsmåde- eller procespatenter, og forslaget indebærer, at  

 der slet ikke kan foretages undersøgelser med henblik på at  

 sikre bevis for krænkelser af sådanne rettigheder.
I andre tilfælde vil det kunne forekomme, at  

 edb-programmer mv., som indgår i en bevissikringsundersøgelse,  

 indeholder oplysninger om en virksomheds produktionsprocesser og  

 produktionsapparat.
Som der nærmere er redegjort for i lovforslagets  

 bemærkninger pkt. 5.9, vil det normalt være muligt at  

 undgå, at disse oplysninger kommer til rekvirentens kendskab.  

 Fogedretten kan således efter forslaget begrænse eller  

 afskære rekvirentens tilstedeværelse under undersøgelsen,  

 og der kan udpeges en uvildig sagkyndig til at bistå fogedretten ved  

 gennemgangen af det pågældende materiale med henblik på at  

 uddrage de oplysninger, som har betydning for vurderingen af, hvorvidt og i  

 hvilket omfang rekvirentens rettigheder er blevet krænket.
Rekvirenten  

 vil herefter kun få adgang til disse oplysninger.
 Hvis det undtagelsesvis ikke er muligt at udskille de  

 relevante oplysninger uden at risikere at afsløre  

 erhvervshemmeligheder, må fogedretten helt nægte at  

 gennemføre bevissikringsundersøgelsen, når det må  

 antages, at undersøgelsen vil påføre rekvisitus skade  

 eller ulempe, som står i misforhold til rettighedshaverens interesse i,  

 at undersøgelsen bliver gennemført, jf. lovforslagets § 1, stk.  

 4.
 Spørgsmål 25:
Finder ministeren, at parterne i en fogedsag om en  

 bevissikringsundersøgelse er ligestillet i og med, at fogden kan  

 træffe afgørelse om besigtigelse, uden at modparten får  

 mulighed for at udtale sig? Svar:
 I tilfælde, hvor rekvirenten anmoder om, at  

 rekvisitus ikke forud underrettes om forretningen, vil det formentlig blive  

 den sædvanlige fremgangsmåde, at forretningen begyndes på  

 fogedrettens kontor med henblik på at tage stilling til, om  

 betingelserne for ikke at underrette er opfyldt, jf. lovforslagets  

 bemærkninger pkt. 5.8. Er betingelserne opfyldt, fortsættes  

 forretningen på rekvisiti forretningssted mv., hvor rekvisitus eller  

 dennes repræsentant vil få adgang til at udtale sig, før  

 der træffes afgørelse om, hvorvidt  

 bevissikringsundersøgelsen skal gennemføres, jf. herved  

 besvarelsen af spørgsmål nr. 3, 6 og 7 vedrørende  

 lovforslaget.
Den afgørelse, der træffes på  

 fogedrettens kontor, uden at rekvisitus får lejlighed til at udtale  

 sig, vedrører således ikke spørgsmålet om, hvorvidt  

 bevissikringsundersøgelsen skal gennemføres.
Afgørelsen  

 vedrører alene spørgsmålet om, hvorvidt betingelserne er  

 opfyldt for at indlede forretningen   dvs. tage ud til rekvisiti  

 forretningssted mv. - uden forudgående underretning af rekvisitus.
Efter lovforslagets § 2, stk. 2, 2. pkt., kan  

 forudgående underretning undlades, såfremt underretning må  

 antages at medføre risiko for, at genstande, dokumenter, oplysninger  

 på edb-anlæg eller andet, som er omfattet af anmodningen om  

 undersøgelse, vil blive fjernet, tilintetgjort eller ændret.
En  

 sådan regel vil ikke kunne tjene sit formål, hvis rekvisitus  

 gives mulighed for forudgående selv at udtale sig om, hvorvidt disse  

 betingelser er opfyldt.
 Den beskrevne fremgangsmåde svarer til, hvad der i  

 øvrigt gælder for udkørende fogedforretninger, der  

 foretages uden forudgående underretning af rekvisitus.
 Det bemærkes, at fogedretten har pligt til selv at  

 påse, at betingelserne for ikke at underrette er til stede.  

 Fogedrettens afgørelse om ikke at underrette vil endvidere  

 efterfølgende kunne prøves ved kære til landsretten, hvis  

 rekvisitus finder, at betingelserne ikke har været opfyldt.
 Spørgsmål 29:
Hvorledes sikrer lovforslaget, at en  

 bevissikringsundersøgelse ikke kan misbruges til at fiske efter  

 erhvervshemmeligheder hos en konkurrerende virksomhed eller på anden  

 måde chikanere en konkurrent? Svar:
 Efter lovforslagets § 1, stk. 1, er det en betingelse for  

 at gennemføre en bevissikringsundersøgelse, at rekvirenten kan  

 sandsynliggøre, at nogen som led i erhvervsmæssig virksomhed  

 eller i øvrigt i ikke ubetydeligt omfang har krænket en af de  

 immaterialrettigheder mv., som er opregnet i lovforslagets § 1, stk. 2.
Som anført i lovforslagets bemærkninger pkt.  

 5.7, indebærer kravet om sandsynliggørelse, at der skal  

 foreligge en væsentligt underbygget formodning for, at krænkelser  

 eller overtrædelser har fundet sted, før der kan træffes  

 beslutning om bevissikringsundersøgelse.
Der gælder en  

 tilsvarende betingelse for nedlæggelse af fogedforbud, jf.  

 retsplejelovens § 642.
Kravet om sandsynliggørelse sigter både til  

 faktiske og retlige forhold.
Det skal ikke alene være sandsynliggjort,  

 at rekvisitus har foretaget de handlinger, som påberåbes af  

 rekvirenten, men også, at disse handlinger udgør en  

 krænkelse af rekvirentens rettigheder eller en overtrædelse i  

 øvrigt, og at rekvirenten er beføjet til at  

 påberåbe sig disse krænkelser eller overtrædelser.  

 Der kan således som udgangspunkt ikke foretages  

 bevissikringsundersøgelse, hvis de produkter, rekvisitus fremstiller,  

 importerer og/eller sælger, adskiller sig fra rekvirentens på en  

 sådan måde, at det er tvivlsomt, om rekvirentens ret  

 krænkes.
På lignende måde kan der som udgangspunkt ikke  

 foretages bevissikringsundersøgelse, hvis der er tvivl om rekvirentens  

 ret til at gøre den pågældende rettighed gældende i  

 relation til de produkter, der importeres eller forhandles af rekvisitus.
Kun de dokumenter mv., der er relevante i forhold til en  

 konkret mistanke, kan undersøges, og der vil således ikke  

 være adgang til at foretage en generel gennemgang af rekvisiti  

 forretningspapirer.
Det vil endvidere ikke være rekvirenten, der  

 gennemgår materialet, men fogedretten   eventuelt med bistand fra en  

 uvildig sagkyndig, som fogedretten udpeger.
Fogedretten har også  

 mulighed for at begrænse rekvirentens adgang til beslaglagt materiale.  

 Der henvises herom til lovforslagets bemærkninger pkt. 5.5 og 5.9.
 Hensynet til at beskytte rekvisiti erhvervshemmeligheder  

 er herudover i lovforslaget varetaget ved, at der ikke er adgang til  

 bevissikring ved påståede krænkelser af  

 erhvervshemmeligheder, jf. markedsføringslovens § 10, og at der efter  

 lovforslagets § 1, stk. 3, 2. pkt., ikke kan foretages  

 bevissikringsundersøgelse med henblik på at konstatere, om  

 produktionsprocesser eller maskiner og andet produktionsudstyr krænker  

 patenter, brugsmodeller eller rettigheder til halvlederprodukters  

 udformning.
 Selv om der foreligger en væsentligt underbygget  

 formodning for, at krænkelser eller overtrædelser, der omfattes  

 af lovforslaget, har fundet sted, vil fogedretten efter  

 proportionalitetsprincippet i lovforslagets § 1, stk. 4, helt eller delvis  

 kunne afslå en anmodning om undersøgelse, hvis det må  

 antages, at hele eller en del af undersøgelsen først og  

 fremmest har til formål at chikanere en konkurrent.
Hertil kommer, at rekvirenten efter lovforslagets § 4,  

 stk. 3, er erstatningsansvarlig på objektivt grundlag, hvis det  

 efterfølgende viser sig, at der ikke har været grundlag for at  

 gennemføre bevissikringsundersøgelsen.
Undersøgelsen kan  

 efter lovforslagets § 1, stk. 6, betinges af, at rekvirenten på  

 forhånd stiller sikkerhed for et sådant muligt  

 erstatningskrav.
 På den anførte baggrund er det  

 Justitsministeriets opfattelse, at den foreslåede adgang til  

 bevissikringsundersøgelse ikke i praksis vil kunne misbruges til at  

 chikanere konkurrenter.
 Spørgsmål 30:
Hvilke pligter og muligheder har fogden for, forinden der  

 træffes afgørelse om undersøgelse, at tilkalde sagkyndig  

 bistand? Svar:
Efter lovforslagets § 3, stk. 2, kan fogedretten udpege en  

 eller flere uvildige sagkyndige til at bistå sig ved  

 gennemførelsen af undersøgelsen.
Der vil formentlig navnlig  

 kunne opstå behov for sagkyndig bistand i tilfælde, hvor  

 undersøgelsen er rettet mod bogføringsmateriale eller mod  

 materiale, der er lagret i computere.
Bestemmelsen i lovforslagets § 3, stk. 2, regulerer ikke  

 spørgsmålet om sagkyndig bistand til brug for fogedrettens  

 afgørelse af, om betingelserne for at gennemføre en  

 bevissikringsundersøgelse er opfyldt.
Denne afgørelse vil  

 navnlig skulle træffes på grundlag af en juridisk vurdering af,  

 om betingelserne i lovforslagets § 1 er opfyldt.
Det kan dog ikke udelukkes,  

 at der i visse tilfælde vil kunne opstå  

 tvivlsspørgsmål, som kan afklares med bistand fra en uvildig  

 teknisk sagkyndig.
En sådan sagkyndig bistand vil som udgangspunkt  

 kunne tilvejebringes ved sagkyndig vidneførsel eller afholdelse af syn  

 og skøn, jf. herved retsplejelovens kapitel 18 og 19, som efter  

 lovforslagets § 5, 1. pkt., også vil finde anvendelse på  

 bevissikringsundersøgelser.
Efter lovforslagets § 2, stk. 9, kan fogedretten  

 imidlertid afskære en bevisførelse, som findes uforenelig med  

 hensynet til forretningens fremme.
Denne bestemmelse, der svarer til  

 retsplejelovens § 647, stk. 1, om fogedforbud, begrænser parternes  

 muligheder for at begære en mere omfattende bevisførelse for  

 fogedretten.
Er der tvivl om, hvorvidt betingelserne for at gennemføre  

 den begærede undersøgelse er opfyldt, vil fogedretten normalt  

 nægte at gennemføre undersøgelsen, hvis  

 spørgsmålet ikke kan afklares ved den bevisførelse, som  

 kan tillades for fogedretten.
Der henvises til besvarelsen af  

 spørgsmål nr. 29 vedrørende lovforslaget.
 Spørgsmål 34:
Hvordan er det overhovedet foreneligt med partsprincippet,  

 hvorefter afgørelser træffes på grundlag af begge parters  

 oplysninger, at lovforslaget giver en markant fortrinsret til den, der  

 så at sige kommer først? Svar:
 Afgørelsen om at foretage  

 bevissikringsundersøgelse kan som hovedregel først  

 træffes, når begge parter har haft lejlighed til at udtale sig.  

 Efter lovforslagets § 2, stk. 3, gælder dette også i situationer,  

 hvor forretningen indledes uden forudgående underretning af rekvisitus,  

 jf. herved besvarelsen af spørgsmål nr. 7.
Fogedforretninger vedrørende bevissikring vil  

 således foregå efter partsprincippet i samme omfang som ved andre  

 fogedforretninger, herunder forbudsforretninger.
Det er fælles for  

 fogedsagerne, at princippet alene kan fraviges, hvor hensynet til  

 forretningens formål gør det nødvendigt.
I givet fald vil  

 rekvisitus kunne kræve sagen genoptaget, jf. lovforslagets § 2, stk. 7.
 Spørgsmål 40:
Frygter ministeren ikke, at lovforslaget, der så  

 ensidigt tillægger den, der kommer først til mølle, en  

 række rettigheder, vil svække synet på domstolenes  

 upartiskhed, og hvor i retssystemet findes en lignende form for inkvisitorisk  

 retspleje? Svar:
 Lovforslaget adskiller sig for så vidt angår  

 anvendelse af parts- og kontradiktionsprincipper ikke fra, hvad der  

 gælder for andre fogedforretninger, herunder fogedforretninger om  

 nedlæggelse af forbud, jf. besvarelsen af spørgsmål nr.  

 34.
 Gennemførelse af en  

 bevissikringsundersøgelse vil efter forslaget altid forudsætte,  

 at rekvirenten over for fogedretten har sandsynliggjort, at der er  

 foregået krænkelser mv. som nævnt i lovforslagets § 1, stk.  

 1. Det betyder bl.a., at der ikke kan foretages  

 bevissikringsundersøgelse, hvis det fremstår som tvivlsomt, om  

 rekvirenten er rette indehaver af den pågældende  

 immaterialrettighed mv.
 Som lovforslaget er udformet, vil domstolenes  

 (fogedretternes) rolle efter min opfattelse ikke adskille sig  

 væsentligt fra den rolle, man har i andre sager om anvendelse af  

 foreløbige retsmidler.
 Spørgsmål 56:
Ministeren bedes kommentere henvendelsen af 2. januar 2001  

 fra Eva Smith, professor i procesret, jf.
L 17   bilag 27.
 Svar:
 Professor Eva Smiths henvendelse vedrører  

 lovforslagets regler om undladelse af at underrette rekvisitus om tid og sted  

 for forretningen (§ 2, stk. 2). Justitsministeriet kan bekræfte, at i  

 tilfælde, hvor rekvisitus ikke har fået forudgående  

 underretning om forretningen, vil fogedrettens afgørelse om at  

 gennemføre bevissikringsundersøgelsen først kunne  

 træffes ude hos rekvisitus, jf. besvarelsen af spørgsmål  

 nr. 7 vedrørende lovforslaget.
Eva Smith anfører, at ressourcemæssige hensyn  

 i så fald kan tale for, at der først beskikkes advokat, hvis  

 rekvisitus ikke træffes på stedet.
Eva Smith oplyser, at  

 beslutningen om at tage ud til rekvisitus uden forudgående underretning  

 i givet fald vil blive truffet på en måde, der afviger fra det  

 sædvanlige partsprincip i den civile retspleje.
 Som der nærmere er redegjort for i besvarelsen af  

 spørgsmål nr. 26, er det Justitsministeriets opfattelse, at en  

 bestemmelse om, at advokatbeskikkelse skal være obligatorisk allerede  

 ved fogedrettens afgørelse om at tage ud til rekvisitus uden  

 forudgående underretning, i givet fald måtte udformes på en  

 sådan måde, at rekvisiti retsstilling ikke ville blive styrket  

 nævneværdigt.
 Som anført i besvarelsen af spørgsmål  

 nr. 34 vedrørende lovforslaget, kan fogedrettens afgørelse om  

 at gennemføre bevissikringsundersøgelsen som hovedregel  

 først træffes, når begge parter har haft lejlighed til at  

 udtale sig.
 Efter lovforslagets § 2, stk. 3, gælder dette  

 også i situationer, hvor forretningen er blevet indledt uden  

 forudgående underretning af rekvisitus, jf. besvarelsen af  

 spørgsmål nr. 7. Træffes ingen på det sted, hvor  

 undersøgelsen skal foregå, skal forretningen i reglen  

 udsættes til foretagelse på et andet tidspunkt.
Fogedforretninger vedrørende bevissikring vil  

 således ikke fravige partsprincippet i videre omfang end ved andre  

 fogedforretninger, herunder forbudsforretninger.
Det er fælles for  

 fogedsagerne, at princippet alene kan fraviges, hvor hensynet til  

 forretningens formål gør det nødvendigt.
I givet fald vil  

 rekvisitus kunne kræve sagen genoptaget, jf. lovforslagets § 2, stk.  

 7.
