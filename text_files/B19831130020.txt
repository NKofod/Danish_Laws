1 Definition Forsamlingslokaler: Teatre, biografer, restaurationer, selskabslokaler,  

 mødelokaler, koncertsale, udstillingslokaler, idrætshaller, kirker og  

 lignende bygninger og lokaler.
 To eller flere forsamlingslokaler med fælles flugtvej betragtes som eet  

 lokale.
2 Generelt 2.1. Den daglige ansvarlige leder skal drage omsorg for, at disse  

 forskrifter overholdes.
 2.2. Bestemmelserne i kapitel 5 samt i punkterne 6.2.1, 6.2.2, 6.2.3,  

 6.2.6, 6.4.1 og 6.6.2 er ikke gældende for kirkerum, når disse anvendes til  

 kirkelige handlinger, orgel- og korkoncerter samt arrangementer af lignende  

 karakter, som ikke medfører forøget brandrisiko.
 Brandmyndigheden kan dog kræve bestemmelserne i 6.2.1 og 6.2.2 opfyldt,  

 hvor dette ud fra personsikkerhedsmæssige hensyn må anses for absolut  

 påkrævet.
 Brandmyndigheden kan endvidere kræve, at der opstilles et  

 håndsprøjtebatteri ved anvendelse af levende lys på juletræer eller i anden  

 form for udsmykning.
3 Nød- og panikbelysning 3.1 I forsamlingslokaler med nød- og panikbelysning skal der når lokalerne  

 benyttes være mindst 1 person til stede, der er instrueret om anlæggets  

 betjening, afprøvning og vedligeholdelse.
 3.2 Ved betjeningstavler for nød- og panikbelysningsanlæg med egen  

 strømforsyning (akkumulatorer, generatorer m.m.) skal der være ophængt en af  

 brandmyndigheden godkendt instruks med udførlig vejledning i anlæggets  

 betjening, afprøvning og vedligeholdelse.
3.3 Der henvises i øvrigt til punkterne 6.2.7, 6.2.8, 7.1 og 7.4 4 Scener 4.1 Midlertidigt opstillede scener.
 4.1.1 Scenegulvets størrelse må ikke overstige 35 m , jfr. dog punkt  

 4.2.7.
 4.1.2 Scenen skal opstilles på en sådan måde, at den ikke hindrer  

 publikums adgang til flugtvejene.
 4.1.3 Omklædningsrum skal godkendes af brandmyndigheden for så vidt angår  

 redningsåbninger og flugtveje.
 4.1.4 Elektriske installationer skal være udført af en autoriseret  

 elektroinstallatør.
 4.2 Benyttelse af faste og midlertidigt opstillede scener.
 4.2.1 Enhver benyttelse af scenen skal anmeldes til brandmyndigheden  

 senest 3 dage forud.
 4.2.2 Fortæpper, mellem- og bagtæpper skal være af heluldent eller  

 brandimprægneret stof.
 Stoffer, der skal brandimprægneres, skal være modtagelige for  

 imprægneringen.
4.2.3 Bagtæpper (af andre materialer end de i punkt 4.2.2 nævnte),  

 kulisser, sætstykker, dekorationer m.v. skal udføres af De under b) nævnte materialer må anvendes højst 1 år efter imprægneringen.
 Skumplast (eller andre stoffer, der i brandmæssig henseende kan  

 sidestilles hermed) må ikke benyttes, medmindre der træffes særlige  

 foranstaltninger til sikring mod antændelse, f.eks. ved påsprøjtning af puds-  

 eller gipslag i mindst 5 mm tykkelse på alle overflader.
 4.2.4 Der må ikke anvendes levende lys eller anden form for åben ild  

 o.lign.
4.2.5 Tobaksrygning er forbudt på scenen, bortset fra sådanne tilfælde,  

 hvor forestillingen kræver det.
Brandmyndigheden kan udvide dette forbud til  

 også gælde omklædningsrum og lokaliteter i nærheden af scenen.
 4.2.6 Rum under scenen skal holdes ryddeligt og rengjort.
 4.2.7 Brandmyndigheden kan tillade afvigelser fra bestemmelserne i  

 punkterne 4.1.1 og 4.2.2-4.2.4, såfremt det udfra de stedlige forhold kan  

 anses for at være forsvarligt i brandmæssig henseende, f.eks. hvis der findes  

 et sprinkler- eller overrislingsanlæg.
 Brandmyndighedens tilladelse til afvigelser kan i øvrigt gøres afhængig  

 af, at andre vilkår opfyldes.
 4.3 Brandvagt ved benyttelse af scener.
 4.3.1 Brandmyndigheden kan fastsætte, at der udsættes brandvagt ved  

 benyttelse af faste og midlertidige scener, normalt efter følgende  

 retningslinier, jfr. dog punkt 4.3.2:
 Brandvagtens størrelse og opgaver afgøres af brandmyndigheden i hvert  

 enkelt tilfælde.
 4.3.2 I særlige tilfælde, og hvor særlige forhold gør sig gældende, kan  

 brandmyndigheden kræve, at der i mindre lokaler og ved brug af mindre scener  

 end nævnt i punkt 4.3.1 udsættes brandvagt.
 4.3.3 For så vidt angår udgifter ved vagtens afholdelse henvises til  

 bestemmelserne i brandlovens § 28, stk. 2.
5 Brandslukningsmateriel 5.1 I forsamlingslokaler med tilhørende flugtveje skal der på let  

 tilgængelige steder installeres vandfyldte slangevinder, tilsluttet  

 bygningens vandforsyning, jfr. punkt 5.9.
 I forsamlingslokaler, der er oprettet før den 1. januar 1973, kan der  

 anbringes håndsprøjttebatterier i stedet for vandfyldte slangevinder.
 5.2 Det i punkt 5.1. nævnte brandslukningsmateriel skal anbringes på en  

 sådan måde, at der fra et vilkårligt punkt bliver højst 25 m til nærmeste  

 slukningsredskab.
 5.3 Slukningsredskaber skal anbringes således, at de ikke indskrænker den  

 frie bredde af flugtveje eller på anden måde hindrer flugtvejes benyttelse.
5.4 I køkkener for egentlig madlavning skal der anbringes mindst 1  

 håndildslukker, jfr. punkt 5.10, ved udgangsdøren.
Endvidere skal der  

 anbringes et brandtæppe umiddelbart ved frituregryder o.lign.
5.5 I faste scener skal der på let tilgængelige steder findes vandfyldte  

 slangevinder, tilsluttede bygningens vandforsyning, jfr. punkt 5.9, idet der  

 dog i scener med mere end 100 kvadratmeter gulvflade og med snoreluft skal  

 anvendes 1 tomme slanger.
For scener, der er indrettet før den 1. januar  

 1973, kan brandmyndigheden meddele lempelser i de har anførte krav.
 5.6 Ved brandvagtens plads i eller ved scener (såvel faste som  

 interimistiske) skal der anbringes 1 håndsprøjtebatteri og 1 brandtæppe (1 m  

 x 2 m).
 5.7 Brandmyndigheden kan kræve, at der anbringes håndsprøjtebatterier og  

 håndildslukkere, jfr. punkt 5.10, i eller ved omklædningsrum, værksteder,  

 tavlerum m.v., hørende til scener.
 5.8 Anbringelsessteder for brandslukningsmateriel skal markeres i  

 overensstemmelse med DS 734.
 5.9 Vandfyldte slangevinder skal udføres i overensstemmelse med  

 Brandteknisk Vejledning nr. 15, udsendt af Dansk Brandværns-Komitee.
 Tidligere godkendelser af vandfyldte slangevinders ydelse og placering er  

 dog fortsat gældende.
 5.10 Håndildslukkere skal være kulsyresne- eller pulverslukkere af  

 størrelse mindst 6 kg af godkendte typer efter DS 2120.
Kulsyresneslukkere skal være af mindst type 55 B.
Pulverslukkere skal være  

 af mindst type 89 B.
 Eksisterende 6 kg kulsyresne- og pulverslukkere af ikke-godkendte typer  

 kan dog bibeholdes, men skal ved udskiftning erstattes af håndildslukkere,  

 der er godkendt efter DS 2120.
 Håndildslukkere skal være ophængt i bekvem højde over gulv.
 5.11 Der henvises i øvrigt til punkterne 2.2 (sidste afsnit), 6.6.2 f,  

 7.2, 7.3 og 7.5.
6 Ordensregler 6.1 Generelt.
 6.1.1 Arealer, der er nødvendige for fremføring og anvendelse af  

 brandvæsenets køretøjer, må ikke benyttes til parkering eller andre formål,  

 som kan hindre brandvæsenets rednings- og slukningsarbejde.
 6.1.2 Teknikrum (ventilationsrum m.v.) skal altid holdes rengjorte og må  

 ikke indeholde oplag af nogen art.
 6.2 Flugtveje.
 6.2.1 Det maximale antal personer, som må gives adgang til  

 forsamlingslokaler, skal svare til den samlede bredde af flugtvejene  

 (herunder døre), målt på det smalleste sted, således at 1 person svarer til 1  

 cm flugtvejsbredde.
6.2.2 Fra forsamlingslokaler skal der være mindst 2 af hinanden uafhængige  

 flugtveje helt til terræn i det fri.
Flugtvejene fra selve lokalet skal være  

 placeret i eller umiddelbart ved lokalets modstående ender.
 6.2.3 Døre skal åbne i flugtretningen.
 Døre, som ikke har til formål at hindre brand- eller røgudbredelse, kan  

 dog udføres som automatiske skydedøre, når de er således indrettet, at dørene  

 i tilfælde af svigtende energikilde (elektricitet, trykluft) åbnes og  

 forbliver i åben stilling, og når der er umiddelbar og enkel adgang for  

 brandmyndigheden til at kontrollere denne funktion.
6.2.4 Flugtveje (gange, trapper, gårdarealer m.v.) skal være frie og  

 ryddelige i hele deres bredde og belyst på en sådan måde, at man med  

 sikkerhed kan færdes der.
I flugtveje må der ikke opstilles inventar eller  

 anbringes genstande af nogen art.
Brandmyndigheden kan dog tillade, at gange  

 og gårdarealer m.v. (men ikke trapper) indrettes til andre formål end trafik,  

 hvis disse formål ikke medfører væsentlig forøget brandbelastning eller  

 reducerer funktionen som flugtvej.
Udvendigt ved flugtvejsdøre må der ikke være parkerede biler, knallerter,  

 cykler, oplag, beplantninger o.lign., som kan hindre evakulering.
Udvendige  

 flugtveje skal være ryddet for sne og is i vinterhalvåret.
6.2.5 Døre i flugtveje skal kunne passeres i flugtretningen uden brug af  

 nøgle eller særligt værktøj, når der sker benyttelse af de lokaler, som  

 flugtvejene har tilknytning til.
Dørene skal i øvrigt kunne åbnes ved  

 betjening af enkle åbningsbeslag (håndgreb, vridere, pasquilbeslag), anbragt  

 i bekvem højde over gulv (ca. 1 m - dog mindst 1,6 m for pasquilbeslag).
 6.2.6 Flugtvejsdøre, der ikke benyttes til daglig, kan af brandmyndigheden  

 kræves afmærket NØDUDGANG i overenstemmelse med DS 734.
 6.2.7 Flugtvejsdøre må ikke maskeres eller dækkes med gardiner,  

 skærmbrædder el. lign., ligesom nødbelysningslamper og skilte, jfr. punkt  

 6.2.6, ved dørene altid skal være synlige.
 6.2.8 Nødbelysning i forsamlingslokaler og flugtveje skal være tændt, når  

 lokalerne benyttes.
 6.3 Branddøre m.v.
 6.3.1 Døre mellem gange og trapper og alle selvlukkende døre skal altid  

 holdes lukket og må ikke være forsynet med kiler, kroge, hasper eller andet,  

 som kan fastholde dørene i åben stilling, jfr. dog punkt 6.3.2.  

 Selvlukkemekanisme på døre må ikke fjernes eller sættes ud af funktion.
 6.3.2 Uanset bestemmelserne i punkt 6.3.1 kan selvlukkende døre fastholdes  

 i åben stilling ved hjælp af elektromagneter, der styres af røgdektorer,  

 opsat umiddelbart ved de pågældende døre.
 Røgdektorer med tilhørende kontroludstyr skal være godkendt af Dansk  

 Forening for Skadeforsikring.
 6.3.3 Konstateres det ved brandmyndighedens eftersyn, at selvlukkende døre  

 kan fastholdes i åben stilling i strid med bestemmelserne i punkt 6.3.1, skal  

 brandmyndigheden kræve, at de pågældende døre indrettes som angivet i punkt  

 6.3.2.
6.3.4 Brandmyndigheden kan kræve, at branddøre afmærkes BRANDDØR - HOLDES  

 LUKKET.
Afmærkningen skal være i overensstemmelse med DS 734.
 6.4 Inventaropstilling.
6.4.1 Opstilling af stole, borde og andet inventar i forsamlingslokaler  

 skal være i overensstemmelse med en af brandmyndigheden godkendt  

 pladsfordelingsplan.
Planen skal - udover inventaropstilling - vise samtlige  

 flugtveje helt til terræn i det fri.
Hvis der anvendes forskellige  

 inventaropstillinger, skal der godkendes pladsfordelingsplan for hver enkelt  

 opstilling.
Et eksemplar af hver af de godkendte planer, forsynet med  

 godkendelsespåtegning, skal ophænges på et for publikum let tilgængeligt og  

 synligt sted i eller ved forsamlingslokalet.
På samme sted skal der ved  

 forsamlingslokaler, som altid eller lejlighedsvis benyttes uden  

 inventaropstilling (f.eks. til dans, idræftsformål m.v.), findes et af  

 brandmyndigheden underskrevet opslag i holdbar udførelse med tydelig  

 angivelse af det maximale antal personer, som må gives adgang til lokalet,  

 jfr. punkt 6.2.1.
6.4.2 Stole i rækker skal fastgøres til gulvet eller sammenkobles i  

 grupper på mindst 4. Sammenkoblingen skal udføres stabilt, således at  

 stolenes indbyrdes placering ikke kan forrykkes.
Afstanden mellem rækkerne  

 (regnet fra stoleryg til stoleryg) skal være mindst 80 cm, og de enkelte  

 sæders bredde skal være mindst 50 cm.
 Antallet af sæder i ubrudt række fra frit gangareal (mindst 1,3 m bredt)  

 må ikke overstige 12, og antallet af rækker uden afbrydelse af frit gangareal  

 (mindst 2 m bredt for sammenkoblede stole og mindst 1,3 m bredt for  

 fastgjorte stole) må ikke overstige 20. De nævnte gangarealer skal i øvrigt  

 have en bredde, der svarer til mindst 1 cm for hver person, der skal passere  

 det pågældende gangareal for at komme til forsamlingslokalets udgange.
 Brandmyndigheden kan tillade, at stoleopstilling fortsat sker i  

 overensstemmelse med tidligere godkendte pladsfordelingsplaner.
 6.4.3 Ved stole- og bordopstilling (f.eks. i restaurationer) skal der  

 udlægges gangarealer af en bredde på mindst 1,3 m og i øvrigt svarende til  

 mindst 1 cm for hver person, der skal passere det pågældende gangareal for at  

 komme til lokalets udgange.
 Brandmyndigheden kan tillade, at stole- og bordbestilling fortsat sker i  

 overensstemmelse med tidligere godkendte pladsfordelingsplaner.
 6.4.4 Stole, borde og andet inventar skal opstilles på en sådan måde, at  

 flugtvejenes benyttelse ikke hindres.
6.4.5 Betræk på stole m.v. skal være af heluldent eller brandimprægneret  

 stof.
Dette krav er dog ikke gældende for stole m.v., der er anskaffet før  

 den 1. februar 1977.
 6.5 Instruktion af personale.
 Personalet skal grundigt instrueres om ordensreglerne og om brugen og  

 placeringen af brandslukningsmateriellet.
 6.6 Særlig udsmykning og særlige arrangementer.
 6.6.1 Særlig udsmykning og særlige arrangementer (f.eks. bazarer,  

 udstillinger o.lign.) må kun finde sted efter forud indhentet tilladelse fra  

 brandmyndigheden i hvert enkelt tilfælde.
 6.6.2 For opstilling af juletræer i forsamlingslokaler gælder følgende:
 For enkelte mindre træer, der alene anvendes til udsmykning, er  

 bestemmelserne i punkt f ikke gældende.
 6.6.3 For afholdelse af bazarer, udstillinger o.lign. gælder følgende:
 Brandimprægneret papir, hessian og lærred m.v. vil derimod kunne anvendes.
 6.6.4 Udover de i punkterne 6.6.2 og 6.6.3 indeholdte krav kan  

 brandmyndigheden stille de yderligere krav (herunder udsættelse af  

 brandvagt), som i hvert enkelt tilfælde skønnes fornødne.
7 Kontrolforanstaltninger 7.1 Der skal drages omsorg for, at der hvert tredie år indsendes attest  

 til brandmyndigheden fra en autoriseret elektroinstallatør om, 7.2 Brandslanger og håndsprøjter skal jævnligt efterses og afprøves.
 7.3 De i punkterne 5.4 og 5.7 omtalte håndildslukkere skal efterses og  

 kontrolleres mindst 1 gang om året, og dato for sidste eftersyn skal til  

 enhver tid fremgå af påhæftet mærkeseddel el.lign. fra den, der har foretaget  

 eftersynet.
 7.4 Før enhver benyttelse af forsamlingslokaler skal det kontrolleres, at  

 samtlige lamper, der hører til nød- og panikbelysningen, er i orden.
7.5 Det skal jævnligt kontrolleres, at selvlukkende døres lukkeanordning er funktionsdygtig, herunder at  

 dørene lukker tætsluttende i fals, og at håndsprøjter og spande er vandfyldte.
 7.6 Alle mangler, der konstateres på grundlag af de i punkterne 7.1-7.5  

 nævnte kontrolforanstaltninger, skal omgående afhjælpes.
