Ved aktstykke nr. 154 af 8. april 1992 tiltrådte Folketingets Finansudvalg, at der som en 3-årig forsøgsordning etableres en pulje på 15 mio. kr. til udlån af offentligt ansatte medarbejdere og eksperter til Central- og Østeuropa, herunder Østersø-landene.
Der fastsættes følgende retningslinier for udstationeringsordningen:
Udstationeringsordningens formål 1. Udstationeringsordningen har til formål at yde teknisk og  

 administrativ bistand i forbindelse med opbygning og udformning af en  

 offentlig sektor og en markedsorienteret privat sektor i Central- og  

 Østeuropa, herunder ikke mindst i landene omkring Østersøen.
 2. Udstationering kan især ske inden for de områder, der generelt  

 prioriteres i den danske øststøtte, herunder f.eks. i tilknytning til  

 programsamarbejde med modtagerlandet, samt på områder der prioriteres af  

 modtagerlandet.
Ansøgningsberettigede til udstationeringsordningen 3. Puljen er primært etableret med henblik på udstationering af  

 statlige medarbejdere og eksperter, idet det dog ikke udelukker  

 udstationering af medarbejdere og eksperter fra andre dele af den offentlige  

 sektor.
 4. Statsansatte kan direkte eller gennem det ministerium, som  

 deres ansættelsessted henhører under, søge om dækning af udgifter i  

 forbindelse med udstationering.
 Kommunalt eller amtskommunalt ansatte kan direkte eller gennem  

 Indenrigsministeriet, søge om dækning af udgifter i forbindelse med  

 udstationering.
 5. Ansættelsesmyndigheden giver ved udstationering efter ordningen  

 den pågældende medarbejder tjenestefrihed med løn gældende for  

 udstationeringsperioden jf. cirkulære af 22. juni 1992 om tjenestefrihed med  

 løn ved udstationering af offentligt ansatte seniormedarbejdere og eksperter  

 til østlandene, Finansministeriet, Administrations- og  

 Personaledepartementet.
 Ansøgers kvalifikationer m.v.
6. Ansøgeren skal i ansøgningen dokumentere gode faglige  

 kvalifikationer og erfaring på det område, som vedkommende skal gøre tjeneste  

 på under udstationeringen.
Desuden skal de nødvendige sproglige  

 kvalifikationer være til stede.
 I forbindelse med ansøgningen kan Finansministeriet udbede sig uddybende  

 oplysninger til belysning af ansøgers faglige kvalifikationer.
 Der kan herudover lægges vægt på dokumenteret ledererfaring.
Udgifter der kan dækkes af udstationeringsordningen 7. De offentligt ansatte medarbejdere og eksperter, der  

 udstationeres til tjeneste i Østlandene, får tjenestefrihed med løn i  

 udstationersperioden og de optjener pension under udstationeringen.
 8. Det forudsættes, at modtagerlandet vederlagsfrit stiller bolig  

 eller indlogering til rådighed for den udstationerede.
9. Dækning af eventuelle merudgifter ved udstationering fastsættes  

 efter aftale med Finansministeriet på grundlag af en individuel bedømmelse af  

 ansøgningen.
De berørte faglige organisationer vi blive inddraget i fornødent  

 omfang.
 10. Den offentlige ansættelsesmyndighed forpligter sig ved træk på  

 udstationeringspuljen til at ansætte en ny medarbejder for  

 udstationeringsperioden, således at der sker erstatning for den  

 udstationerede medarbejder.
Landekreds omfattet af udstationeringsordningen 11. Som udgangspunkt er alle lande, der omfattes af den danske  

 øststøtte omfattet af ordningen.
 Der gives dog prioritet til udstationering i landene omkring Østersøen,  

 herunder de baltiske lande.
Kontrakt med ansættelsesstedet i modtagerlandet 12. Den danske ansættelsesmyndighed og ansættelsesstedet i  

 modtagerlandet indgår ved udstationering en kontrakt indeholdende bl.a.  

 ansættelsesvilkår og varighed, opsigelsesbetingelser m.v.  

 Udstationeringskontrakten forudsættes godkendt af den udstationerede  

 medarbejder.
 I tilknytning hertil tilstræbes, at der foreligger generelle aftaler  

 mellem den danske stat og det pågældende lands myndigheder om udstationerede  

 medarbejderes retsstilling i udstationeringsperioden.
 Udover hensynet til den udstationerede medarbejder skal en sådan kontrakt  

 sikre modtagerlandenes interesse i at modtage en medarbejder med de  

 pågældende kvalifikationer og opgaver.
13. Udstationeringsperioden bør som udgangspunkt være af mellem 3  

 måneder og 2 års varighed, idet der dog i enkelte tilfælde kan fastsættes en  

 kortere udstationeringsperiode.
Der er mulighed for at søge om forlængelse af  

 udstationeringen med op til 1 år ved ny ansøgning.
Ansøgningsprocedure 14. Ansøgningen sendes til Finansministeriet,  

 Budgetdepartementet, Christiansborg Slotsplads 1, 1218 Købehavn K.
 15. Finansministeriet træffer afgørelse vedrørende ansøgninger,  

 idet den administrative behandling tilrettelægges ved inddragelse af  

 Udenrigsministeriet og de berørte fagministerier.
 16. Finansministeriet giver meddelelse til det pågældende  

 ministerium om ansøgningen kan imødekommes.
 17. Bevillinger fra udstationeringspuljen opføres på det  

 pågældende ministeriums bidrag til forslag til lov om tillægsbevilling for  

 det pågældende år.
Udstationeringens gennemførelse og afrapportering 18. Det påhviler den udsendte medarbejder at rapportere til  

 Finansministeriet, Budgetdepartementet vedrørende udstationeringens forløb  

 senest 2 måneder efter udstationeringens afslutning.
 19. Finansministeriet rapporterer løbende til det rådgivende  

 udvalg for Østlandepuljen om anvendelsen af midlerne under  

 udstationeringspuljen.
Ikrafttrædelse 20. Reglerne træder i kraft den 22. juni 1992.
