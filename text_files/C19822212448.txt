Forskole Skole 2 Skole 3 Skole 4 Uddannelsens varighed ca. 3 år og 11 uger.
Uddannelsens mål Lærlingen skal i læretiden opnå erhvervskompetence som bygningssnedker i  

 overensstemmelse med nedenstående uddannelsesregler og den for uddannelsen  

 fastsatte kursusplan.
Uddannelsens tilrettelægning De grundlæggende praktiske færdigheder og teoretiske viden erhverver  

 lærlingen på teknisk skole.
Uddannelsen på virksomheden skal derfor  

 tilrettelægges således, at lærlingen ved beskæftigelse med de i faget  

 forekommende arbejdsmetoder og produktioner opnår en rutine, der giver  

 mulighed for ikke alene at kunne udføre den afsluttende prøve, men også efter  

 endt læretid at kunne påtage sig at udføre bygningssnedkerarbejde i god  

 kvalitet.
Teknisk skole Undervisningen på teknisk skole omfatter både praktik og teori med  

 hovedvægten lagt på de praktiske øvelser.
 Pensum er opdelt således:
Forskole - varighed 10 uger Undervisning i tegningslæsning, fagtegning og frihåndstegning, faglig  

 regning og materialelære.
 Undervisning i brug og vedligeholdelse af håndværktøj og el-håndværktøj.
 Praktikøvelser ved udførelse af inventaremner eller delemner af døre og  

 vinduer m.v., herunder tilridsning, fremstilling af samlinger, samling,  

 beslåning og overfladebehandling.
Skoleophold 2 - varighed 10 uger Undervisning i tegningslæsning, fagtegning og frihåndstegning,  

 værkstedsøkonomi og materialelære.
 Praktikøvelser i udførelse af indvendige døre, vinduer og inventar,  

 herunder tilridsning, tildannelse af samlinger, samling og beslåning samt  

 overfladebehandling.
 Orientering og instruktion i isætning og fastgørelse af karme til døre og  

 vinduer.
Skoleophold 3 - varighed 10 uger Undervisning i fagtegning, værkstedsøkonomi og materialelære.  

 Praktikøvelser i udførelse af udvendige døre, vinduer og inventar.  

 Orientering og praktikøvelser i opsætning af lofter samt beklædning af vægge  

 og lægning af gulve i tørre og våde rum.
Skoleophold 4 - varighed 5 uger Emnerne i de tidligere skoleophold repeteres ved udførelse af opgaver, der  

 er i relation til den gennemførte teori- og praktikundervisning.
 Udførelse af den afsluttende prøve.
 Samtlige skoleophold, med undtagelse af det afsluttende, omfatter  

 endvidere undervisning i fællesfagene dansk, samtidsorientering,  

 virksomhedslære og samarbejdslære samt førstehjælp.
Uddannelsesregler Fastsat af Lærlingerådet i henhold til § 24, stk. 5 i lov nr. 261 af 2.  

 oktober 1956 om lærlingeforhold.
Bygningssnedker Under uddannelsen på lærestedet skal lærlingen ved beskæftigelse i  

 virksomhedens produktion opøves i de i faget forekommende arbejdsmetoder,  

 således at der opnås det fornødne grundlæggende kendskab til tilskæring,  

 sammenlimning og afpudsning, finering herunder finersammensætning (dog kun  

 for så vidt forholdene på virksomheden tillader det), tilridsning og  

 udførelse af de i faget anvendte samlingsmetoder ved fremstilling af  

 almindeligt bygningssnedkerarbejde og inventar (også i hårde træsorter) samt  

 almindelige former for overfladebehandling.
 Der skal endvidere gives adgang til at deltage i opstillingsarbejde i  

 rimeligt omfang.
Lærlingerådet, den 13. september 1982 P.F.V.
