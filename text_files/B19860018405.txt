 I medfør af lov nr. 156 af 14. april 1920 om smitsomme sygdomme hos  

 husdyrene og § 1 i lov nr. 188 af 1. maj 1923 om tillæg til nævnte lov  

 fastsættes:
 § 1.  Overførbar gastro-enteritis hos svin, i det  

 følgende benævnt TGE, skal anses for en mildere smitsom sygdom.
Smittede besætninger § 2.  Ejeren (brugeren) af en svinebesætning skal ved  

 viden eller mistanke om, at TGE forekommer i besætningen, foretage anmeldelse  

 herom til en dyrlæge.
 Stk. 2.  Anmeldelse efter stk. 1 skal ske, når der  

 forekommer vandig, gullig eller gulliggrøn, ildelugtende diarre  

 sammenfaldende med høj dødelighed hos smågrise, der er under 3 uger gamle.
§ 3.  Når en dyrlæge modtager anmeldelse om mistanke  

 om smitte med TGE, jfr. § 2, skal dyrlægen snarest foretage en undersøgelse  

 af besætningen med henblik på at konstatere, om noget dyr viser tegn på at  

 være smittet med sygdommen.
Såfremt mistanken herefter ikke kan afvises, skal  

 dyrlægen indsende fornødent materiale til undersøgelse på Statens veterinære  

 Institut for Virusforskning, Lindholm, 4771 Kalvehave.
 Stk. 2.  Når dyrlægen har modtget meddelelse fra Statens  

 veterinære Institut for Virusforskning om resultatet af den i stk. 1 anførte  

 undersøgelse, underretter han ejeren (brugeren) om dette resultat.
 § 4.  En besætning skal anses som smittet med TGE,  

 såfremt Statens veterinære Institut for Virusforskning, Lindholm, i materiale  

 indsendt i henhold til § 3, stk. 1, har påvist TGE-virus.
Særlige bestemmelser § 5.  Svin fra en besætning, der er eller mistænkes  

 for at være smittet med TGE, må kun flyttes fra ejendommen, såfremt de føres  

 direkte til slagtning eller til en destruktionsanstalt.
 Stk. 2.  Svin må ikke indsættes i en besætning, der er  

 eller mistænkes for at være smittet med TGE.
 § 6.  For at hindre smittespredning kan  

 veterinærdirektoratet give særlige påbud til en besætning, der er eller  

 mistænkes for at være smittet med TGE, om f.eks. opstaldning, fjernelse og  

 transport af dyr, håndtering af kadavere, håndtering og udbringning af gylle,  

 behandling og fjernelse af foder og halm, rottebekæmpelse på ejendommen samt  

 rensning og desinfektion af stalde og tilhørende faciliteter.
 § 7.  Vaccination og serumbehandling mod TGE er  

 forbudt.
Betaling, straf og ikrafttræden § 8.  Udgifterne ved udtagelse, indsendelse og  

 undersøgelse af de i § 3, stk. 1 nævnte prøver betales af  

 veterinærdirektoratet.
Alle andre udgifter, som skal afholdes i medfør af  

 denne bekendtgørelse, er det offentlige uvedkommende.
 § 9.  I medfør af § 18 i lov nr. 156 af 14. april  

 1920, straffes overtrædelse af bestemmelserne i § 2, stk. 1, § 5 og § 7 eller  

 de i henhold til denne bekendtgørelse givne forskrifter med bøde, medmindre  

 højere straf er forskyldt efter den øvrige lovgivning.
§ 10.  Bekendtgørelsen træder i kraft ved  

 offentliggørelsen i Lovtidende.
Samtidig ophæves bekendtgørelse nr. 39 af 14.  

 februar 1985 om TGE-virusinfektioner hos svin.
