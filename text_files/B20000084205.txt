Bekendtgørelse om offentlighedens  

 adgang til at færdes og opholde sig i naturen I medfør af § 27, stk. 3 og stk. 4, § 67, stk. 2, § 87, stk. 4, og  

 § 89, stk. 3, i lov om naturbeskyttelse, jf. lovbekendtgørelse nr. 835  

 af 1. november 1997, som senest ændret ved § 9 i lov nr. 447 af 31. maj  

 2000 om ændring af visse miljølove (Implementering af  

 Århuskonventionen m.v.), fastsættes:
Kapitel 1 Strande og klitfredede arealer § 1. For offentlighedens færdsel og ophold  

 på strandbredder, andre kyststrækninger og klitfredede arealer  

 gælder reglerne i naturbeskyttelseslovens §§ 22 og 25 og reglerne i  

 denne bekendtgørelse.
§ 2. Færdsel er kun tilladt til fods.
Det er  

 dog tilladt at anvende kørestole, herunder el-kørestole, og  

 trække cykler, barnevogne o.lign.
Kapitel 2 Skove § 3. For Offentlighedens færdsel og ophold i  

 skove gælder reglerne i naturbeskyttelseslovens § 23 og reglerne i  

 denne bekendtgørelse.
 § 4. Det er tilladt at anvende kørestole,  

 herunder el-kørestole, og 3-hjulede knallerter for handicappede.
 § 5. Det er ikke tilladt at passere  

 stengærder, jordvolde og andre hegn, der afgrænser skoven bortset  

 fra gennem lovlige passager.
 § 6. Ejeren kan forbyde adgang på dage, hvor  

 der holdes selskabsjagt, eller i områder, hvor der foregår  

 intensivt skovningsarbejde.
Stk. 2. Oplysning om den midlertidige lukning sker ved  

 skiltning, der anbringes ved de almindeligt anvendte indgange.
Skiltet skal  

 angive det tidsrum, hvor forbudet gælder, og skal fjernes ved periodens  

 udløb.
 Stk. 3. I de tilfælde, hvor dele af skoven lukkes i  

 medfør af stk. 1, skal det tillige tydeligt angives, hvilke  

 områder forbudet omfatter.
 § 7. Organiserede aktiviteter kræver ejerens  

 tilladelse, hvis deltagerantallet overstiger 30, selv om færdsel og  

 ophold sker i overensstemmelse med reglerne i naturbeskyttelseslovens §  

 23.
 Stk. 2. Kommercielle arrangementer, offentligt  

 annoncerede arrangementer, sportsarrangementer, herunder  

 orienteringsløb, aktiviteter, der forudsætter afmærkninger  

 m.v., organiserede aktiviteter, der afvikles i nattetimerne, lejrslagning og  

 lignende kræver ejerens tilladelse.
 Stk. 3. Offentlig annoncering af arrangementer må  

 først ske, når de fornødne tilladelser foreligger.
Særlige regler for skove, der ejes af staten,  

 kommuner, Folkekirken samt offentlige stiftelser § 8. Færdsel til fods er tilladt såvel  

 på skovenes veje og stier som uden for disse.
Stk. 2. Det er dog ikke tilladt at færdes og  

 opholde sig i 1)	indhegnede bevoksninger og klitter, 2)	rørbevoksninger og 3)	planteskoler, arealer med landbrugsafgrøder, haver og  

 gårdspladser.
 Stk. 3. Ophold inden for 50 m fra beboede bygninger er  

 ikke tilladt.
 § 9. Cykling er kun tilladt på veje og  

 stier.
 § 10. Kælkning og skiløb er kun  

 tilladt uden for de områder, der er omfattet af § 8, stk. 2.
§ 11. Ridning er kun tilladt 1)	på asfalterede veje, stenlagte veje og på grusveje over  

 2,5 m., 2)	på andre veje og stier, hvor ejeren har tilkendegivet, at  

 ridning er tilladt, og 3)	i skovbunden, dog ikke i områder, der er omfattet af § 8, stk.  

 2, samt i kulturer og unge bevoksninger, herunder selvforyngelser, og  

 på gravhøje og andre fortidsminder.
 Stk. 2. Ejeren kan ved skiltning eller på anden  

 måde lukke udvalgte skovområder og veje for ridning.
 Stk. 3. Konkurrenceridning og ridning, der udgår  

 fra rideskoler, rideklubber, stutterier eller lign. må kun ske med  

 ejerens tilladelse.
§ 12. Hvor ryttere møder anden  

 færdsel, skal rytterne udvide størst muligt hensyn og vige til  

 højre.
Hvor boliger, veje og stier passeres, skal det ske i skridt.  

 Ridning på asfalterede veje, stenlagte veje og grusveje må ikke  

 ske i galop og skal fortrinsvis ske i rabatterne.
Der må ikke springes  

 over træstabler, tømmer og kævler, diger, grøfter,  

 led og bomme.
§ 13. Privat lystkørsel med  

 hestekøretøjer er kun tilladt på asfalterede veje,  

 stenlagte veje og grusveje.
Ejeren kan ved skiltning eller på anden  

 måde forbyde sådan kørsel.
 Stk. 2. Erhvervsmæssig lystkørsel eller  

 arbejdskørsel med hestekøretøjer, kørsel med  

 travheste mv. må kun ske med ejerens tilladelse.
 § 14. Ejeren kan gøre ridning eller anden  

 færdsel med heste betinget af en særlig afgift, uanset om  

 sådan færdsel forudsætter ejerens tilladelse.
 Stk. 2. Ejeren kan fastsætte yderligere regler for  

 ridning.
 § 15. Bortset fra privat lystkørsel med  

 hestekøretøjer efter § 13, stk. 1, må kørsel med  

 eller træning af dyr kun ske med ejerens tilladelse.
§ 16. Det er tilladt at bade i skovens  

 vandløb og søer, og skøjteløb og anden  

 færdsel på is er tilladt, medmindre andet fremgår af  

 skiltning.
Badning og færdsel på isen sker på eget  

 ansvar.
 Stk. 2. Færdsel med fartøjer af enhver art  

 på skovens søer og vandløb er ikke tilladt, medmindre  

 andet følger af vandløbslovens regler.
Kapitel 3 Udyrkede arealer § 17. For offentlighedens færdsel og ophold  

 på udyrkede arealer gælder naturbeskyttelseslovens § 24 og  

 reglerne i denne bekendtgørelse.
§ 18. Færdsel er kun tilladt til fods.
Det  

 er dog tilladt at anvende kørestole, herunder el-kørestole, og  

 trække cykler, barnevogne o. lign.
 § 19. Det er ikke tilladt at færdes og  

 opholde sig i rørbevoksninger.
 § 20. Organiserede aktiviteter kræver  

 ejerens tilladelse, hvis deltagerantallet overstiger 30, selv om  

 færdsel og ophold sker i overensstemmelse med reglerne i  

 naturbeskyttelseslovens § 24.
 Stk. 2. Kommercielle arrangementer, offentligt  

 annoncerede arrangementer, sportsarrangementer, herunder  

 orienteringsløb, aktiviteter, der afvikles i nattetimerne,  

 lejrslagning og lignende kræver ejerens tilladelse.
 Stk. 3. Offentlig annoncering af arrangementer må  

 først ske, når de fornødne tilladelser foreligger.
 Særlige regler for udyrkede arealer, der ejes af  

 staten, kommuner og Folkekirken.
 § 21. Kælkning og skiløb er tilladt,  

 bortset fra i klitter og rørbevoksninger.
Stk. 2. Det er tilladt at bade i vandløb og  

 søer, og skøjtning og anden færdsel på is er  

 tilladt, medmindre andet fremgår af skiltning.
Badning og færdsel  

 på isen sker på eget ansvar.
Kapitel 4 Veje og stier i det åbne land § 22. For offentlighedens færdsel på  

 veje og stier i det åbne land gælder reglerne i  

 naturbeskyttelseslovens § 26 og reglerne i denne bekendtgørelse.
 § 23. På private enkeltmandsejede veje og  

 stier skal hunde føres i snor.
 § 24. Det er tilladt at anvende kørestole,  

 herunder el-kørestole, og 3-hjulede knallerter for handicappede.
Kapitel 5 Ordensregler § 25. Alle, der færdes i naturen, skal rette  

 sig efter de anvisninger, der gives dem af ejeren eller dennes  

 repræsentant eller som fremgår af skiltning eller på anden  

 måde.
 § 26. I skove, på udyrkede arealer og  

 på bevoksede klitfredede arealer er det ikke tilladt at tænde  

 bål, bruge kogeapparater eller andre åbne ildsteder, bruge  

 fyrværkeri eller på anden måde skabe risiko for brand.
 Stk. 2. Tobaksrygning er ikke tilladt i tiden 1. marts  

 31. oktober på lyngklædte arealer, på græsbevokset  

 skovbund, i nåletræsplantager, i unge løvtræs- og  

 nåletræskulturer samt disses umiddelbare nærhed.  

 Tobaksrygning kan ved skiltning helt forbydes i skoven og i særligt  

 udsatte områder.
§ 27. Reglerne i naturbeskyttelseslovens kapitel 4  

 om offentlighedens adgang til naturen giver ikke adgang til at medbringe  

 skydevåben og sådanne fangstredskaber, som ifølge lov om  

 jagt og vildtforvaltning ikke må anvendes til jagt.
I skove og på  

 udyrkede arealer er det heller ikke tilladt at medbringe fiskeredskaber.
 § 28. På strandbredder, andre  

 kyststrækninger, klitfredede arealer, i skove, på udyrkede  

 arealer og på veje og stier i det åbne land er ikke tilladt  

 følgende:
 1)	Fiske i søer, damme og vandløb.
 2)	Beskadige træer og buske.
 3)	Beskadige eller fjerne skoveffekter, herunder brænde og  

 kvas.
4)	Tage grene af træer og buske samt omhugge, opgrave eller  

 oprykke træer, buske eller anden vegetation.
I skove, der ejes af  

 staten, kommuner, Folkekirken eller offentlige stiftelser, er det dog tilladt  

 at skære eller klippe kviste af løvtræer, der er over 10 m  

 høje.
5)	Foretage erhvervsmæssig indsamling af nødder,  

 bær, svampe, frø og kogler, blomster, urter, grene, kviste, mos  

 og lav m.v.
Indsamling i begrænset omfang til privat brug er tilladt.  

 Kogler må dog kun tages fra skovbunden.
Grene og kviste må ikke  

 indsamles i bevoksninger, hvor der oparbejdes pyntegrønt.
 6)	Skræmme eller på anden måde forulempe dyrene eller  

 beskadige huler og reder, yngel og æg.
 7)	Drive handel.
 8)	Opstille telte.
 9)	Udvise støjende adfærd, herunder benytte radioer og  

 andre musikapparater, højtalere, musikinstrumenter o. lign. på  

 støjende måde.
 10)	Benytte metaldetektorer m.v., projektører eller andet  

 stærkt lys.
Kapitel 6 Underretning og offentliggørelse m.v.
§ 29. Amtsrådet skal skriftligt meddele  

 afgørelser efter naturbeskyttelseslovens § 26, stk. 4, og § 27, stk.  

 1, til 1)	adressaten for afgørelsen, 2)	ejeren af den ejendom, som afgørelsen vedrører, 3)	kommunalbestyrelsen, 4)	Skov- og Naturstyrelsen, 5)	andre offentlige myndigheder, der må antages at have interesse  

 i sagen.
 Stk. 2. De i stk. 1 nævnte afgørelser skal  

 endvidere meddeles skriftligt til følgende foreninger og  

 organisationer, såfremt de har anmodet amtsrådet herom:
1)	lokale foreninger og organisationer, som har en væsentlig  

 interesse i afgørelsen, 2)	landsdækkende foreninger og organisationer, hvis  

 hovedformål er beskyttelse af natur og miljø, og 3)	landsdækkende foreninger og organisationer, som efter deres  

 formål varetager væsentlige rekreative interesser, når  

 afgørelsen berører sådanne interesser.
 Stk. 3. Underretningen skal indeholde oplysning om  

 bestemmelserne i naturbeskyttelseslovens § 87, stk. 3.
 Stk. 4. Amtsrådet skal underrette den, som har  

 fået tilladelse, om en indgivet klage og om klagens opsættende  

 virkning jf. naturbeskyttelseslovens § 87, stk. 3.
 § 30. Amtsrådet skal offentliggøre  

 afgørelser efter bestemmelserne i naturbeskyttelseslovens § 26, stk.  

 4, og § 27, stk. 1, medmindre afgørelsen ikke har interesse for andre  

 klageberettigede end de, der er underrettet efter reglerne i § 29, stk. 1 og  

 2.
 Stk. 2. Offentliggørelse sker ved  

 bekendtgørelse i stedlige blade efter amtsrådets nærmere  

 bestemmelse.
Stk. 3. Bekendtgørelsen skal indeholde oplysning  

 om 1)	hovedindholdet af afgørelsen, 2)	hvilke ejendomme, der er omfattet af afgørelsen, 3)	det eller de steder, hvor afgørelsen er fremlagt, og 4)	klageadgangen.
 Stk. 4. Amtsrådet skal offentliggøre  

 klagemyndighedens afgørelse i en klagesag efter denne myndigheds  

 nærmere bestemmelse.
Kapitel 7 Straf § 31. Overtrædelse af  

 bekendtgørelsens §§5-16, §§ 19-21, § 23 og §§ 25-28 eller af forbud,  

 påbud eller vilkår fastsat i medfør af disse bestemmelser  

 straffes med bøde.
Kapitel 8 Ikrafttrædelsesbestemmelser § 31. Bekendtgørelsen træder i kraft  

 den 16. september 2000.
 Stk. 2. Miljøministeriets bekendtgørelse nr. 574 af  

 25. juni 1992 om offentlighedens adgang til at færdes og opholde sig i  

 naturen, ophæves samtidig.
