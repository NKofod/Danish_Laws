Skrivelse om, hvorvidt et byrådsmedlem,  

 der har vedtaget et bødeforelæg for overtrædelse af  

 færdselslovens § 4, stk. 1, jf. § 95, er valgbar (Fra Valgbarhedsnævnet til et byråd, j.nr.  

 587/2001) Ved brev af 31. maj 2001 har X Byråd i henhold til  

 den kommunale valglovs § 101, stk. 4, indberettet til  

 Valgbarhedsnævnet, at byrådsmedlem NN den 10. april 2001 har  

 fået udleveret en bødetilkendegivelse fra politiet i Y for  

 overtrædelse af færdselslovens § 4, stk. 1, jf.  

 § 95.
 Det fremgår af sagen, at den pågældende den 22. maj 2001  

 i fortsættelse af nævnte bødetilkendegivelse har vedtaget  

 et bødeforelæg på 1.500 kr. for overtrædelse af  

 færdselslovens § 4, stk. 1, jf. § 95, ved den 10. april  

 2001 at have ført en varebil på en motorvejsstrækning med  

 en målt hastighed på mindst 102 km/t. mod højst tilladt  

 hastighed på 70 km/t.
 I denne anledning skal man meddele, at Valgbarhedsnævnet har fundet,  

 at den begåede handling ikke i almindeligt omdømme gør  

 den pågældende uværdig til at være medlem af  

 kommunale råd, jf. den kommunale valglovs § 4.
 Den pågældende må derfor anses for valgbar.
