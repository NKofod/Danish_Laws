 I medfør af § 4, stk. 2, og § 9 i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som kosmetiker.
 Stk. 2.  Det faglige udvalg for uddannelsen er  

 Frisørfagets Fællesudvalg, jf. § 37 i erhvervsuddannelsesloven.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen), bekendtgørelse om 1.  

 skoleperiode samt de regler, som Undervisningsministeriet i øvrigt fastsætter  

 i medfør af erhvervsuddannelseslovens § 4, stk. 1.
 Uddannelsens varighed og struktur m.v.
 § 3.  Uddannelsen varer i alt 2 år, jf. dog §§ 5 og 6.
Stk. 2.  Uddannelsen indledes i praktikvirksomheder  

 eller med 1. skoleperiode.
Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
 § 4.  Skoleundervisningen varer 60 uger, jf. dog §§ 5  

 og 6. Skoleundervisning veksler med praktikuddannelse som vist i figuren og  

 som anført nedenfor:
Skoleundervisning: 2 = 2. skoleperiode Praktikuddannelse Stk. 2.  Efter afslutningen af 4. skoleperiode afholdes  

 svendeprøve, jf. § 28.
Fritagelse for dele af uddannelsen § 5.  Elever, der er fyldt 25 år, og som har  

 gennemført erhvervsuddannelsen til frisør, kan efter indgåelse af en  

 uddannelsesaftale gennemføre uddannelsen til kosmetiker med fritagelse for 1.  

 og 2. skoleperiode og alle grund- og valgfag samt specialefagene  

 negleteknologi og depilering.
Uddannelsesaftalen skal omfatte hele  

 uddannelsen inklusive 4 ugers praktik.
 Stk. 2.  Skolen kan udbyde uddannelsen, jf. stk. 1, som  

 et særligt kursus.
Stk. 3.  Elever, der er fyldt 25 år, og som har  

 gennemført den erhvervsfaglige grunduddannelse (efg) til frisør, kan efter  

 indgåelse af en uddannelsesaftale gennemføre uddannelsen til kosmetiker med  

 fritagelse for 1. skoleperiode og grundfaget dansk samt valgfagene.
Endvidere  

 fritages eleverne for specialefagene negleteknologi og depilering samt hele  

 praktikuddannelsen bortset fra 4 uger.
 Stk. 4.  Skolen kan udbyde uddannelsen, jf. stk. 3, som  

 et særligt kursus.
 Stk. 5.  Det faglige udvalg kan dispensere fra alders-  

 eller uddannelseskravet, hvis udvalget efter samråd med praktikvirksomheden  

 og eleven skønner, at eleven har de fornødne forudsætninger for at gennemføre  

 uddannelsen.
 Stk. 6.  Afgørelser efter stk. 1-5 skal så vidt muligt  

 træffes inden indgåelse af uddannelsesaftalen.
 § 6.  Gennemførelse af 2. skoleperiode i  

 frisøruddannelsen giver fritagelse for 2. skoleperiode i  

 kosmetikeruddannelsen.
 Stk. 2.  Elever, der har afsluttet efg-basisuddannelsen  

 inden for servicefagene, er fritaget for 1. skoleperiode, således at  

 uddannelsen til kosmetiker varer ialt 11/2 år.
 Stk. 3.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
 Stk. 4.  Afgørelser efter stk. 1-3 skal så vidt muligt  

 træffes inden indgåelse af uddannelsesaftalen.
Adgangsbegrænsning § 7.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen året før  

 optog i 2. skoleperiode med uddannelsesaftale.
 Stk. 3.  Procentsatsen, jf. stk. 2, fastsættes af  

 Undervisningsministeriet efter indstilling fra det faglige udvalg og  

 Erhvervsuddannelsesrådet hvert år inden 31. december gældende for det  

 følgende kalenderår og for alle skoler, der udbyder uddannelsen.
Stk. 4.  De elever, som skolen optager efter stk. 2,  

 skal være de ansøgere, som skolen finder bedst egnede til uddannelsen.
Hvis  

 der er flere ansøgere uden uddannelsesaftale, end der kan optages ifølge stk.  

 2, træffer skolen afgørelse om, hvem der skal optages, ud fra en vurdering af  

 ansøgerens egnethed for uddannelsen på grundlag af ansøgerens hidtidige  

 uddannelsesforløb og eventuelle beskæftigelse, herunder særlig tilknytning  

 til beskæftigelsesområdet.
 Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelsen af elever uden  

 uddannelsesaftale.
 Stk. 6.  Skoler, der udbyder uddannelsen, og som ikke  

 optog elever i uddannelsen året før, kan optage indtil 10 elever uden  

 uddannelsesaftale.
Uddannelsens mål og indhold § 8.  Den uddannede kosmetiker skal selvstændigt kunne  

 udføre alle former for hud- og skønhedspleje, dag- og aften-make-up,  

 camouflageteknik, ansigtsmassage, håndmassage, depilering samt kosmetisk  

 krops- og fodbehandling.
Den uddannede kosmetiker skal have viden om  

 mikrobiologi, præparatlære, epilering, plastikkirurgi, biokemi,  

 anatomi/fysiologi, hudanalyse, psykologi, negleteknologi og apparatlære.
 Stk. 2.  Uddannelsen tilrettelægges tillige sådan, at  

 der gives indsigt i og forståelse for fagets miljømæssige forhold, herunder  

 håndteringen af miljømæssige problemstillinger i forbindelse med fagets  

 materialeanvendelse.
Skoleundervisningen § 9.  Undervisningen har følgende mål: Undervisningen  

 skal under hele uddannelsesforløbet på en helhedsorienteret måde omfatte både  

 teoretisk og praktisk undervisning med henblik på at give eleverne fornødne  

 generelle og specielle kvalifikationer.
Der skal gives eleverne  

 forudsætninger for at varetage de funktioner, uddannelsen tager sigte på.  

 Desuden skal undervisningen bidrage til elevernes personlige udvikling og  

 give eleverne forståelse af samfundet og dets udvikling.
Endelig skal der  

 gives eleverne forudsætninger for ved efter- og videreuddannelse at udbygge  

 deres kvalifikationer.
Grundfag § 10.  Undervisningen i 2. skoleperiode omfatter  

 følgende grundfag: Førstehjælp, hygiejne, kundebetjening og virksomhedens  

 driftsøkonomi og regnskab.
 Stk. 2.  Undervisningen i 3. - 4. skoleperiode omfatter  

 følgende grundfag: Arbejdsmarkedsforhold, dansk (A) (60 timer), stil, form og  

 farve (80 timer) og sundhed (40 timer).
 Stk. 3.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 11.  Undervisningen i områdefag i 2. skoleperiode  

 har følgende mål, rammer og vejledende uddannelsestid for undervisningens  

 indhold:
Eleverne skal have kendskab til de præparater, der anvendes ved frisering,  

 kemiske behandlinger, negle- og ansigtsbehandlinger samt til gavnestoffer.  

 Eleverne skal endvidere have kendskab til danske myndigheders  

 bekendtgørelser, vejledninger m.v., der omhandler kosmetiske produkter, samt  

 til EF's negativ- og positivliste vedrørende stoffer, der anvendes i  

 branchen.
Desuden skal eleverne, opnå grundlæggende viden om farve,  

 permanent, hårpleje, hud/ansigtspleje, skønhedspleje og manicureteori samt  

 påføring af hårfarve på øvelseshoved.
 Vejledende uddannelsestid: 0,6 uge.
Eleverne skal have kendskab til hudanalyse, grundlæggende hudpleje,  

 arbejdsprocedurer, herunder hudafrensning, ansigtsmassage, påsætning af løse  

 negle samt depilere underben med kold eller varm voks.
Eleverne skal kunne  

 rette bryn og farve bryn og vipper, lægge dagmake-up samt udføre en manicure  

 med håndmassage og lak.
 Vejledende uddannelsestid: 1,9 uge.
 Eleverne skal selvstændigt kunne udføre hårvask og hårbundsmassage på  

 model.
 Vejledende uddannelsestid: 0,7 uge.
 Eleverne skal selvstændigt kunne udføre oprulning af permanent på  

 øvelseshoved.
 Vejledende uddannelsestid: 1,1 uge.
Eleverne skal have grundlæggende viden om ansigtets og halsens anatomi og  

 fysiologi, herunder kendskab til knogler, nerver, hudens funktion og neglenes  

 anatomi.
Eleverne skal endvidere have kendskab til musklerne i ansigtet,  

 hudens og hårets opbygning, neglenes opbygning og de almindeligst  

 forekommende sygdomme.
 Vejledende uddannelsestid: 0,5 uge.
 Eleverne skal kunne indtage hensigtsmæssige arbejdsstillinger ved  

 uddannelsens forskellige arbejdsprocedurer.
 Vejledende uddannelsestid: 0,1 uge.
 Stk. 2.  Undervisningen i områdefag i 3.-4. skoleperiode  

 har følgende mål, rammer og vejledende uddannelsestid for undervisningens  

 indhold:
Eleverne skal have indlæring i knogler, muskler, nerver, lymfesystem,  

 blodkredsløbet og hudens anatomi herunder struktur og funktion.
Eleverne skal  

 selvstændigt kunne redegøre for ansigtets, kroppens, halsens og hudens  

 anatomi og fysiologi, fordøjelsessystemet, cellelære, vævslære, stofskifte,  

 åndedrætssystemet, det endokrine system og hårets anatomi.
 Vejledende uddannelsestid: 2,2 uger.
Eleverne skal selvstændigt kunne lægge ansigtsmaske og pakninger, foretage  

 massage, hudanalyse og afrensning.
Endvidere skal eleven kunne udføre  

 kosmetisk krops- og fodbehandling med massage samt have grundlæggende  

 kendskab til apparatbehandling.
 Vejledende uddannelsestid: 3,8 uger.
 Eleverne skal opnå grundlæggende viden om mikroorganismer (bakterier,  

 virus, svampe m.v.).
 Vejledende uddannelsestid: 0,2 uge.
 Eleverne skal med sikkerhed kunne anvende følgende elektriske apparater,  

 der anvendes i hud- og skønhedsplejen: Apparat med mekanisk virkning, apparat  

 med strømvirkning, apparat med strålevirkning og apparat med varmevirkning.  

 Anvendelsen af apparaterne skal ske under fornøden hensyntagen til gældende  

 sikkerhedsbestemmelser samt under hensyntagen til indikationer og  

 kontraindikationer ved anvendelse af elektroterapi.
 Vejledende uddannelsestid: 0,3 uge.
 Eleverne skal have kendskab til de grundlæggende principper ved epilering.
 Vejledende uddannelsestid: 0,1 uge.
 Eleverne skal have kendskab til forskellige former for plastikkirurgi.
 Vejledende uddannelsestid: 0,2 uge.
 Eleverne skal opnå grundlæggende viden om kosmetiske præparaters kemiske  

 processer ved blanding og deres reaktion på huden.
 Vejledende uddannelsestid: 0,6 uge.
 Eleverne skal have kendskab til de hudsygdomme, der almindeligvis  

 forekommer i en hudplejeklinik, med henblik på at sende klienten videre til  

 læge.
 Vejledende uddannelsestid: 0,8 uge.
 Eleverne skal have grundlæggende viden om psykologi med henblik på at  

 kunne imødekomme eventuelle vanskelige situationer ved klientbehandlingen.
 Vejledende uddannelsestid: 0,1 uge.
 Eleverne skal opnå viden om præparater og apparater, der anvendes til hud-  

 og skønhedspleje i henhold til nr. 1-8.
 Vejledende uddannelsestid: 0,1 uge.
Specialefag § 12.  Undervisningen i specialefag i 2. skoleperiode  

 har følgende mål, rammer og vejledende uddannelsestid for undervisningens  

 indhold:
 Eleverne skal have teoretisk og praktisk kendskab til pivot points  

 friseringsteknik inden for vandondulation, fønbølgning, formtørring og brush.
 Vejledende uddannelsestid: 2,5 uger.
Eleverne skal opnå teoretisk viden og praktisk kunnen om pivot points  

 klippeteknik.
Eleverne skal kunne gennemføre praktiske øvelser på trense,  

 vertikalbase og profilbase.
 Vejledende uddannelsestid: 1,0 uge.
 Eleverne skal kunne fremstille en mondur.
 Vejledende uddannelsestid: 0,3 uge.
 Eleverne skal have kendskab til arbejdsgangen i forbindelse med fjernelse  

 af uønsket hårvækst ved hjælp af voks samt til nødvendige sikkerhedsprocesser  

 under arbejdsgangen.
 Vejledende uddannelsestid: 0,3 uge.
 § 13.  Undervisningen i specialefag i 3. - 4.  

 skoleperiode har følgende mål, rammer og vejledende uddannelsestid for  

 undervisningens indhold:
Eleverne skal kunne anvende korrektionsteknik med produkter til brug ved  

 dag- og aften-makeup.
Eleverne skal selvstændigt kunne lægge enhver dag- og  

 aften-makeup samt have kendskab til makeup inden for tv, film og teater.
 Vejledende uddannelsestid: 0,4 uge.
Eleverne skal opnå grundlæggende viden om kosmetiske præparaters kemiske  

 egenskaber.
Eleverne skal opnå viden om følgende kosmetiske præparaters  

 sammensætning og anvendelse: Blødgørende stoffer, fugtighedsgivende stoffer,  

 virkestoffer, emulgatorer, tonic, deodoranter, ansigtsmasker,  

 neglebåndsfjernere og hårfjerningsmidler.
Denne viden omfatter såvel  

 produkter til daglig brug som specialprodukter.
Endvidere skal eleven have  

 kendskab til de lovmæssige regulativer for disse produkter.
 Vejledende uddannelsestid: 0,3 uge.
Eleverne skal selvstændigt kunne give manuel ansigtsmassage, kropsmassage,  

 håndmassage samt massage med el-apparatur.
Eleverne skal endvidere kende  

 betydningen af at få massage.
 Vejledende uddannelsestid: 0,7 uge.
 Eleverne skal selvstændigt kunne foretage camouflageteknik ud fra en given  

 opgave.
 Vejledende uddannelsestid: 0,3 uge.
 Eleverne skal have viden om neglenes anatomi, neglesygdomme og  

 negledefekter samt selvstændigt kunne foretage neglefilning, give  

 håndmassage, lakere med og uden farve, påsætte kunstige negle og rådgive  

 kunderne om kunstige negles behandling.
 Vejledende uddannelsestid: 0,3 uge.
 Eleverne skal selvstændigt kunne fjerne uønsket hårvækst ved hjælp af voks  

 under iagttagelse af nødvendige sikkerhedsprocedurer.
 Vejledende uddannelsestid: 0,1 uge.
Valgfag § 14.  Undervisningen i valgfag følger reglerne i  

 hovedbekendtgørelsen.
Undervisningsplan § 15.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Praktikuddannelsen § 16.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 8.
 § 17.  Målet for praktikuddannelsen er, at eleven  

 opnår kendskab til branchens arbejdsmiljø, at eleven lærer at udføre alle  

 funktioner i en klinik, herunder vejledning af forbrugerne, at eleven opnår  

 en rutine og hurtighed, der svarer til branchens krav, og at eleven  

 selvstændigt kan tilrettelægge og vurdere et arbejdes omfang.
 Stk. 2.  Praktikuddannelsen skal indeholde følgende  

 arbejdsområder og funktioner: Praktikvirksomheden skal tilse, at eleverne  

 anvender korrekte arbejdsstillinger samt får praktisk oplæring i de  

 almindeligst forekommende arbejdsfunktioner og metoder og anvendelse af  

 materialer og værktøjer.
§ 18.  Praktikuddannelsen tilrettelægges således, at  

 der sikres beskæftigelse i virksomheden med fortsat indlæring og udbygning af  

 de discipliner, der indlæres under skoleuddannelsen.
Det tilstræbes, at  

 praktikuddannelsen tilrettelægges således, at der arbejdes efter stigende  

 sværhedsgrad, så slutmålet/niveauet svarer til de krav, der stilles til en  

 udlært kosmetiker.
I uddannelsestiden arbejdes der med de i branchen normalt  

 forekommende arbejdsopgaver i virksomheden.
 § 19.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. i hovedbekendtgørelsen.
§ 20.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2, jf. hovedbekendtgørelsen.
 Stk. 4.  Det faglige udvalg udsender de blanketter, der  

 skal anvendes, jf. stk. 1, til praktikvirksomhederne, jf.  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes, jf. stk. 2, hos det faglige udvalg, jf. hovedbekendtgørelsen.
 Bedømmelse m.v.
Skolens bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 22.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren gives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 23.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om,  

 hvilke emner der er gennemgået i det pågældende skoleophold.
For elever, der  

 ikke har opfyldt et eller flere af undervisningsmålene tilfredsstillende  

 (dvs. har fået karakteren 5 eller derunder, udarbejder skolen en vejledning,  

 der tilkendegiver elevens behov for supplerende oplæring i praktiktiden og  

 eventuelt supplerende skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 27, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 24.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Skolen afholder eksamen i følgende områdefag og  

 specialefag, jf. § 25: Anatomi/fysiologi, dermatologi, faglig teori 2, hud-  

 og skønhedspleje, makeup, mikrobiologi og præparatlære.
 Stk. 3.  Skolen giver standpunktskarakterer i  

 grundfagene efter reglerne om grundfag.
 Stk. 4.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 11 -  

 13.
 Stk. 5.  Bedømmelsesformer og karaktergivning i valgfag  

 følger reglerne om disse fag.
 Stk. 6.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4, hvis karaktererne ikke fremgår af  

 skolebeviset.
§ 25.  Eksamen i områdefag og specialefag gennemføres  

 således: Der afholdes skriftlig eksamen med 30 spørgsmål jævnt fordelt mellem  

 de nævnte fag.
Der afsættes 240 minutter til den skriftlige eksamen.
Ingen  

 hjælpemidler er tilladt.
 Stk. 2.  Eksamensopgaverne er fælles for alle skoler,  

 jf. eksamensbekendtgørelsen.
Karakterskala § 26.  Ved bedømmelsen anvendes 13-skalaen jf.  

 eksamensbekendtgørelsen.
Skolebevis § 27.  Når alle skoleperioder er gennemført, udsteder  

 skolen et skolebevis, hvis eleven har opnået en gennemsnitskarakter af alle  

 eksamens- og standpunktskarakterer på mindst 6 i område- og specialefag, jf.  

 § 24, stk. 2 og 4, og en gennemsnitskarakter af alle eksamens- og  

 standpunktskarakterer på mindst 6 i grundfag og valgfag.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Svendeprøve § 28.  Efter 4. skoleperiode, og efter at skolebeviset  

 er udstedt, jf. § 27, afholdes svendeprøve.
 Stk. 2.  Det faglige udvalg udpeger skuemestre med lige  

 antal fra arbejdsgiver- og arbejdstagerside.
 Stk. 3.  Anmeldelse om svendeprøve til det faglige  

 udvalg sker på skolens foranledning ved begyndelsen af 4. skoleperiode og  

 skal indeholde følgende oplysninger:
 Stk. 4.  Opgaverne planlægges og tilrettelægges af det  

 faglige udvalg.
Stk. 5.  Eleverne skal udføre praktiske øvelser, hvis  

 sammensætning samt antallet af discipliner bestemmes af det faglige udvalg.  

 Prøvedisciplinerne udleveres til eleverne i 4. skoleperiode, senest i den 5.  

 undervisningsuge.
Prøven har en varighed af 8 timer og skal afvikles på 1  

 dag.
Stk. 6.  Hver skuemester afgiver 1 karakter i hver  

 disciplin.
Alle skuemestrenes karakterer udregnes som gennemsnit i alle  

 disciplinerne, når prøven er afsluttet.
Gennemsnittet beregnes med 1 decimal.  

 Der finder ingen afrunding sted.
Stk. 7.  Eleven har bestået svendeprøven, hvis  

 gennemsnitskarakteren er 6 eller derover.
Er karakteren 8,5 eller derover,  

 har eleven bestået med ros.
Det faglige udvalg meddeler skolen og eleven  

 resultatet af svendeprøven uden angivelse af talværdi.
 Stk. 8.  Det faglige udvalg skal tilbyde eleven en ny  

 svendeprøve, eventuelt efter supplerende praktik- eller skoleophold, såfremt  

 eleven ikke opnår tilfredsstillende resultat, eller såfremt eleven kan  

 godtgøre, at vedkommende på grund af sygdom eller af anden gyldig grund ikke  

 har kunnet møde eller gennemføre opgaverne til svendeprøven.
Uddannelsesbevis § 29.  Uddannelsesbevis udstedes af Frisørfagets  

 Fællesudvalg og affattes i overensstemmelse med hovedbekendtgørelsen, når  

 skolebevis og praktikerklæring er udstedt, og når svendeprøven er bestået.
 Stk. 2.  Uddannelsesbeviset påføres ingen karakter, men  

 kun oplysning om, at eleven har bestået svendeprøven eller har bestået den  

 med ros, jf. § 28, stk. 7.
Ikrafttrædelses- og overgangsbestemmelser § 30.  Bekendtgørelsen træder i kraft den 15. juli  

 1995.
Stk. 2.  Bekendtgørelse af 13. marts 1991 om uddannelsen  

 til kosmetiker ophæves. (* 1) Stk. 3.  For elever, der har påbegyndt uddannelsens 2.  

 skoleperiode før den 15. juli 1995, gælder §§ 9-13 i den tidligere gældende  

 bekendtgørelse.
 Stk. 4.  Skolen kan, hvis den ønsker dette, uddanne de  

 elever, der er optaget på 2. skoleperiode i vinteren 1994/95, efter den nye  

 bekendtgørelse under forudsætning af, at eleverne er indforstået hermed.
Undervisningsministeriet, den 2. juni  

 1995 Ole Vig Jensen / Sonja Lundqvist (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
