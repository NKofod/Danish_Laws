I medfør af § 1, stk. 1 og 2, § 4 og § 24 i lov om administration af Det Europæiske Fællesskabs forordninger om markedsordninger for landbrugsvarer m.v. med senere ændringer, jf. lovbekendtgørelse nr.
 462 af 26. maj 1994 fastsættes:
§ 1.  Bestemmelserne i denne bekendtgørelse vedrører  

 ydelse af støtte til tørret foder i henhold til Det Europæiske Fællesskabs  

 bestemmelser herom, jf.
Rådets forordning (EF) nr. 603/95 af 21. februar 1995  

 med senere ændringer og Kommissionens forordning (EF) nr. 785/95 af 6. april  

 1995 om gennemførelsesbestemmelser med senere ændringer.
§ 2.  Støtten udbetales til forarbejdningsvirksomheden  

 efter ansøgning.
Ved ansøgningen anvendes en formular med bilag, som de  

 godkendte forarbejdningsvirksomheder kan rekvirere hos Plantedirektoratet.  

 Ansøgning indsendes til Plantedirektoratet i 2 eksemplarer.
 Stk. 2.  De i art. 8 i forordning (EF) nr. 785/95  

 omhandlede genparter af kontrakter og leveringsanmeldelser skal indsendes til  

 Plantedirektoratet.
§ 3.  EU-direktoratet udsender vejledning om gældende  

 bestemmelser for ydelse af støtte til tørret foder og foretager udbetaling af  

 støtten.
Plantedirektoratet godkender forarbejdningsvirksomheder og opkøbere  

 af foder til tørring og foretager kontrol med overholdelse af ordningens  

 bestemmelser.
§ 4.  Forarbejdningsvirksomhederne skal give  

 Plantedirektoratet meddelelse om afsendelser eller blandinger af tørret foder  

 med angivelse af forventede datoer og mængder.
Meddelelsen skal være  

 Plantedirektoratet i hænde senest 2 arbejdsdage før den pågældende afsendelse  

 eller blanding.
 § 5.  De godkendte forarbejdningsvirksomheder skal i  

 deres regnskab foretage alle nødvendige optegnelser vedrørende det foder, der  

 er omfattet af støtteordningen, i overensstemmelse med EU-direktoratets  

 vejledning og efter Plantedirektoratets anvisninger.
 Stk. 2.  De i stk. 1 nævnte regnskaber skal attesteres  

 af en registreret eller statsautoriseret revisor eller anden af Landbrugs- og  

 Fiskeriministeriet godkendt revisor.
 § 6.  Som led i kontrollen med, at grundlaget for  

 udbetaling af støtten er til stede, er Plantedirektoratet berettiget til uden  

 erstatning at udtage prøver af varerne samt til at efterse virksomhedernes  

 varebeholdning, forretningsbøger, øvrige regnskabsmateriale, optegnelser og  

 bilag samt korrespondance.
 Stk. 2.  Det påhviler virksomheden at yde den bistand,  

 der er nødvendig for foretagelsen af eftersyn og kontrol efter stk. 1.
Stk. 3.  Virksomheden er forpligtet til at opbevare alle  

 optegnelser og bilag, herunder kontrakter og leveringsanmeldelser, lagerbøger  

 og genpart af afregninger i mindst 5 år.
De af virksomheden udtagne prøver  

 skal opbevares i mindst 3 måneder.
 § 7.  Overtrædelse af § 2, stk. 2, § 4, § 5 og § 6,  

 stk. 2 og 3, straffes med bøde, medmindre højere straf er forskyldt i henhold  

 til kapitel 5 i lov om administration af Det Europæiske Fællesskabs  

 forordninger om markedsordninger for landbrugsvarer m.v.
 Stk. 2.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der efter § 27, stk. 1,  

 i ovennævnte lov pålægges selskabet som sådant bødeansvar.
 § 8.  Bekendtgørelsen træder i kraft dagen efter  

 offentliggørelse i Lovtidende.
 Stk. 2.  Bekendtgørelse nr. 366 af 17. juli 1978 om  

 ydelse af støtte til tørret foder ophæves.
