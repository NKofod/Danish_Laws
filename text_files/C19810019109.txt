(Fast pris cirkulæret) § 1.  Dette cirkulære gælder for statslige bygge- og  

 anlægsarbejder og dertil knyttede leverancer.
I leveranceforhold er  

 entreprenøren at forstå som sælgeren og entreprisen at forstå som leverancen.
 Stk. 2.  I det omfang, det er foreneligt med den  

 pågældende lovgivning, gælder cirkulæret også for andre bygge- og  

 anlægsarbejder, når der til arbejdet ydes statsstøtte eller statslig  

 udgiftsrefusion, når arbejdet i øvrigt helt eller delvis finansieres over de  

 årlige bevillingslove, eller når vedkommende styrelse træffer bestemmelse  

 herom.
 Stk. 3.  Er et arbejde omfattet af cirkulæret, gælder  

 dettes bestemmelser også for de dele af arbejdet, som udføres af  

 forsyningsværker, telefonselskaber og statslige og kommunale myndigheder,  

 forudsat at betalingen helt eller delvis optages på byggeregnskabet.
§ 2.  Arbejdet skal udføres til fast pris eller  

 regulerbar pris efter reglerne i dette cirkulære.
Når særlige grunde  

 foreligger, kan arbejdet dog udføres i regning.
Stk. 2.  Ved fast pris forstås en pris, der ikke ændres  

 fra entreprisens overdragelse til eventuelt aftalt prisregulering træder i  

 kraft.
Forbehold, der kan få indflydelse på en fast pris, må ikke anerkendes.
Stk. 3.  Ved regulerbar pris forstås en pris, der skal  

 ændres, hvis aftalte betingelser er opfyldt.
Reguleringsbetingelserne skal  

 fremgå af entrepriseaftalen.
For byggearbejder skal prisregulering ske som  

 angivet i byggestyrelsens anvisning af 21. september 1981 om indeksregulering  

 af byggearbejder (bilag 1).
 § 3.  Fast og regulerbar pris skal aftales som bestemt  

 i stk. 2-4. Tidsrummene i stk. 2-4 beregnes fra tilbudsdagen.
 Stk. 2.  Prisen skal være fast for den del af arbejdet,  

 der udføres inden 6 måneder.
 Stk. 3.  For den del af arbejdet, der udføres mellem 6  

 og 12 måneder, bestemmer bygherren i udbudsmaterialet, i hvilket tidsrum  

 prisen skal være fast, henholdsvis regulerbar.
Stk. 4.  For den del af arbejdet, der udføres efter 12  

 måneder, skal prisen være regulerbar.
For arbejde, der udføres i en kortere  

 periode efter 12 måneder, kan bygherren i ganske særlige tilfælde bestemme i  

 udbudsmaterialet, at det skal udføres til fast pris.
§ 4.  Arbejdet skal udføres til fast tid.
Ved fast tid  

 forstås, at tidsfrister for arbejdet, herunder datoer for påbegyndelse og  

 afslutning, indgår i entrepriseaftalen.
Stk. 2.  Forbehold om forlængelse af tidsfrister må ikke  

 anerkendes.
Entrepriseaftalerne skal indeholde sanktionsbestemmelser for det  

 tilfælde, at entreprenørerne ikke overholder tidsfristerne.
Oplysning herom  

 skal indgå i udbudsmaterialet.
 § 5.  Pris og tid omfatter samtlige de ydelser, der er  

 beskrevet i udbuddet, herunder også sådanne grundmodnings-, funderings- og  

 piloteringsydelser, som kræves indeholdt i tilbuddet.
Stk. 2.  Ydelser, hvis omfang og nødvendighed først kan  

 bestemmes under arbejdets udførelse, kan afregnes efter enhedspriser.
Sådanne  

 enhedspriser skal være faste i samme tidsrum, som i øvrigt gælder for den  

 pågældende entrepriseaftale.
I det tidsrum, hvor entreprisen måtte være  

 regulerbar, skal regulering foretages på samme måde som for den aftalte  

 entreprisesum.
 Stk. 3.  Tilbud på alternativ udførelse skal indeholde  

 eventuelle udgifter til omprojektering, for så vidt denne skal foretages af  

 tilbudgiveren.
§ 6.  Udbudsmaterialet skal være entydigt og således  

 udformet, at der er klarhed over ydelsernes omfang og indhold.
Udbydes  

 byggearbejder på grundlag af bygherrens hovedprojekt, må udbudsmaterialet  

 indeholde en fuldstændig beskrivelse af de ydelser, der skal gives tilbud på.  

 For byggearbejders vedkommende henvises til, at projekterne mindst skal  

 opfylde kravene om arbejdsgrundlag som angivet i bilag 2.
Stk. 2.  Udbud skal ske efter »Almindelige  

 betingelser for arbejder og leverancer« (AB). Disse må kun fraviges, når  

 særlige forhold i de enkelte tilfælde kan begrunde det.
Bestemmelser om  

 fravigelser skal tydeligt og udtrykkeligt angive, på hvilke punkter  

 fravigelse skal ske.
Der henvises til boligministeriets cirkulæreskrivelse af  

 3. maj 1978 om AB (bilag 3).
 Stk. 3.  Tidsfrister i udbudsmaterialet skal give  

 entreprenøren en rimelig tid til at udarbejde tilbud, til den nødvendige  

 planlægning forud for arbejdets igangsætning og til selve udførelsen.
 § 7.  Aftales der ganske undtagelsesvis ændringer  

 under arbejdets udførelse, som medfører ændret ydelse, kan der ske  

 tilsvarende regulering af pris og tid.
 Stk. 2.  Ændringer i merværdiafgiften omfattes ikke af  

 kravet om fast pris.
Stk. 3.  Ud over den faste pris kan der ydes  

 entreprenøren godtgørelse for dokumenterede udgifter, når disse § 8.  Ud over den faste pris kan der ydes  

 entreprenøren godtgørelse for ekstraordinære prisstigninger på et materiale,  

 som indgår i arbejdet, eller på brændstof, der direkte benyttes til arbejdet,  

 medmindre disse prisstigninger godtgøres i henhold til § 7. Prisstigningen  

 skal være indtrådt efter tilbudsdagen, og inden aftalt prisregulering er  

 trådt i kraft.
Stk. 2.  Priser og prisstigninger, der indgår som  

 grundlag for godtgørelse, skal være generelt forekommende.
De skal fremgå af  

 officielt prismateriale eller i mangel heraf kunne dokumenteres på anden  

 måde.
Stk. 3.  Godtgørelsen omfatter den prisstigning, der  

 overstiger 10 pct. af prisen på tilbudsdagen.
Til denne procentsats lægges  

 0,5 for hver hele måned, der er forløbet mellem tilbudsdagen og  

 indkøbstidspunktet.
Prisstigning, der indtræder efter det tidspunkt, hvor  

 materialet eller brændstoffet efter aftale eller sædvane skal indkøbes, kan  

 ikke medregnes.
 Stk. 4.  Det er desuden en betingelse for at kunne opnå  

 godtgørelse, at summen af de beregnede godtgørelsesbeløb udgør mindst 0,5  

 pct. af entreprisesummen.
 Stk. 5.  Er en entreprenør i henhold til sin aftale med  

 en underentreprenør forpligtet til at yde godtgørelse til denne efter stk.  

 1-4, kan tilsvarende godtgørelse ydes entreprenøren af bygherren uanset  

 reglen i stk. 4.
 § 9.  Udgifter i forbindelse med gennemførelsen af de  

 overenskomstmæssige vinterforanstaltninger, bortset fra snerydning, skal være  

 indeholdt i tilbuddet.
Stk. 2.  Det kan aftales, at udgifterne til andre  

 vejrligsforanstaltninger skal betales særskilt af bygherren, jfr.  

 byggestyrelsens bekendtgørelse af 11. november 1981 om byggeri i  

 vinterperioden. (* 1) § 10.  Restaurerings-, reparations- og  

 ombygningsarbejder eller dele af sådanne arbejder omfattes af dette  

 cirkulæres bestemmelser om fast pris og fast tid, hvis deres omfang, kvalitet  

 og tidsforløb efter bygherrens skøn uden stor vanskelighed kan fastlægges på  

 forhånd.
 § 11.  Efter forelæggelse for fastprisudvalget under  

 byggestyrelsen kan vedkommende styrelse undtage et arbejde fra cirkulærets  

 bestemmelser om fast pris eller tid, hvis kravet herom må anses for at være  

 åbenbart uhensigtsmæssigt.
 Stk. 2.  Fastprisudvalget kan tillige over for de  

 enkelte styrelser udtale sig om mulige tvivlsspørgsmål.
 § 12.  Dette cirkulære, der erstatter  

 boligministeriets cirkulære af 1. august 1978 om fast pris og tid på bygge-  

 og anlægsarbejder, finder anvendelse på arbejder, som udbydes efter 15.  

 december 1981.
 § 13.  For de statslige arbejders vedkommende påhviler  

 det den byggende styrelse at påse arbejdets gennemførelse i overensstemmelse  

 med cirkulæret.
 Stk. 2.  For så vidt angår de i øvrigt af cirkulæret  

 omfattede bygge- og anlægsarbejder, påhviler det vedkommende styrelse at  

 påse, at cirkulærets bestemmelser overholdes, og i fornødent omfang at  

 udfærdige nærmere gennemførelsesbestemmelser.
Byggestyrelsen, den 11. november 1981 MARIUS KJELDSEN /Flemming Lethan (* 1) Indtil 1. maj 1982 gælder boligministeriets bekendtgørelse nr. 542  

 af 11. november 1974 om byggeri i vinterperioden og boligministeriets  

 cirkulære af samme dato om vinterforanstaltninger ved byggearbejder.
