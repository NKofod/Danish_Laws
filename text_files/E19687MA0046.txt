1. Arrangøren af fagmesser og forbrugerudstillinger skal svare afgift af  

 den standleje, som betales af udstillerne, jf. lovens § 2, stk. 2. Arrangøren  

 svarer endvidere afgift af det forbrug af gas, vand, el og varme, som  

 vederlægges særskilt af udstillerne.
Der betales ligeledes afgift af salg af  

 kataloger mv. og salg af annoncer heri.
 Der skal ikke svares afgift af de lejebeløb, som f eks restaurationer,  

 kiosker eller tivoliejere betaler for stadeplads.
 Den indgående afgift opgøres efter reglerne i finansministeriets  

 bekendtgørelse nr 264 af 9. juni 1967, § 4 (nu Skatteministeriets bkg. om  

 delvis fradragsret for merværdiafgift).
 Omsætningen ved lotteri og tombola holdes uden for afgiftsregnskabet,  

 således at der ikke svares afgift af indtægterne og heller ikke er  

 fradragsret for udgifterne, herunder til indkøb af gevinster.
 2. Arrangøren af dyrskuer skal svare afgift efter de under punkt 1 anførte  

 regler, således at der også svares afgift af de indmeldelsespenge, som  

 afkræves ejerne af de udstillede dyr.
 Til den indgående afgift vil afgiften på arrangørens indkøb af  

 sølvtøjspræmier o lign kunne henføres.
3. Udlejning af hal til en udstillingsarrangør er ikke omfattet af  

 afgiftspligten.
Der skal heller ikke svares afgift ved udleje af udstyr, der  

 normalt stilles til rådighed i forbindelse med udlejning af haller eller dele  

 af sådanne, når der ikke i lejekontrakten foretages særskilt prisansættelse  

 for brugsretten til det omhandlede udstyr.
Der svares ikke afgift af gas,  

 vand, el og varme, der leveres i forbindelse med udlejning af hallen.
 4. Arrangement af kunstudstillinger anses ikke som afgiftspligtig  

 virksomhed, men der skal svares afgift af salg af kunstværker på sådanne  

 udstillinger, medmindre salget er afgiftsfrit i medfør af lovens § 3, stk. 4.
Afgørelsen er suppleret ved Mn.628 for så vidt angår dyrskuer.
Se også  

 Mn.124 vedrørende udlejning af haller og Mn.545 vedrørende salg af  

 kunstværker.
