1. Indledning Hermed udsendes vejregler for afmærkning med vejvisningstavler.  

 Vejreglerne er udarbejdet i medfør af § 6 i lov om offentlige veje  

 (lovbekendtgørelse nr. 368 af 6. august 1985) og § 24, stk. 3, i lov om  

 private fællesveje (lovbekendtgørelse nr. 370 af 6. august 1985) og i  

 samarbejde med justitsministeriet i medfør af færdselslovens § 95, stk. 4.
 Reglerne i afsnit 4.2 om servicevejvisning træder i stedet for ministeriet  

 for offentlige arbejders cirkulære af 28. august 1975 om vejvisning til  

 seværdigheder, serviceanlæg og private virksomheder og om informationstavler,  

 som hermed ophæves.
 Vejreglerne, der er udarbejdet af vejregeludvalget, indeholder 1)  

 generelle regler om vejvisning, 2) regler for den vejvisning, der alene  

 gælder for de almindelige veje, 3) regler om vejvisningstavler fælles for  

 alle veje (rutenumre og servicevejvisning).
 Vejregler for den vejvisning, der alene gælder for motorveje samt  

 vejvisning for særlige trafikanter og for stivejvisning, vil senere blive  

 udsendt.
 Reglerne uddyber justitsministeriets bekendtgørelse om vejafmærkning af  

 22. april 1977 og udfylder justitsministeriets cirkulære af 14. oktober 1977  

 om vejafmærkning, der ikke medtager bestemmelser om vejvisning.
For overskuelighedens skyld medtager vejreglernes teksthæfte afsnit fra  

 nævnte bekendtgørelse.
Vejreglerne er i øvrigt opdelt i et teksthæfte og i et  

 tegningsbilag.
I det omfang, der i dette cirkulære omtales tekniske  

 bestemmelser, der skal følges, er der henvist til omtalte tegningsbilag.
Der er ved reglernes udarbejdelse lagt vægt på, at reglerne skal danne  

 grundlag for ensartet, letfattelig og logisk vejvisning motiveret i såvel  

 færdselsmæssige som servicemæssige hensyn.
Vejreglerne indeholder derfor  

 bestemmelser, der er bindende for vejbestyrelserne.
De bindende regler kan  

 kun fraviges efter forud indhentet tilladelse fra ministeriet for offentlige  

 arbejder.
Ansøgning herom bør ledsages af en udtalelse fra politiet, hvis  

 fravigelsen kan have færdselsmæssig betydning.
Vejreglerne indeholder endvidere retningslinier og vejledninger.
Disse  

 bestemmelser kan fraviges af vejbestyrelsen.
Yderligere eksemplarer af vejreglerne med tegningsbilag kan fås ved  

 henvendelse til vejdirektoratet, Havnegade 27, Postboks 2169, 1016 København  

 K.
Telefon (01) 11 33 38.
 Følgende regler er bindende for vejbestyrelserne:
2. Generelle bestemmelser 2.1 Vejvisningsmål 2.1.1 Vejvisningen skal være kontinuert, dvs. at vejvisningsmål, der en  

 gang er vist på en tavle, skal vises på alle efterfølgende tavler af denne  

 kategori på ruten, indtil målet er nået.
2.1.2 Et vejvisningsmål, der er angivet på vejviser (F 11 - F 18) - eller  

 portaltavle, hvor denne erstatter vejvisere - i et kryds, skal gentages i  

 alle efterfølgende kryds, hvor der opsættes vejvisere.
Dette kan dog  

 fraviges, når vejvisere i den pågældende retning er opsat således, at de ikke  

 kan ses af trafikanter, der kører i denne retning.
Der henvises til  

 vejreglernes tegningsbilag, afsnit 0.2, side 10-11, fig. 2.
 2.1.3 Hvis der forud for et kryds er opsat orienteringstavle, skal  

 vejvisningen på vejvisere i krydset omfatte de samme vejvisningsmål som  

 orienteringstavlen, såfremt vejviserne kan ses af trafikanter, der har  

 passeret orienteringstavlen.
2.1.4 Vejvisningen i et kryds skal være entydig.
Der må således ikke i et  

 kryds vejvises til samme mål ad to retninger, medmindre det af vejvisningen  

 fremgår, at de to vejvisninger henvender sig til forskellige trafikanter.
 2.2 Skrifttyper m.v.
 2.2.1 Tekst på tavlerne udføres med en af de i tegningsbilaget, afsnit  

 0.3, side 16-17, fig. 1 og 2, viste skrifttyper.
 Dansk Vejtavleskrift, positiv skrifttype, anvendes til mørk tekst på lys  

 bund.
 Dansk Vejtavleskrift, negativ skrifttype, anvendes til lys tekst på mørk  

 bund.
 Der anvendes skriftstørrelser (versalhøjder) som angivet i tegningsbilag,  

 afsnit 0.3, side 18-21, fig. 3.
 2.2.2 På de forskellige vejvisningstavler anvendes de pile, der er vist i  

 tegningsbilaget, afsnit 0.3, side 36-47, fig. 7. Pilenes størrelse er  

 afpasset efter versalhøjden for den skrift, der anvendes på tavlen.
2.4 Midlertidig vejvisning 2.4.1 Hvor der etableres midlertidig vejvisning, der henviser  

 trafikanterne til at følge en anden vej end den sædvanlige til et mål, f.eks.  

 i forbindelse med vejarbejde eller midlertidige trafikomlægninger, anvendes  

 vejvisning med gul, kraftigt retroreflekterende (type 4) bund og sort,  

 diffust reflekterende (type 2) tekst og ramme.
Sådan vejvisning kan bestå af  

 pilvejvisere eller tabelvejvisere, diagram- eller tabelorienteringstavler,  

 portalorienteringstavler eller et felt i en af disse tavler, se  

 tegningsbilaget, afsnit 0.3, side 49-51, fig. 8 og 9.
 Rutenumre eller færdselstavler i midlertidige vejvisningstavler bevarer  

 deres farve uændret.
3. Bestemmelser for vejvisning, der alene anvendes på  

 almindelige veje (dvs. veje, der ikke er motorveje) 3.1 Vejvisere Pilvejvisere 3.1.1 Pilvejvisere F 11 med hvid bund, rød tekst og rød ramme vejviser til  

 geografiske mål samt til terminaler (havne, lufthavne o.lign.).
 Pilvejvisere F 12 med grøn bund, hvid tekst, hvidt motorvejssymbol og hvid  

 ramme vejviser til de nævnte mål, når dette forudsætter kørsel ad motorvej.
 Pilvejvisere F 13 med hvid bund, blå tekst og blå ramme vejviser til  

 seværdigheder, serviceanlæg o.lign. (servicevejvisning).
 Pilvejvisere med gul bund, sort tekst og sort ramme anvendes til  

 midlertidig omkørselsvejvisning og kan erstatte både geografisk vejvisning og  

 servicevejvisning.
 3.1.2 Hvor pilvejvisere kan genere oversigt i kryds, må højde til overkant  

 af vejviser, inklusive galge, ikke overstige 0,9 m.
Pilvejvisere placeret over fortov skal være mindst 2,2 m over fortovet  

 målt til underkant af tavle.
Over cykelsti skal målet være mindst 2,3 m.
 På veje med cykelsti skal afstand fra cykelstikant til pilvejviserens  

 nærmeste punkt være mindst 0,3 m.
 3.1.3 Pilvejvisere udføres med retroreflekterende eller diffust  

 reflekterende overflader som angivet i omstående skema:
 Tavleoverfladernes reflektionsegenskaber inddeles i følgende typer:
Frakørselsvejvisere 3.1.4 Frakørselsvejvisere F 16 anvendes på det almindelige vejnet, hvor  

 der til den krydsende eller afgrenende vej er en frakørsel med  

 decelerationsbane, således at trafikanten kan køre fra uden væsentlig  

 nedsættelse af hastigheden.
 Frakørselsvejvisere anvendes ikke, hvor der kun er etableret almindelig  

 svingbane.
 3.1.5 Frakørselsvejvisere placeres umiddelbart ved frakørslens kilespids,  

 hvor trafikanten kan begynde at trække ud i frakørselsbanen.
 Højde fra kørebanekant til underkant af frakørselsvejviser skal være  

 mindst 1,25 m.
Tabelvejvisere 3.1.6 Tabelvejvisere F 18 er vejvisere, hvor vejvisningsmålene for hver  

 vej for sig er anført i et afgrænset felt.
Vejvisning, der forudsætter kørsel  

 ad motorvej, anføres i særskilt felt med grøn bundfarve.
 Felt med vejvisning ligeud placeres øverst, og kørselsretningen vises ved  

 en lodret, opadrettet pil til venstre i feltet.
 Felt med vejvisning til venstre placeres i midten, og svingningen vises  

 ved en vandret pil til venstre i feltet.
 Felt med vejvisning til højre placeres nederst, og svingningen vises ved  

 en vandret pil til højre i feltet.
3.1.7 Skal der for en vejvisningsretning anvendes mere end en  

 farvekombination, anvendes et særskilt felt for hver kombination.
Hvor  

 vejvisningen ad motorvej kun omfatter angivelse af et rutenummer - uden  

 angivelse af vejvist lokalitet - kan rutenummeret plus motorvejssymbol dog  

 udføres som et grønt delfelt anbragt i det rød/ hvide hovedfelt for den  

 pågældende retning.
3.1.8 Tabelvejvisere opstilles umiddelbart før eller i vejkryds.
I kryds,  

 hvor de indmundende veje på hver side af den gennemgående vej er forskudt for  

 hinanden mere end bredden af kørebanen, må tabelvejvisere ikke anvendes.
Rutenumre og færdselstavler placeres foran vejvisningsmålet.
Afstande  

 angives efter vejvisningsmålet.
3.1.9 Højde over kørebanekant til underkant af tabelvejviser skal være  

 mindst 1,25 m.
Hvor tabelvejvisere er anbragt over fortov, skal højde til  

 underkant være mindst 2,2 m, over cykelsti mindst 2,3 m.
 3.1.10 Anden afmærkning på vejvisere.
 På vejvisere anvendes kun følgende færdselstavler:
E 42 »Motorvej« (symbol på grøn bund), E 43 »Motortrafikvej«, E 63 »Parkering«.
 Vedrørende servicetavler på vejvisere henvises til pkt. 4.2.4.
3.2 Orienteringstavler Portalorienteringstavler 3.2.1 Portalorienteringstavler (G 11) ophænges over kørebanen foran  

 vejkyds og vejviser normalt for de enkelte vognbaner.
Trafikantens kørsel lige igennem krydset vises ved opadrettede pile,  

 medens svingning vises ved knækkede pile.
Ligeud-pile placeres ved siden af  

 eller under vejvisningsmålene, medens svingpile placeres ved siden af målene,  

 normalt nærmest ligeud-banerne.
 3.2.2 Alle retroreflekterende flader udføres med refleksmateriale type 4,  

 se pkt. 3.1.3. Dette gælder også rutenumre og eventuelle færdselstavler og  

 servicetavler.
Diagramorienteringstavler 3.2.3 Ved kryds uden for tættere bebyggede områder opsættes  

 diagramorienteringstavler (G 14) normalt mellem 150 m og 250 m før vejkryds.  

 Fraviges denne afstand, skal afstanden anføres med sorte tal nederst på  

 tavlen eller eventuelt på en undertavle og skal for afstande større end 250 m  

 angives som et multiplum af 50 m og for afstande mindre end 150 m som et  

 multiplum af 25 m.
 Afstanden må dog ikke være mindre end 75 m.
 Såfremt der undtagelsesvis opsættes flere diagramorienteringstavler, skal  

 afstanden til krydset angives på alle tavlerne, men herudover skal disse være  

 identiske.
3.2.4 Diagramorienteringstavler opsættes i vejens højre side.
Tavlerne  

 opsættes mindst 1,00 m over kørebanekant.
Over cykelsti skal højden til  

 tavleunderkant være mindst 2,3 m, og over gangsti mindst 2,2 m.
Afstand fra  

 cykelstikant til nærmeste stander skal være mindst 0,3 m.
Anbringes tavler  

 langs cykelsti eller gangsti i lavere højde end nævnt ovenfor, skal afstand  

 fra stikant til tavle være mindst 0,3 m.
3.2.5 Diagramorienteringstavler udføres med hvid retroreflekterende (type  

 3, se 3.1.3) bund, rød diffust reflekterende (type 2, se 3.1.3) tekst og  

 diagram og rød retroreflekterende (type 3, se 3.1.3) ramme.
Vejvisningsmål,  

 der forudsætter kørsel ad motorvej, udføres dog med hvid retroreflekterende  

 (type 3, se 3.1.3) tekst på grøn (type 3, se 3.1.3) retroreflekterende bund.
 Rutenumre på orienteringstavlerne er kraftigt retroreflekterende (type 4,  

 se 3.1.3). Øvrige reflekterende dele af tavlerne er almindeligt  

 retroreflekterende (type 3, se 3.1.3).
Tabelorienteringstavler 3.2.6 På tabelorienteringstavler (G 18) anføres vejvisningsmålene for hver  

 vej for sig i et afgrænset felt.
Vejvisning, der forudsætter kørsel ad  

 motorvej, anføres i særsskilt felt med grøn bundfarve.
 Felt med vejvisning ligeud placeres øverst, og kørselsretningen vises ved  

 en lodret, opadrettet pil til venstre i feltet.
 Felt med vejvisning til venstre placeres i midten, og svingningen vises  

 ved en knækket pil til venstre i feltet.
 Felt med vejvisning til højre placeres nederst, og svingningen vises ved  

 en knækket pil til højre i feltet.
 3.2.7 Tabelorienteringstavler må ikke anvendes før forsatte kryds.
3.2.8 Tabelorienteringstavler udføres med hvid retroreflekterende (type 3,  

 se 3.1.3) bund, rød diffust reflekterende (type 2, se 3.1.3) tekst og pile og  

 rød retroreflekterende (type 3, se 3.1.3) ramme.
Vejvisning, der forudsætter  

 kørsel ad motorvej, angives i særskilt felt med grøn retroreflekterende (type  

 3, se 3.1.3) og hvid retroreflekterende (type 3, se 3.1.3) tekst, pil og  

 ramme.
Hvor vejvisningen kun omfatter angivelse af et rutenummer - uden  

 angivelse af en vejvist lokalitet kan rutenummeret plus motorvejssymbol dog  

 udføres som et grønt delfelt anbragt i det hvid/ røde hovedfelt for den  

 pågældende retning.
Anden afmærkning på orienteringstavler 3.2.9 Advarselstavler (A-tavler), vigepligtstavler (B-tavler),  

 påbudstavler (D-tavler) samt forbudstavlerne C 51-C 69 anbringes aldrig på  

 orienteringstavler.
 På portaltavler må kun anvendes: C 21-C 26, C 31-C 43, C 91, C 92, E 42, E  

 43, E 63, M 11-M 14, M 52, M 57.
 På diagramorienterings- og vognbaneorienteringstavler må kun anvendes: C  

 19, C 21-C 26, C 31-C 43, C 91, C 92, E 18, E 22, E 42, E 43, E 63, M 11-M  

 14, M 52, M 57.
 Der må ikke vises færdselstavler på tabelorienteringstavler bortset fra E  

 42 »Motorvej«, E 43 »Motortrafikvej« og E 63  

 »Parkering« samt M-tavler som på diagramorienteringstavler.
3.3 Afstands- og stedtavler Afstandstavler 3.3.1 Afstandstavler (H 41) opsættes især efter vigtigere vejkryds.
Er  

 vejen en del af det nummererede vejnet, anføres rutenummeret (rutenumrene)  

 øverst på tavlen og derunder lokaliteter og afstande til disse.
Lokaliteterne  

 anføres fra neden og opefter i den rækkefølge, man ved kørsel på ruten møder  

 dem eller møder de veje, lokaliteterne ligger ved.
Afstanden fra tavlens  

 opstillingssted til målene anføres i hele km til højre for disse.
 3.3.2 Afstandstavler opsættes normalt som selvstændige tavler i vejens  

 højre side, men kan, når de udføres på bagsiden af orienteringstavler,  

 placeres i vejens venstre side.
Tavlerne skal opsættes mindst 2,3 m over cykelsti eller mindst 2,2 m over  

 fortov eller gangsti.
Uden for tættere bebygget område skal afstanden fra  

 galgens ben til cykelstikanten være mindst 0,3 m.
 3.3.3 Afstandstavler udføres med blå retroreflekterende (type 3, se 3.1.3)  

 bund, hvid retroreflekterende (type 3, se 3.1.3) tekst og hvid  

 retroreflekterende (type 3, se 3.1.3) kant.
Tekst og kilometerangivelse udføres med samme skriftstørrelse.
Der  

 anvendes tabellarisk opstilling af tallene.
Delte afstandstavler 3.3.4 Delte afstandstavler (H 42) kan opsættes som sidste afstandstavle  

 foran et vejkryds.
Er tavlen opstillet på en rutenummereret vej, anføres  

 rutenummeret øverst i tavlens øverste felt.
Tavlen udføres som en  

 afstandstavle (H 41), men således, at de lokaliteter, der nås ved at køre ad  

 den krydsende eller afgrenende vej, anføres i et felt nederst på tavlen,  

 adskilt fra de øvrige.
 Rutenumre, der først har virkning fra krydset og videre frem, anføres som  

 henvisende numre (i punkteret ramme) øverst i de respektive felter.
Stedtavler 3.3.5 På stedtavler angives navnet på den lokalitet, tavlen skal oplyse  

 om.
 Stedtavler placeres i vejens højre side umiddelbart før den lokalitet,  

 tavlen skal informere om.
 Stedtavler har blå retroreflekterende (type 3, se 3.1.3) bund og hvid  

 retroreflekterende (type 3, se 3.1.3) tekst og ramme.
 Stedtavlers bagside må ikke udnyttes som afstandstavle.
Amts- og kommunegrænsetavler 3.3.6 Amts- og kommunegrænsetavler placeres ved den pågældende grænse.
3.3.7 Amts- og kommunegrænsetavler er rektangulære.
Højde eller bredde må  

 ikke overstige 1,25 m, og arealet må ikke overstige 1,0 m2.
 Bogstavhøjden må ikke overstige 170 mm.
 Amts- og kommunegrænsetavler har blå diffust reflekterende (type 2, se.  

 3.1.3) bund og hvid, diffust reflekterende (type 2, se 3.1.3) tekst og ramme.  

 Amts- og kommunevåben udføres i de respektive farver.
4. Vejvisningstavler fælles for alle veje (rutenumre,  

 servicetavler) 4.1 Rutenumre 4.1.1 Der anvendes følgende rutenumre:
 L 41: rutenummer for Europavej, udformet med grøn bund og hvidt nummer.
 L 42: rutenummer for primære ruter, udformet med gul bund og sort nummer.
 L 43: rutenummer for sekundære ruter, udformet med hvid bund og sort  

 nummer.
 4.1.2 Rutenummer anføres på vejvisere normalt i forbindelse med  

 fjernmålet, se i øvrigt under omtalen af de enkelte vejvisertyper.
 4.1.3 Rutenummeret anføres i fuldt optrukken ramme, hvis vejen, på hvilken  

 vejviseren står, er en del af den pågældende rute.
Rutenummeret anføres i punkteret ramme - henvisende rutenummer hvis vejen,  

 på hvilken vejviseren står, fører hen til den pågældende rute.
Dog anvendes  

 fuldt optrukken ramme på veje, der fører hen til ruten, hvis sådanne veje er  

 så korte, at de har karakter af tilkørsel eller rampe.
 4.1.4 På nummererede ruter anvendes vejens rutenummer(-re) på:
 - Pilvejvisere (anbragt i vejviserens rod).
 - Frakørselsvejvisere (anbragt i øverste del af tavlen eller foran  

 vejvisningsmålet).
 - Tabelvejvisere (anbragt foran vejvisningsmålet.
 - Portaltavler (i øverste del af tavlen og i visse tilfælde foran  

 vejvisningsmålet).
 - Diagramorienteringstavler (ved den pågældende spids af diagrammet eller  

 ved vejvisningsmålet).
 - Vognbaneorienteringstavler (ved den pågældende spids af diagrammet).
 - Tabelorienteringstavler (foran vejvisningsmålet).
 - Afstandstavler (i øverste del af tavlen eller på det pågældende felt).
 - Frakørselsvejvisere på motorvej (i øverste del af tavlen eller foran  

 vejvisningsmålet).
 - Forvarslingstavler på motorvej (foran vejvisningsmålet).
 - Rutevejvisere (i vejviserens rod).
 - Særlige tabelvejvisere, se tegningsbilag, afsnit 1.1, side 109, fig. 13.
 - Som selvstændig tavle, f.eks. i forbindelse med B 16-tavle.
 4.1.5 Rutenumre anvendes i følgende størrelser, afhængig af den anvendte  

 skriftstørrelse (mål i mm).
 4.1.6 Fritstående rutenumre har bred ramme.
 Rutenumre, placeret på lys baggrund, har samme ramme, E-numre dog smal  

 ramme.
 E-numre har grøn retroreflekterende (type 4, se 3.1.3) bund og hvide  

 retroreflekterende (type 4, se 3.1.3) tal og ramme.
 Primære numre har gul retroreflekterende (type 4, se 3.1.3) bund og sorte,  

 diffust reflekterende (type 2, se 3.1.3) tal og ramme.
 Sekundære numre har hvid retroreflekterende (type 4, se 3.1.3) bund og  

 sorte, diffust retroreflekterende (type 2, se 3.1.3) tal og ramme.
4.2 Servicevejvisning (* 1) 4.2.1 Servicetavlerne (M 11, M 12, M 13, M 14, M 21, M 22, M 23, M 24, M  

 31, M 32, M 34, M 35, M 41, M 42, M 43, M 45, M 46, M 51, M 52, M 57 og M 61)  

 er rektangulære med blå rand og hvidt midterfelt med sort symbol, tavle M 21,  

 nødhjælpspost, har dog rødt symbol.
 Servicetavler kan anvendes selvstændigt, og symbolerne kan i visse  

 tilfælde anvendes på vejvisere og orienteringstavler, eventuelt med flere  

 symboler på samme tavle.
De i det følgende angivne veje, hvorfra servicevejvisning kan ske, angiver  

 begyndelsespunktet (fjerneste punkt) for vejvisning til målet.
Vejvisningen  

 skal fra begyndelsespunktet fortsætte efter de for vejvisning gældende  

 generelle retningslinier frem til vejvisningsmålet.
 4.2.2 På motorvej må der kun vejvises til serviceanlæg (moteller,  

 restauranter, tankanlæg, parkerings- og rastepladser, campingpladser og  

 lignende), der er beliggende i direkte tilknytning til motorvejen, eller af  

 vejbestyrelsen er godkendt som særligt for motorvejstrafikanter beregnet  

 anlæg.
 4.2.3 Servicevejvisning med pilvejvisere eller tabelvejvisere må kun ske  

 til nedenstående mål:
 - Seværdigheder.
 - Terminaler (lufthavne, havne, færgeoverfarter og lignende).
 - Almene institutioner og anlæg (hospitaler, skoler, idrætsanlæg, større  

 udstillings- og messeområder, naturparker, fritidsområder og lignende).
 - Kirker.
 - Offentlige kontorer og servicefunktioner.
 - Turistbureauer, godkendt af kommunale myndigheder.
 - Industriområder.
 - Større private virksomheder.
 4.2.4 I vejviseren angives vejvisningsmålets navn og i vejviserens rod  

 angives eventuelt servicesymbol (M 11, M 12, M 13, M 14, M 51, M 52) for  

 vejvisningsmålet.
På pilvejvisere anføres en eventuel servicetavle altid i roden af  

 vejviseren.
Er der på vejviseren også et rutenummer, placeres dette dog  

 nærmest roden.
På tabelvejvisere og frakørselsvejvisere anføres en  

 servicetavle, der har tilknytning til et navn, foran navnet, men efter et  

 eventuelt rutenummer, der har tilknytning til navnet.
 4.2.5 Til nedennævnte mål må kun vejvises med servicetavler eller med en  

 række servicesymboler samlet i en hvid/ blå rutevejviser:
 - Hoteller, kroer, moteller.
 - Restauranter.
 - Cafeterier.
 - Campingpladser.
 - Vandrerhjem.
 - Rastepladser.
 - Benzintankanlæg.
 - Bilreparationsværksteder.
 - Nødhjælpsposter.
 - Telefoner.
 - WC.
 4.2.6 Firmanavne, bomærker, reklamer eller lignende må ikke anføres i  

 forbindelse med servicevejvisning.
4.2.7 Servicetavler, der opsættes i nogen afstand fra anlægget, forsynes  

 med afstandstavler under midterfeltet.
Sådan forvarsling må kun opsættes, når  

 dette er nødvendigt af hensyn til færdselssikkerheden.
Servicevejvisnings størrelse og udformning 4.2.8 Servicetavler, anvendt som selvstændige tavler, har det i vejreglens  

 tegningsbilag, afsnit 2.2, side 194-199, fig. 1, viste udseende og de i fig.  

 3, side 201, viste størrelser.
Overstørrelse anvendes kun på motorveje.
 Servicetavler udføres, uanset om de anvendes som selvstændige tavler eller  

 indgår i vejvisere eller orienteringstavler, med blå retroreflekterende (type  

 3, se 3.1.3) rand, hvidt retroreflekterende (type 3, se 3.1.3) midterfelt og  

 diffust retroreflekterende (type 2, se 3.1.3) symbol - M 21 dog med rødt  

 retroreflekterende (type 3, se 3.1.3) symbol.
 På tavler med blå eller grøn bund udføres servicetavlerne uden blå rand,  

 og det hvide midterfelt udføres i størrelse, svarende til normalstørrelsen,  

 inklusive den blå rand.
Specielle regler for servicevejvisning til enkelte mål Seværdigheder 4.2.9 Vejvisning med symbol M 52, seværdighed, må kun anvendes efter  

 samråd med vedkommende turistorganisation.
Til større seværdigheder kan der uden for tættere bebyggede områder  

 vejvises fra nærmeste rutenummererede vej.
Inden for tættere bebyggede  

 områder kan der vejvises fra nærmeste ringvej eller større udfaldsvej.
Der er i samarbejde med Danmarks Turistråd og F.D.M. udarbejdet en liste  

 over større seværdigheder.
Listen er medtaget som bilag til cirkulæret.
 Til andre (mindre) seværdigheder uden for tættere bebygget område kan der  

 vejvises fra den nærmeste af følgende:
 - Hovedlandevej.
 - Landevej.
 - Kommunevej, der på Geodætisk Instituts kort i målestok 1:500.000 er  

 angivet med gult.
 - En vejvist lokalitet, afmærket med E 55 »Tættere bebygget  

 område«, som det vil være naturligt, at trafikanten passerer på vej til  

 seværdigheden.
Offentlige kontorer, servicefunktioner og industriområder 4.2.10 Uden for tættere bebygget område kan der tillades vejvisning fra  

 nærmeste offentlige vej, der er angivet på Geodætisk Instituts kort i  

 målestok 1:500.000.
 Inden for tættere bebygget område kan der tillades vejvisning ved  

 indkørslen til vejvisningsmålet eller fra nærmeste større gade.
Almene institutioner og anlæg 4.2.11 Vejvisning til almene institutioner og anlæg som f.eks. hospitaler,  

 skoler, større idrætsanlæg, større messe- og udstillingsområder, naturparker  

 og fritidsområder sker kun med hvid/ blå vejvisere.
Større virksomhed 4.2.12 Når der gives tilladelse til vejvisning til større private  

 virksomheder anvendes hvid/ blå vejvisere, og vejvisning udføres efter samme  

 regler som angivet for vejvisning til offentlige kontorer og  

 servicefunktioner.
Telefon 4.2.13 Tavle M 22 anvendes uden for tættere bebygget område til at angive  

 telefon, der er offentlig tilgængelig hele døgnet.
 Nødtelefoner, der er opstillet ved motorveje eller motortrafikveje,  

 afmærkes ikke med tavle M 22, da der på kantpælene er anbragt pile, der viser  

 til nærmeste nødtelefon.
Bilreparation 4.2.14 Tavle M 23 anvendes kun i områder, hvor værksteder er sjældne, og  

 kun ved indkørsel til værksteder der er vanskelige at observere fra den vej,  

 tavlen opsættes ved.
Benzintank 4.2.15 Tavle M 24 må kun anvendes, hvor det pågældende tankanlæg ikke er  

 beliggende i tilknytning til tættere bebygget område og ikke er umiddelbart  

 synlig fra den vej, skiltet opsættes ved.
 På motorvej anvendes tavlen kun i forbindelse med benzintankanlæg, anlagt  

 i tilknytning til motorvejen eller godkendt af vejbestyrelsen som særlig for  

 motorvejstrafikanter beregnet anlæg.
Campingplads 4.2.16 Tavle M 31 anvendes kun i forbindelse med campingplads, godkendt i  

 henhold til de af miljøministeriet fastsatte bestemmelser.
 Til campingplads uden for tættere bebygget område kan der vejvises fra den  

 nærmeste af følgende:
 - Hovedlandevej.
 - Landevej.
 - Kommunevej, der på Geodætisk Instituts kort i målestok: 1:500.000 er  

 angivet med gult.
 - En vejvist lokalitet, afmærket med E 55 »Tættere bebygget  

 område«, som det vil være naturligt, at trafikanten passerer på vej til  

 campingpladsen.
Badestrand 4.2.17 Tavle M 35 anvendes kun i forbindelse med offentligt tilgængelige  

 badesteder.
Vandrerhjem 4.2.18 Tavle M 41 anvendes kun i forbindelse med vandrerhjem, optaget i  

 Herbergsringens fortegnelse.
Hotel, kro, motel 4.2.19 Tavle M 42 må kun anvendes i forbindelse med hotel, motel eller  

 kro, der har næringsbrev til overnatning i henhold til restaurationslovens §  

 5, jfr. § 1, stk. 1, nr. 2.
 Til hotel, motel eller kro uden for tættere bebygget område kan der kun  

 vejvises fra den nærmeste af følgende veje:
 - Hovedlandevej.
 - Landevej.
 - Kommunevej, der på Geodætisk Instituts kort i målestok 1:500.000 er  

 angivet med gult.
 På motorvej anvendes tavlen kun i forbindelse med hoteller, anlagt i  

 tilknytning til motorvejen, eller af vejbestyrelsen godkendt som særligt for  

 motorvejstrafikanter beregnet anlæg.
Restaurant 4.2.20 Tavle M 43 anvendes kun ved restaurant, hvor der er servering af de  

 daglige hovedmåltider.
 Cafeteria, forfriskninger m.m.
 4.2.21 Tavle M 45 anvendes til at angive, at der er servering af enklere  

 måltider, f.eks. morgenmad, kaffe, te og smørrebrød.
 Tavlen opsættes ikke, hvis stedet i forvejen er afmærket med tavle M 42  

 eller M 43.
WC 4.2.22 Tavle M 46 anvendes til at angive toilet eller tørkloset.
Information 4.2.23 Tavle M 61 opsættes ved parkeringspladser, rastepladser eller  

 lignende steder for at angive, at der på pladsen findes informationstavle.
5. Ikrafttræden Cirkulæret træder i kraft 1. juni 1986.
 Eksisterende vejvisning skal med hensyn til system, typer og design  

 bringes i overensstemmelse med nærværende cirkulære senest 1. juni 1996.
