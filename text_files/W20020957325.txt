Kendelse fra Pressenævnet i sag nr.  

 90/2002 [Et ægtepar] har ved advokat  Johnny  Mæhlisen  

   klaget til Pressenævnet over en artikel bragt i Ude og Hjemme nr. 35,  

 offentliggjort den 28. august 2002, idet de mener, at god presseskik er  

 tilsidesat.
 I artiklen med overskriften " [A] blev 11  

 år: Dræbt på første skoledag" fremgik  

 følgende af en brødtekst:
"Lærerne på Morten Børup Skolen  

 var klar til handling, da tragedien ramte på første skoledag.  

 fra 5. c blev dræbt på vej til skole på cykel.
Dagen  

 før havde lærerne fået undervisning i, hvordan man  

 hjælper børn i sorg." Artiklen var sålydende:
"Det var første skoledag for 781 børn  

 på Morten Børup Skolen i Skanderborg.
Glade og spændte  

 mødte eleverne op efter sommerferie.
Men hurtigt blev latter og  

 forventning afløst af sorg og gråd, da rygtet om tragedien  

 spredte sig i skolegården og rundt om i klasserne.
Èt af børnene, 11-årige [A] fra 5. c,  

 nåede aldrig frem til sine skolekammerater.
Den lille pige blev  

 dræbt, da en 31-årig lastbilchauffør overså hende i  

 et stærkt befærdet lyskryds få hundrede meter fra  

 skolen.
En time efter skolestart samledes alle børn og  

 lærere.
Skolens flag gik på halv, og inspektøren,  John  

  Møller, 48, fortalte de chokerede og ulykkelige børn, at de  

 havde mistet en kær kammerat.
Det var ikke noget let job for  John  

  Møller, der har været inspektør på Morten  

 Børup Skolen i tre år.
Men han var forberedt.
Paradoksalt nok havde skolens 60 lærere mindre end  

 24 timer før tragedien gennemført et dagskursus over emnet:  

 Hvad gør vi, hvis sorgen en dag rammer vores skole? - Selvfølgelig havde vi ikke kalkuleret med, at  

 tragedien, og dermed sorgen, ville ramme os så hurtigt, siger  

 inspektør  John  Møller.   Det vigtigste for mig var at  

 få pigens død gjort konkret og at få forklaret eleverne,  

 at [A] ikke kommer tilbage, at hun ikke er på ferie, og at hun aldrig  

 igen sætter sig på sin plads i klassen.
- Det er første gang, at jeg ikke har skullet bede  

 nogle af eleverne stå stille, mens jeg fortalte om [A]s død,  

 siger  John  Møller.   På vores Om-Sorgs-kursus dagen før  

 lærte vi, at børnene skulle have lov til at foretage sig  

 konkrete handlinger i forbindelse med deres kammerats død.
Vi har  

 elever fra børnehaveklasse til 10. klasse, og vi så alle  

 tænkelige reaktioner.
Vi opfordrede børnene til at tage til  

 ulykkestedet, hvis de havde lyst til det.
Mange gjorde det.
Nogle lagde  

 blomster.
Andre skrev breve, tændte lys eller afleverede en lille  

 bamse.
- Børn har en anden måde at tackle sorg  

 på end voksne, der tænker mere over tragedien.
Børnene  

 foretager sig noget konkret.
De handler.
Specielt den første uge efter  

 en stor sorg er det vigtigt at være opmærksom på  

 børnenes reaktioner.
Jeg er ikke i tvivl om vigtigheden af, at  

 lærerne var forberedte på tragedien.
En kær veninde Inspektøren blev informeret af politiet kort efter  

 dødsulykken, og  John  Møller har under hele forløbet  

 været i dialog med pigens forældre.
Samarbejdet resulterede bl.a.  

 i, at elever fra Morten Børup Skolen sang i slotsholmens Kirke, da [A]  

 tirsdag den 20. august blev begravet.
Mange af pigens skolekammerater og  

 veninder var mellem de ca. 300, der fulgte den 11-årige pige til  

 graven.
Mange af skolens elever fulgte opfordringen til at  

 gøre noget konkret ved deres sorg over tabet af en kær veninde.  

 Både ved skolens flagstang og ved krydset, hvor [A] blev dræbt,  

 ligger der snesevis af blomster med rørende breve.
En lille pige har  

 således med sirlig skrift skrevet disse ord til farvel:  

 "Kære [A].
Hvorfor skulle det ske og hvorfor lige nu? Du havde det  

 sødeste og mest smigrende udtryk i ansigtet.
Og det smil.
Du var  

 sådan en sød "lillesøster" for mig.
Jeg vil  

 altid huske dig.
Du vil altid være i mit hjerte.
Kærlig hilsen  

  " Skoleinspektør  John  Møller besluttede, at  

 alle blomster og hilsner til den dræbte pige efter begravelsen skulle  

 fjernes fra området ved skolens flagstang.
Livet må og skal  

 gå videre." Artiklen var ledsaget af billeder fra graven, skolen,  

 ulykkesstedet samt af en krans med påskrift.
Til sidstnævnte  

 billede var knyttet følgende tekst: "Til begravelsen havde  

 lærere, elever og forældre i [A]s klasse, 5.c. sendt en krans med  

 denne tekst på båndet: "Du vil altid være i være  

 hjerter"". Artiklen var herudover ledsaget af et lille billede af  

 afdøde med følgende billedtekst: " [A] cyklede i et kryds  

 ligeud, da en lastbil med anhænger drejede til højre.  

 Chaufføren overså den 11-årige pige, der blev dræbt  

 på stedet".
 Klagerne er forældre til den afdøde pige.
 Klagerne har indledningsvis oplyst, at de ikke inden  

 offentliggørelsen er blevet kontaktet af bladets journalist, ligesom  

 de ikke på anden måde har været involveret i artiklen eller  

 givet tilladelse til, at denne blev bragt.
Klagerne har anført, at billederne er meget  

 tendentiøse, og at bladet har tilsidesat god presseskik ved at  

 affotografere billeder, som bladet ikke har haft tilladelse til samt ved at  

 affotografere kranse med påskriften "du vil altid være i  

 vore hjerter". Det er utilstedeligt uden forældrenes tilladelse at  

 anvende et billede af [A], som en lille pige sammen med blomster har lagt  

 på ulykkesstedet.
Det forhold, at billedet har været  

 tilgængeligt for forbipasserende, er ikke udtryk for, at det må  

 anvendes i dag- og ugeblade som sket her.
Det er nedværdigende for  

 klagerne at se deres afdøde datter blive udstillet som sket i  

 bladet.
 Klagerne har i den forbindelse bestridt, at de skulle have  

 vidst, at der lå billeder af deres datter på ulykkesstedet.  

 Klagerne er endvidere ikke enig i bladets anførsel om, at de  

 når de lod billedet ligge   måtte forvente, at billedet blev  

 bragt i forbindelse med omtale af en så ulykkelig begivenhed.
Klagerne har endelig anført, at dele af artiklen er  

 urigtig og fordrejet.
Overskriften er decideret forkert, idet skoleåret  

 var påbegyndt ca. 1 uge forinden end angivet i artiklen.
 Bladet har afvist, at man på nogen måde skulle  

 have handlet i strid med god presseskik.
Bladet har oplyst, at artiklen om klagernes datter havde  

 et hovedformål, nemlig at skildre, hvordan de ansatte på Morten  

 Børup Skolen i Skanderborg reagerede, da de skulle hjælpe  

 børn i sorg, efter at en tragedie pludselig indtraf.
Denne svære  

 opgave opstod, da klagernes datter på cykel blev dræbt af en  

 lastbil på vej til skole.
Så sent som dag før var skolens  

 60 lærere samlet til et kursus om, hvordan man skal reagere, hvis  

 sorgen pludselig en dag rammer.
Formålet med artiklen var endvidere at  

 skildre, bl.a. via samtale med skoleinspektøren, hvordan børn  

 reagerer, når én af deres venner dør.
Bladet har anført, at klagerne vidste, at der  

 lå flere hundrede buketter på ulykkesstedet, og at der blandt  

 breve og små gaver til deres datter også lå billeder af  

 hende.
Klagerne vidste altså, bl.a. fra indslag i TV 2  

 Østjylland og andre medier, at billeder af deres datter lå  

 på et frit tilgængeligt og offentligt sted i byen ved et af  

 Skanderborgs mest trafikerede vejkryds.
Bladet besøgte først  

 ulykkesstedet flere dage efter tragedien.
Såfremt den dræbtes  

 pårørende havde ønsket, at ingen måtte se fotos af  

 hende efter ulykken, havde det vel været mest naturligt at fjerne  

 billedet.
Når forældrene længe efter ulykken lader billedet  

 af deres dræbte datter ligge på et offentligt sted, må de  

 også forvente, at billedet bliver brugt i forbindelse med omtale af en  

 så ulykkelig begivenhed, der har stor offentlig interesse og  

 bevågenhed.
Bladet har endelig anført, at man   ligesom mange  

 andre medier, der bragte reportager om den ulykkelige begivenhed   ikke  

 kontaktede den dræbtes familie, inden artiklen blev bragt.
Det kan  

 imidlertid ikke overraske nogen, inklusiv den dræbtes familie, at  

 også ugebladene ville omtale den store tragedie.
I givet fald kunne de  

 pårørende blot have meddelt medierne, at man ikke ønskede  

 datterens navn nævnt.
På trods af, at TV 2 Østjylland  

 allerede samme dag havde billeder fra ulykkesstedet, hvor man kunne se  

 billedet af datteren, reagerede man ikke.
Ikke engang ved at fjerne  

 billederne fra ulykkesstedet.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet har forstået klagen som en klage over, at bladet har bragt  

 to billeder af henholdsvis klagernes datter og en krans med påskrift,  

 samt at der er bragt forkerte oplysninger.
De vejledende regler for god presseskik er udtryk for en  

 afvejning af hensynet til individets krav på respekt for den personlige  

 integritet og privatlivets fred med mediernes adgang til at indsamle  

 oplysninger og offentliggøre disse.
I reglerne hedder det blandt  

 andet, at ofre for forbrydelser og ulykker skal vises det størst  

 mulige hensyn.
Det samme gælder pårørende til de  

 implicerede.
Ved indsamling og gengivelse af billedmateriale skal der vises  

 hensynsfuldhed og takt.
Det er nævnets opfattelse, at der er knyttet en  

 samfundsmæssig interesse til, at medierne omtaler trafikulykker og  

 offentliggør billeder i tilknytning hertil, forudsat at billederne  

 ikke i sig selv er krænkende.
Da billederne alene er indgået som  

 led i artiklens beskrivelse af, hvorledes de ansatte på den  

 afdødes skole reagerede, da de skulle hjælpe skolens børn  

 i sorg, finder nævnet herefter ikke grundlag for at udtale kritik af  

 bladet.
 Nævnet finder, at der ikke er bragt forkerte  

 oplysninger af en sådan karakter, at bladet herved har tilsidesat god  

 presseskik.
 Afsagt den 13. november 2002.
