 Ved meddelelser nr. 16/82 skete der en justering af den ved tidligere  

 meddelelser fastlagte almindelige grænse for vurderingen af, om et forhold  

 kan henføres under straffelovens § 287, og af grænsen for anvendelse af  

 advarsel som sanktion, jfr. meddelelse nr. 14/77 (butikstyveri).
 Efter forhandling med politimesterforeningen og statsadvokaterne udvidedes  

 disse retningslinier med nedenstående vejledende bødetakster, der umiddelbart  

 har sigte på butikstyverier, men som også kan anvendes på andre §  

 287-områder, eventuelt i tillempet form.
 Af praktiske grunde gengives i det følgende foruden de nye bødetakster  

 tillige retningslinierne i meddelelse nr. 16/82, der herefter er ophævet.
 1. Værdigrænsen .
Tyveri bør i reglen ikke afgøres efter straffelovens § 287, hvis gerningen  

 har rettet sig mod værdier, der overstiger 3.000 kr.
Grænsen for underslæb og  

 bedrageri er 4.000 kr., eventuelt lidt højere, når erstatning er betalt.
 2. Advarsel som sanktion .
 Advarsel på stedet kan anvendes, hvis det stjålnes værdi (udsalgspris)  

 ikke overstiger 150 kr.
 Værdigrænsen for advarsel meddelt af ledende polititjenestemand eller ved  

 skrivelse fra politikontoret er 300 kr. (udsalgspris).
 3. Bødetakster .
 3.1. For butikstyverier, men med virkning også for andre § 287~ områder,  

 gælder følgende retningslinier:
 3.2. I tilfælde af afrundet bøde bør man have for øje, at sanktionen ved  

 sagens indbringelse for retten skal fastsættes i dagbøder.
 3.3. Ovenstående bødetakster er vejledende og kan nedsættes efter de  

 almindelige regler i meddelelse nr. 5/84 (Bødetakster i Politisager)  

 sammenholdt med meddelelse nr. 6/79 om værnepligtige.
3.4. Forurettedes rimelige erstatningskrav udelukker afgørelse med  

 bødeforelæg.
Hvis forurettede frafalder erstatningskrav og genoprettelse  

 (tilbagelevering) ikke er sket, kan dette eventuelt begrunde en forhøjet  

 bøde, således at gerningsmanden i hvert fald ikke tjener på sin  

 lovovertrædelse.
 3.5. Der opereres normalt ikke med gentagelsesvirkning, før forholdet må  

 henføres under straffelovens § 285. Eneste undtagelse herfra er, hvor det  

 stjålnes værdi er op til 300 kr., idet der i gentagelsestilfælde her gives en  

 bøde på mindst 300 kr.
 Per Lindegaard.
