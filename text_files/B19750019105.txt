 I medfør af kapitel 4 samt §§ 73 og 149, stk. 10, i lov om luftfart, jfr.  

 lovbekendtgørelse nr. 381 af 10 juni 1969, som ændret ved lov nr. 478 af 9.  

 december 1970 og lov nr. 94 af 29. marts 1972, fastsætter ministeriet for  

 offentlige arbejder herved følgende regler for certificering af personer i  

 stilling af betydning for luftfartens sikkerhed.
 § 1.  Certifikat eller bevis, der giver indehaveren  

 ret til at udføre tjeneste på dansk luftfartøj eller i anden stilling af  

 betydning for luftfartens sikkerhed, udstedes af luftfartsdirektoratet efter  

 reglerne i denne bekendtgørelse og de i medfør af denne udfærdigede  

 bestemmelser.
 Stk. 2.  Medmindre andet følger af overenskomst med  

 fremmed stat, skal udenlandsk certifikat eller bevis godkendes af  

 luftfartsdirektoratet, for at indehaveren kan gøre tjeneste som omhandlet i  

 stk. 1.
 Stk. 3.  Bevis udstedes i tilknytning til certifikat og  

 giver indehaveren ret til at udføre en nærmere specificeret tjeneste under  

 eller i forbindelse med flyvning.
 § 2.  Erhvervelse og besiddelse af dansk certifikat  

 eller bevis forudsætter, at den pågældende har fast bopæl i Danmark eller er  

 ansat i et dansk luftfartsforetagende.
 Stk. 2.  Luftfartsdirektoratet kan i særlige tilfælde  

 for bestemt tid tillade besiddelse af dansk certifikat uanset reglen i stk.  

 1.
 § 3.  Luftsdirektoratet fastsætter krav til teoretisk  

 og praktisk uddannelse, duelighed, erfaring, alder og lignende for opnåelse,  

 bevaring og udvidelse af certifikat eller bevis samt bestemmer, hvorledes  

 kravene skal dokumenteres opfyldt.
Stk. 2.  I det omfang, hvori luftfarsdirektoratet  

 bestemmer det, skal teoretisk og praktisk uddannelse til opnåelse af  

 certifikater og beviser foregå ved skoler, der er godkendt af  

 luftfartsdirektoratet.
Direktoratet fastsætter nærmere regler om etablering  

 og drift af sådanne skoler.
 Stk. 3  I det omfang, hvori der efter stk. 1 kræves  

 afholdelse af teoretiske og praktiske prøver, fastsætter  

 luftfartsdirektoratet nærmere regler herom, herunder om det maksimale  

 tidsrum, der må hengå mellem beståelse i de enkelte delprøver, samt om  

 adgangen til på ny at indstille elever til prøve i ikke beståede discipliner.
 Stk. 4.  Luftsdirektoratet kan fastsætte særlige regler  

 for adgang til at erhverve certifikat og bevis på grundlag af militær  

 uddannelse og erfaring.
 § 4.  Luftfartsdirektoratet fastsætter bestemmelser om  

 fysisk og psykisk egnethed som betingelse for erhvervelse og besiddelse af  

 certifikat eller bevis.
Stk. 2.  Luftfartsdirektoratet bestemmer, hvilke  

 undersøgelser der skal foretages til konstatering af fysisk og psykisk  

 egnethed, og fastsætter terminer derfor.
Direktoratet kan forlange  

 supplerende undersøgelser foretaget, såfremt forholdene gør dette påkrævet.
 Stk. 3.  Luftfartsdirektoratet kan fastsætte, at  

 undersøgelserne skal foretages af særlige institutioner eller af læger med  

 speciel autorisation.
 § 5.  Certifikat eller bevis kan ikke udstedes til en  

 person, der efter luftfartsdirektoratets skøn ikke kan anses for ædruelig.
§ 6.  Forinden certifikat eller bevis udstedes, skal luftfartsdirektoratet undersøge, hvorvidt andrageren har været i besiddelse af certifikat eller bevis, som er inddraget administrativt, eller som er frakendt i medfør af luftfartslovens § 150, stk. 1 eller stk. 2. Endvidere undersøges det ved indhentning af erklæring fra politiet eller på anden måde, om den pågældende har været i besiddelse af førerbevis til motordrevet køretøj, der er inddraget administrativt, om retten til at føre sådant køretøj er frakendt i medfør af færdselslovens § 70, samt om der foreligger oplysninger, der tyder på, at den pågældende på grund af mangler ved den fysiske eller psykiske egnethed eller på grund af manglende ædruelighed ikke opfylder betingelserne for at erhverve certifikat eller bevis.
§ 7.  Luftfartsdirektoratet fastsætter nærmere regler  

 angående gyldighed og fornyelse af certifikat og bevis.
 § 8.  Udfærdigelse af bestemmelser i henhold til §§  

 3-7 skal ske under hensyn til kravene i Annex 1 til den under 7. december  

 1944 undertegnede konvention angående international civil luftfart  

 (Cicago-konventionen). Bestemmelser der er mindre vidtgående end kravene  

 (standards) i Annex 1 kan kun udfærdiges efter særlig godkendelse af  

 ministeriet for offentlige arbejder.
§ 9.  Et certifikat eller bevis er ugyldigt, såfremt Stk. 2.  Luftfartsdirektoratet skal erklære et  

 certifikat eller bevis ugyldigt, såfremt det bliver bekendt med, Stk. 3.  Et ugyldigt certifikat eller bevis skal straks  

 indsendes til luftfartsdirektoratet.
 Stk. 4.  Luftfartsdirektoratet kan, når det erklærer et  

 certifikat eller bevis ugyldigt i henhold til stk. 2 c) og d), begrænse  

 ugyldigheden til at omfatte en del af certificeringen.
 Stk. 5.  Luftfartsdirektoratet fastsætter regler for  

 genudstedelse. § 10. Luftfartsdirektoratet kan sætte et certifikat eller  

 bevis ud af kraft indtil videre, såfremt der opstår grundet formodning om, at  

 certifikatet eller beviset skal erklæres ugyldigt i henhold til § 9, stk. 2.
 Stk. 2.  Luftfartsdirektoratet kan foreskrive, at  

 certifikatindehavere skal indberette sådanne forhold, der erfaringsmæssigt  

 indebærer mulighed for, at en ugyldighedsgrund kan foreligge.
 Stk. 3.  En indehaver af certifikat eller bevis er  

 pligtig til efter anmodning at meddele sådanne oplysninger og underkaste sig  

 sådanne prøver og undersøgelser, som luftfartsdirektoratet finder fornødne  

 for at kunne tage stilling til, hvorvidt en ugyldighedsgrund foreligger.
Stk. 4.  Luftfartsdirektoratet skal så hurtigt som  

 muligt tage stilling til, hvorvidt en ugyldighedsgrund foreligger.
Hvis  

 endelig stilling ikke kan tages, og certifikatet er sat ud af kraft i henhold  

 til denne paragraf, skal direktoratet meddele, hvilke oplysninger der  

 yderligere skal tilvejebringes eller, hvilke undersøgelser og prøver der  

 yderligere skal foretages, før afgørelsen kan træffes.
 § 11.  Luftfartsdirektoratet kan i særlige tilfælde  

 meddele dispensation fra de i medfør af denne bekendtgørelse udfærdigede  

 forskrifter.
 § 12.  Afgørelser truffet i medfør af denne  

 bekendtgørelse og de i medfør af denne udstedte forskrifter kan skriftligt  

 påklages til ministeriet for offentlige arbejder.
 § 13.  Overtrædelse af denne bekendtgørelse og de i  

 medfør heraf udstedte forskrifter straffes med bøde eller hæfte.
 § 14.  Denne bekendtgørelse træder i kraft den 1. juli  

 1975. Stk. 2. Samtidig ophæves ministeriet for offentlige arbejders  

 bekendtgørelse nr. 159 af 20. marts 1963 som ændret ved bekendtgørelse nr.  

 203 af 6. juni 1964, bekendtgørelse nr. 275 af 12. juni 1967, bekendtgørelse  

 nr, 413 af 20. august 1969, bekendtgørelse nr. 186 af 5. maj 1970 og  

 bekendtgørelse nr. 211 af 26. april 1973.
 Ministeriet for offentlige arbejder, den  

 23. maj 1975.
 Niels Matthiasen.
 /Ove Skands.
