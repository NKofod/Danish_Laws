Skriftlig fremsættelse den 15. november  

 2000 Erhvervsministeren (Pia Gjellerup) :
 Herved tillader jeg mig for Folketinget at  

 fremsætte:
 Forslag til lov om et indberetningssystem for oplysning  

 om løn m.v. (LetLøn).
(Lovforslag nr.
L 113).
 LetLøn er et nyt elektronisk indberetningssystem  

 for lønrelaterede indberetninger, som har til formål at lette  

 især de mindre og mellemstore virksomheders administrative byrder.
Virksomhederne skal i dag - i relation til  

 lønadministration og lønudbetaling - foretage en række  

 indberetninger og indbetalinger til forskellige myndigheder på  

 forskellige tidspunkter i løbet af året.
Med LetLøn  

 bliver det muligt for virksomheder m.v. at indberette de lønrelaterede  

oplysninger til ét sted - LetLøns fælles  

 modtagecenter.
Virksomhederne kan på den måde undgå at  

 skulle indberette oplysninger til flere forskellige myndigheder.
Herudover  

 kan LetLøn foretage en stor del af de beregninger og  

 sammentællinger pr. måned, kvartal og år, som  

 virksomhederne i dag selv foretager i forbindelse med  

 lønudbetalingerne.
Ligeledes kan betalingerne til de  

 forskellige myndigheder gå igennem LetLøns fælles  

 modtagecenter.
Hvis virksomheden ønsker det, kan det ske i form af  

 automatiske betalingsløsninger, så det ikke er nødvendigt  

 for virksomheden at administrere de forskellige betalingstider.
 Formålet med lovforslaget er at fastlægge de  

 retslige rammer for LetLøn, således at der skabes den  

 fornødne hjemmel til at etablere systemet   og til at fastlægge  

 de overordnede rettigheder og pligter for de virksomheder, der vælger  

 at bruge LetLøn.
 Derudover skal lovforslaget skabe de nødvendige  

 bemyndigelser til at fastsætte regler, der sikrer, at LetLøn  

 fungerer på en hensigtsmæssig måde for både  

 virksomheder, borgere og myndigheder.
 LetLøn kan anvendes af virksomheder,  

 arbejdsløshedskasser, offentlige myndigheder og andre, der udbetaler  

 løn, dagpenge eller sociale ydelser, og som ved udbetalingen skal  

 indeholde A-skat, arbejdsmarkedsbidrag, særlige pensionsopsparinger  

 eller ATP-bidrag, foretage indbetalinger til FerieKonto og/eller foretage  

 lønindeholdelse af restancer til det offentlige.
 Det foreslås, at disse virksomheder m.v. med  

 frigørende virkning skal kunne indberette og indbetale  

 lønrelaterede beløb til et fælles modtagecenter  

(fase 1), som videresender oplysninger og betalinger til rette modtager.
 Dernæst foreslås det at supplere  

 modtagecentret med et beregningsmodul (fase 2), som sætter  

 LetLøn i stand til   på grundlag af indberetninger fra  

 virksomhederne eller eventuelt et lønservicebureau   at beregne  

 A-skat, AM-bidrag, ATP, lønindeholdelse og beløb, der skal  

 indbetales til FerieKonto.
 Endeligt foreslås det, at der oprettes et  

datawarehouse (fase 3). Formålet med et datawarehouse er  

 at stille de data, som indberettes gennem modtagecentret, til rådighed  

 for interessenter, der legalt kan have gavn af disse.
 Det er frivilligt og omkostningsfrit for virksomhederne at  

 benytte LetLøn-systemet.
 Told- og Skattestyrelsen står for udviklingen og  

 driften af LetLøn.
 Med disse bemærkninger, og idet jeg i øvrigt  

 henviser til lovforslaget og bemærkningerne til dette, skal jeg  

 anbefale forslaget til Folketingets velvillige behandling.
