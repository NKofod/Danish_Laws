Bekendtgørelse om dyrskuer,  

 udstillinger og lignende samlinger af husdyr I medfør af § 9, § 18, § 19, stk. 1, § 20, stk. 2 og § 43, stk. 2,  

 i lov nr. 351 af 2. juni 1999 om sygdomme og infektioner hos dyr  

 fastsættes:
Område og definitioner § 1. Bekendtgørelsen fastsætter  

 bestemmelser for samlinger af husdyr, herunder auktioner, markeder og  

 dyrskuer, der afholdes højest 4 gange om året.
 Stk. 2. Ved husdyr forstås klovbærende dyr,  

 herunder hjortedyr og lamaer, fjerkræ, herunder strudsefugle i  

 fangenskab, prydfugle, pelsdyr, heste, hunde, katte og gnavere.
 Anmeldelse af samling af husdyr og dyrlægetilsyn  

 m.v.
 § 2. Enhver samling af husdyr med henblik på  

 fremstilling, præsentation, bedømmelse, præmiering,  

 vurdering, kåring eller lignende eller med henblik på  

 omsætning skal anmeldes til fødevareregionen senest 3 uger  

 før afholdelse af samlingen.
 Stk. 2. Anmeldelsen, som skal foretages på den i  

 bilag 1 angivne formular, skal indeholde oplysning om, hvilken personkreds,  

 selskab eller forening, der er arrangør af samlingen, samt tidspunkt  

 og sted for samlingens afholdelse.
 Stk. 3. Anmeldelsen skal indeholde oplysning om arter og  

 antal dyr, samt i hvilket tidsrum disse forventes tilført  

 samlingen.
 Stk. 4. Undtaget fra kravet om anmeldelse, jf. stk. 1, er  

 konkurrencer og stævner med heste eller hunde samt dressurskoler for  

 hunde.
 § 3. Arrangøren af en samling skal  

 skriftligt underrette hver enkelt udstiller om betingelserne for  

 tilførsel af dyr til samlingen, jf. §§ 8-13.
 Stk. 2. Forventes samlingen tilført dyr fra andre  

 lande, skal arrangøren skriftligt anmode fødevareregionen om  

 betingelserne for indførsel af disse dyr.  

 Indførselsbetingelserne samt betingelserne for tilførsel af dyr  

 til samlingen, jf. stk. 1, meddeles skriftligt af arrangøren til den  

 udenlandske udstiller.
 Stk. 3. Ved samlinger af husdyr, hvortil der ikke er  

 udpeget en tilsynsførende dyrlæge, påhviler det  

 arrangøren at påse, at de veterinære betingelser for  

 tilførsel af dyr til samlingen er overholdt, jf. stk. 2 samt § 8  og §  

 13.
 § 4. Arrangøren skal tilkalde en  

 dyrlæge, hvis der blandt de dyr, som er tilført samlingen,  

 findes tegn på sygdom.
 Stk. 2. Arrangøren af samlingen skal meddele  

 fødevareregionen, hvis der blandt dyr, som er tilført samlingen  

 direkte fra udlandet, konstateres manglende identifikation af dyrene eller  

 manglende attestation med hensyn til dyrenes sundhedsstatus eller  

 oprindelse.
 § 5. Såfremt der til samlingen forventes  

 tilført klovbærende dyr, skal arrangøren til  

 fødevareregionen oplyse, hvilken tilsynsførende dyrlæge,  

 der ønskes tilknyttet samlingen.
 Stk. 2. Inden dyrene gives adgang til samlingen, skal  

 dyrlægen sikre sig, at de er mærket og for kvægs  

 vedkommende, at de er ledsaget af et sundhedsdokument, jf.  

 bekendtgørelse om mærkning, registrering og flytning af  

 kvæg, svin, får og geder, samt at kvæg er ledsaget af  

 eventuelt påkrævede attester i medfør af  

 bekendtgørelse om IBR-infektion hos kvæg.
Stk. 3. Dyrlægen skal endvidere foretage en  

 sundhedsundersøgelse af samtlige tilførte dyr og i den  

 forbindelse have opmærksomheden henledt på symptomer på  

 smitsomme sygdomme.
Dyr med forstyrret almenbefindende, haltende og savlende  

 dyr, skal underkastes en nøjere undersøgelse og afvises.
 Stk. 4. Finder dyrlægen, at der sker  

 tilsidesættelse af gældende veterinære regler, eller at dyr  

 tilføres på en måde, som kan give anledning til  

 betænkelighed med hensyn til sundhedsforholdene, skal dyrlægen  

 omgående indberette dette til fødevareregionen.
§ 6. Udstilleren skal, inden der sendes dyr til  

 samlingen, tilkalde en dyrlæge, hvis noget dyr i udstillerens  

 besætning eller varetægt viser ophørt ædelyst, feber  

 og savlen, halthed eller andre sygdomstegn, der kan vække mistanke om  

 en anmeldepligtig sygdom.
Dette gælder, selvom det  

 pågældende dyr ikke skal tilføres samlingen.
Stk. 2. Dyr, der viser sygdomstegn som beskrevet i stk.  

 1, må ikke tilføres samlingen.
Udstilleren skal, hvis der  

 måtte blive konstateret alvorlige smitsomme sygdomme i  

 besætningen efter, at der er fraført dyr til en samling, straks  

 meddele dette til fødevareregionen.
 § 7. Udgifter i forbindelse med betaling af  

 dyrlægetilsyn påhviler arrangøren af samlingen.
 Stk. 2. Det påhviler arrangøren at stille  

 fornøden medhjælp til rådighed for den  

 tilsynsførende dyrlæge og i øvrigt sørge for, at  

 dyrlægen har tilstrækkelige praktiske muligheder for at varetage  

 tilsynsarbejdet.
Specifikke krav til dyr der tilføres  

 samlinger § 8. Fjerkræ skal være mærket,  

 således at deres oprindelse og identitet kan fastslås.
 Stk. 2. Strudsefugle, der er under 6 måneder gamle  

 må ikke tilføres samlinger.
 § 9. Lakterende køer må ikke  

 tilføres fra besætninger, der er registreret som angrebet af  

 B-mastitis, hvis der foretages malkning under afviklingen af samlingen.
 Stk. 2. Køer og kvier, der har kastet inden for de  

 sidste 14 dage forud for samlingen, må ikke tilføres.
 § 10. Søer og gylte, der har kastet inden  

 for de sidste 14 dage forud for samlingen, må ikke  

 tilføres.
 § 11. Får og geder, der har kastet inden for  

 de sidste 14 dage forud for samlingen, må ikke tilføres.
 § 12. Hjorte og lamaer må ikke  

 tilføres samlinger, hvortil der føres kvæg og svin.
 § 13. Duer skal til samlingen være ledsaget  

 af den i bilag 2 anførte attest, hvorved dyrlægen attesterer, at  

 duerne er vaccineret i overensstemmelse med reglerne i bekendtgørelse  

 om særligt smitsomme sygdomme hos fjerkræ og andre fugle i  

 fangenskab.
 Stk. 2. Uanset stk. 1 kan duer, der tilføres  

 samlinger, hvortil der alene føres duer til udstilling og konkurrence,  

 være ledsaget af en anden end den i bilag 2 anførte attest.  

 Attesten skal indeholde dyrlægens attestation for at vaccinationen er  

 udført.
Forbud § 14. Ved udbrud af en alvorlig smitsom  

 husdyrsygdom, som omfattet af bilag 2, Gruppe I i lov nr. 351 af 2. juni 1999  

 om sygdomme og infektioner hos dyr, kan Fødevaredirektoratet forbyde  

 afholdelse af dyrskuer, markeder, auktioner, samt enhver anden samling af  

 husdyr, herunder udsættelse på fælles græsgange.
 Stk. 2. Forbudet kan udstedes for hele landet eller en  

 del af landet.
Bestemmelser om straf og ikrafttræden § 15. Med bøde straffes den, der:
1)	overtræder § 2, stk. 1, §§ 3-6, § 7, stk. 2 eller §§ 8-13,  

 eller 2)	undlader at efterkomme forbud efter § 14.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 16. Bekendtgørelsen træder i kraft  

 den 1. april 2000.
 Stk. 2. Samtidig ophæves bekendtgørelse nr.  

 448 af 3. juni 1996 og bekendtgørelse nr. 14 af 14. januar 1983.
 § 17. Bekendtgørelsen gælder ikke for  

 Grønland.
Fødevaredirektoratet, den 20. marts  

 2000 P.D.V.Preben  Willeberg /Thomas Pihl Bilag 1 Anmeldelse til fødevareregionen om afholdelse af  

 dyrskue, udstilling eller lignende samling af dyr Dato for samlingens afholdelse:
 Samlingens formål:
 Stedet for samlingens afholdelse:
 Arrangøren af samlingen:
 Dyrearter og antallet af dyr, som forventes  

 tilført samlingen:
 Ved tilførsel af klovbærende dyr:  

 Tilsynsførende dyrlæge:
 Tidsrum for tilførsel af dyr til  

 samlingen:
 Dato:
Arrangørens underskrift eller stempel Bilag 2 Vaccinationsattest for duer til dyrskuer, udstillinger og  

 lignende samlinger af husdyr Identifikation af duerne ved fodringe:
Duenummer Duenummer 1 16 2 17 3 18 4 19 5 20 6 21 7 22 8 23 9 24 10 25 11 26 12 27 13 28 14 29 15 30 Ejererklæring:
 Undertegnede ejer af ovennævnte duer erklærer herved på  

 tro og love:
1)	at duerne har været i min besiddelse i mindst 3 måneder  

 eller siden klækningen, 2)	at duerne holdes i dueslag, i hvilket der ikke findes andet  

 fjerkræ, 3)	at der er foretaget vaccination mod paramyxovirus i min dueflok af  

 duer over 10 uger gamle med henblik på forebyggelse af paramyxovirus  

 hos duer.
den Underskrift Veterinærerklæring:
 Undertegnede dyrlæge erklærer hermed:
a)	at de ovenfor anførte duer d.d. er fundet fri for tegn og  

 symptomer på smitsomme sygdomme, b)	at ovenstående duer d.d. er vaccineret med en inaktiveret  

 vaccine mod paramyxovirus-infektion hos duer.
