 I medfør af § 76, stk. 8, og § 78, stk. 7, i lov om  

 arbejdsløshedsforsikring m.v., jf. lovbekendtgørelse nr. 6 af 9. januar 1995,  

 som senest ændret ved lov nr. 359 af 14. juni 1995, fastsættes efter  

 forhandling med Landsarbejdsrådet:
§ 1.  Et medlem skal betale medlemsbidrag til de af  

 kassen fastsatte tidspunkter.
Medlemsbidraget skal vedrøre en nærmere angiven  

 periode og indbetales ugevis/månedsvis/kvartalsvis bagud/forud.
 Stk. 2.  Kassen skal modregne forfaldent medlemsbidrag  

 til kassen i tilgodehavende dagpenge og andre ydelser fra kassen.
 Stk. 3.  Kassen kan bestemme, at medlemsbidrag for  

 medlemmer, der modtager delefterløn, efterløn eller overgangsydelse, betales  

 ved modregning i ydelsen.
 Stk. 4.  Sker der samlet opkrævning af medlemsbidrag til  

 kassen og bidrag til den faglige organisation, skal det fremgå, hvilke beløb  

 der opkræves til kassen alene.
 § 2.  Fritaget for betaling af medlemsbidrag, jf.  

 lovens § 76, stk. 4 og stk. 6, er:
medmindre medlemmet får udbetalt dagpenge, uddannelsesydelse efter lov om  

 arbejdstilbud til ledige, orlovsydelse under uddannelse,  

 uddannelsesgodtgørelse efter lov om en aktiv arbejdsmarkedspolitik,  

 overgangsydelse, delefterløn eller efterløn fra kassen eller har ret til en  

 godtgørelse, der mindst svarer til dagpengene eller efterlønnen, Stk. 2.  Der kan ikke ske fritagelse for de i stk. 1  

 nævnte medlemmer, hvis medlemmet modtager ydelse efter bistandslovens § 37.
 Stk. 3.  Fritagelsen for de i stk. 1, nr. 2, nævnte  

 medlemmer kan højst ske for 3 måneder inden for hvert kalenderår.
 Stk. 4.  Et medlem, som modtager efterløn eller  

 delefterløn, kan ikke pålægges bidrag efter lovens 76, stk. 6.
 § 3.  Et medlem, der ikke betaler medlemsbidrag  

 rettidigt, skal af kassen skriftligt underrettes om restancen.
 Stk. 2.  Skrivelsen skal sendes, når kassen konstaterer,  

 at medlemmet ved den forudgående måneds afslutning ikke har betalt det fulde  

 medlemsbidrag, der forfalder til betaling i denne måned.
 Stk. 3.  Opkræver kassen i forbindelse med udsendelse af  

 skrivelsen et restancegebyr, betragtes dette som en del af det skyldige  

 medlemsbidrag.
 Stk. 4.  Kassen skal i skrivelsen udtrykkeligt angive,  

 at medlemmet vil blive slettet, hvis det skyldige medlemsbidrag ikke bliver  

 betalt senest 3 uger efter, at medlemmet skriftligt er blevet underrettet om  

 restancen.
 Stk. 5.  Kassen skal have dokumentation for, at reglerne  

 om skriftlig rykning er overholdt.
 § 4.  Et medlem, der ikke betaler det skyldige  

 medlemsbidrag rettidigt, jf. § 3, stk. 4, skal slettes som medlem af kassen  

 med virkning fra det tidspunkt, hvortil medlemmet har betalt bidrag.
Stk. 2.  Hvis et medlem slettes, jf. stk. 1, skal kassen  

 skriftligt underrette medlemmet herom.
Kassen skal samtidig angive, at  

 medlemskabet kan genoprettes, hvis de medlemsbidrag og evt. restancegebyrer,  

 som er forfaldne på slettetidspunktet, betales senest 4 uger efter, at  

 medlemmet skriftligt er blevet underrettet om slettelsen.
 Stk. 3.  Underretning til medlemmet om slettelsen skal  

 ske umiddelbart efter udløbet af betalingsfristen, jf. § 3, stk. 4.
 Stk. 4.  Betales de forfaldne medlemsbidrag og evt.  

 restancegebyrer, jf. stk. 2, senest 4 uger efter, at medlemmet skriftligt er  

 blevet underrettet om slettelsen, genoprettes medlemskabet.
 Stk. 5.  Kassen skal sikre sig fornøden dokumentation  

 for, at skrivelsen efter stk. 2 er sendt.
 § 5.  Kassen skal træffe afgørelse om, at et medlem,  

 der får genoprettet sit medlemskab, udelukkes fra dagpenge og andre ydelser  

 fra kassen for de første 20 timers dagpengeberettigede ledighed.
 Stk. 2.  Sanktionen får virkning fra datoen for  

 afsendelsen af skrivelsen i § 4, stk. 2, og bortfalder, hvis den ikke er  

 afviklet inden 2 år fra denne dato.
§ 6.  Medlemsbidrag, jf. lovens § 76, stk. 4, skal  

 betales tilbage til et medlem, § 7.  Der udarbejdes en vejledning til  

 bekendtgørelsen.
 § 8.  Bekendtgørelsen træder i kraft den 2. oktober  

 1995 og finder anvendelse på medlemmer, hvis medlemsbidrag forfalder til  

 betaling den 2. oktober 1995 eller senere.
 Stk. 2.  Samtidig hermed ophæves Direktoratet for  

 Arbejdsløshedsforsikringens bekendtgørelse nr. 562 af 5. juli 1993 om  

 betaling af medlemsbidrag til en arbejdsløshedskasse med tilhørende  

 vejledning af 5. juli 1993.
