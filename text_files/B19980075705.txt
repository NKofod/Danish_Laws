Bekendtgørelse om fritidsfiskeri I medfør af § 12, stk. 3 og 4 § 22, § 28 og  

 § 42, stk. 2 i lov om saltvandsfiskeri, jf.  

 lovbekendtgørelse nr. 856 af 19. november 1997, som ændret ved  

 lov nr. 314 af 3. juni 1998 om ændring af lov om saltvandsfiskeri,  

 fastsættes:
Betingelse for at drive fritidsfiskeri § 1. Fritidsfiskeri skal drives personligt, og kun  

 af personer, der 1)	er fyldt 12 år, 2)	har fast bopæl her i landet 3)	ikke er registreret som erhvervs- eller bierhvervsfiskere og 4)	har betalt bidrag til fiskepleje for det pågældende  

 kalenderår.
 Stk. 2. Ingen må drive fritidsfiskeri uden at have  

 betalt fiskeplejebidrag for det pågældende kalenderår.
 Stk. 3. Bidraget indbetales til Fiskeridirektoratet på  

 et girokort specielt til denne indbetaling.
Stk. 4. Gyldig kvittering for fiskeplejebidraget samt  

 legitimation skal altid medbringes under fiskeri og på forlangende  

 forevises fiskerikontrollen.
Gyldig kvittering er det af Ministeriet for  

 Fødevarer, Landbrug og Fiskeri fortrykte girokort med fiskerinummer.  

 På kvitteringen skal anføres fuldt navn og adresse.
Kvitteringen  

 er gyldig for 1 kalenderår, og kun for det fiskeri, som indbetaleren  

 personligt udøver.
 Stk. 5. Indtil videre er bidraget 250 kr. årligt.
Stk. 6. Personer, som driver fritidsfiskeri, og som ikke  

 efterkommer tilsynsmyndighedernes krav om at forevise såvel kvittering  

 som legitimation, skal senest 14 dage efter påkravet dokumentere, at  

 han har indbetalt et bidrag, som svarer til det dobbelte af bidraget for 1  

 år.
Såfremt bidrag allerede måtte være betalt, og  

 kvittering forevises sammen med legitimation på fiskerikontrolstationen  

 senest 14 dage efter påkrav, skal der indbetales halvt bidrag.
Redskaber § 2. En fritidsfisker må kun anvende  

 faststående redskaber af nedenstående redskabstyper og i alt kun  

 6 redskaber, dog højst 3 garn.
1)	krogliner á 100 kroge, 2)	garn (rødspætte-, tunge-, sild-, makrel e.l.), 3)	ruser (enkelte eller dobbelte) og 4)	tejner.
 Stk. 2. En redskabsrække må højst indeholde  

 6 redskaber, som alle skal tilhøre samme fritidsfisker.
§ 3. Kasteruser må ikke være  

 ovenvandsruser, dvs. at ingen del af redskabet må rage op over  

 vandskorpen.
Kasteruser må højst måle 90 cm i den forreste  

 rusebøjle.
For alle slags ruseredskaber gælder det, at  

 maskestørrelsen (helmaske) i radgarnet ikke må overstige 40  

 mm.
Stk. 2. En af de i stk. 1 nævnte tilladte ruser  

 må forsynes med en rad på højst 40 m og arme på hver  

 højst 8 m.
Maskemål i armene må højst være 40  

 mm (helmaske). Redskabet må være fastgjort til pæle, og der  

 må ikke herudover være tilføjelser til redskabet herunder  

 tag og bund.
Fritidsfiskerpælerusen kan anvendes som undervandsruse  

 eller ovenvandsruse og skal have mindst 3 kalve.
Maskestørrelsen  

 overalt i hele redskabet foran den bageste kalv skal være mindst 30 mm  

 (helmaske) undtagen i radgarnet jf. stk. 1 Stk. 3. Opstilling af en fritidsfiskerpæleruse på  

 en ledig plads skal skriftligt anmeldes til Fiskeridirektoratet ved det  

 stedlige Fiskeriinspektorat senest 2 dage, før pladsen indtages med  

 angivelse af pladsens beliggenhed.
Kvittering for betalt bidrag skal  

 medsendes i kopi.
Stk. 4. En fritidsfiskerpæleruse kan hele året  

 anmeldes, og skal opstilles 2 dage senere på den anmeldte plads med  

 overholdelse af saltvandsfiskerilovens afstandsbestemmelser.
Fritidsfiskeren  

 bevarer resten af året retten til pladsen fra opstillingen af  

 redskabet, og så længe dette uden afbrydelse på mere end 14  

 dage står i fiskedygtig stand.
 Stk. 5. Erhvervsfiskere kan opstille rejeruser i en afstand af  

 kun 75 m fra en fritidsfiskerpæleruse.
 Stk. 6. Fritidsfiskere må ikke opstille ruser i  

 fredningsbælter og skal ved opstilling i vedtægtsområder  

 respektere vedtægtsreglerne.
 Stk. 7. Fritidsfiskerpæleruser, der er opstillet uden  

 anmeldelse til Fiskeridirektoratet ved det stedlige Fiskeriinspektorat, vil  

 blive fjernet ved kontrollens foranstaltning.
§ 4. Bundsatte garn må ikke have en  

 længde af over 45 m og en dybde af over 1,5 m.
Flydende garn må  

 ikke have en længde af over 45 m og en dybde af over 3 m.  

 Garnlænker må højst bestå af 3 garn, som kun  

 må være forbundet i overliget eller i underliget.
Garn må  

 ikke på anden måde hæftes sammen og skal være  

 forankrede eller på anden måde fastgjort til havbunden.
 Stk. 2. I perioden 1. juli   15. november (begge dage  

 inklusive) er det kun tilladt at anvende garn, jf. § 2, stk.1, nr. 2, hvis  

 maskemål er:
1)	100 mm og derunder (helmaske),1)  eller 2)	130 mm og derover (helmaske)2) § 5. Udover de redskaber, som er nævnt i § 2,  

 må fritidsfiskere anvende et ålehåndvod, der har de  

 dimensioner, der er beskrevet i stk. 2.
Stk. 2. Voddets fangstpose må højst være 8  

 m lang.
Fangstposens åbning må højst bestå af 400  

 masker i hele åbningens omkreds.
Voddets arme må højst  

 være 6 m lange.
Maskestørrelsen må intet sted i redskabet  

 overstige 28 mm (helmaske). Træklinerne må højst  

 være 50 m lange.
 Stk. 3. Voddet må udelukkende udsættes fra  

 båd, der fremdrives uden motorkraft, og redskabet skal hales ind ved  

 håndkraft.
 § 6. Under sejlads og fiskeri må hver  

 fritidsfisker i båden kun medbringe de typer og det antal redskaber det  

 i denne bekendtgørelse er tilladt at benytte ved fritidsfiskeri.
 § 7. Maskemål måles ved, at et fladt  

 måleredskab af en tykkelse på 2 mm og en bredde, svarende til et  

 givet maskemål, let kan gå igennem den i nettets  

 længderetning diagonalt strakte maske, når nettet er  

 vådt.
Mærkning § 8. Ethvert faststående  

 fritidsfiskerredskab skal på et synligt sted over vandet være  

 forsynet med et forsvarligt fastgjort mærke med brugerens navn og  

 adresse, skrevet med 1 cm høje, tydeligt læselige blokbogstaver  

 på og med saltvandsbestandigt materiale.
Mærket skal være  

 gult.
 Stk. 2. Redskabsmærker på stager, pæle og  

 lignende skal anbringes mindst 1,2 m over vandet.
§ 9. Udover det i § 8 omhandlede  

 redskabsmærke skal ethvert fritidsfiskerredskab være forsynet med  

 fiskerinummeret på brugerens bidragskvittering.
Nummeret må kun  

 anvendes af indbetaleren.
 Stk. 2. Fiskerinummeret skal på et synligt sted over  

 vandet være indskåret, indbrændt eller skrevet med  

 saltvandsbestandigt tusch eller blæk med 2 cm høje tal i den  

 samme pæl, stage, bøje eller det samme flod, som  

 redskabsmærket er fastgjort til.
 § 10. Udover de ovenfor nævnte  

 særregler for fritidsfiskeri gælder alle de regler, der i henhold  

 til fiskerilovgivningen i øvrigt er udstedt vedrørende fiskeri  

 på dansk fiskeriterritorium.
Straffe- og ikrafttrædelsesbestemmelser § 11. Overtrædelse af § 1, stk. 1,  

 § 2, § 3, stk. 1, 2, 3 og 6, § 4, § 5, § 6, § 8 og § 9 straffes med  

 bøde.
 § 12. Bekendtgørelsen træder i kraft  

 den 1. januar 1999.
 Stk. 2. Samtidig ophæves bekendtgørelse nr. 880  

 af 18. december 1990 om fritidsfiskeri og bekendtgørelse nr. 225 af 3.  

 april 1995 om forbud mod omsætning af torsk ved lyst- og fritidsfiskeri  

 i Østersøen, Bælterne og Øresund.
