Støtte til grønne  

 guider - Lokale miljøvejledere Forord Den Grønne Fond inviterer hermed til at  

 søge løntilskud til grønne guider i 1997.
Ideen om at etablere et netværk af lokale  

 miljøvejledere - grønne guider - blev født i sommeren  

 1995. De forløbne 1 1/2 år har vist, at der var en god ide - som  

 vinder gehør i vide kredse.
Allerede ved første  

 ansøgerrunde modtog vi således 90 ansøgninger.
At der  

 også er tale om en vanskelig opgave, viste sig i at ikke alle  

 ansøgningerne havde den tilstrækkelige brede og lokale  

 forankring til at de kunne imødekommes.
I første runde blev det  

 derfor ikke til helt så mange bevillinger, som vi havde forventet.
Nu  

 håber vi, at flere ansøgere har haft tid til at få deres  

 projekt "modnet" og ser frem til en fyldig ansøgerbunke.
For mange af de første ansøgere kneb det med  

 at få skabt en tilstrækkelig bred samarbejdsflade bag projektet.  

 Netværk og dialog er imidlertid helt afgørende, hvis det skal  

 lykkes at udvikle nye værdier, holdninger og handlemønstre - som  

 er på højde med miljøproblemerne.
Eller sagt på en  

 anden måde: Det er ikke tilstrækkeligt at bombe borgerne til med  

 miljøinformation og dokumentation for, at det går den gale vej.  

 Tværtimod er det helt afgørende at give forbrugere og  

 producenter mulighed for selv at formulere løsninger og konkrete  

 forslag til, hvad der kan gøres.
Hvis den grønne guide skal  

 sætte gang i en sådan proces, rækker det ikke med en enkelt  

 forening som bagland.
Derfor håber vi at se mange ansøgninger  

 med bred forankring.
Et andet håb er at få en bredere  

 ansøgerskare.
Det er helt naturligt, at den faste kerne af aktive  

 på miljøområdet har været først ude, men de  

 grønne guider skal gerne bredere ud.
Denne pjece indeholder både  

 en kort liste over de hidtidige bevillinger og en omtale af en række  

 projekter.
Jeg vil gerne understrege, at der ikke er tale om en facitliste.  

 Vi modtager meget gerne ansøgninger af en helt anden type, f.eks. fra  

 håndværks- og handelsstandsforeningen, ungdomsklubber og  

 sportsforeninger - gerne i samarbejde med de lokale grønne foreninger.  

 Desuden ser vi gerne ansøgninger, som fokusere på nye temaer:  

 Æstetik og skønhed som element i det grønne forbrug;  

 kvalitet og godt håndværk - set i forhold til  

 ressourceproblemerne osv.
Og målet? At få stadig flere til at  

 føle: Jeg gør en forskel.
Og den bliver større,  

 når vi er flere om den! Vi sætter alle aftryk ved vores levevis  

 og handlinger.
Derfor fingeraftrykket på kloden - som logo for den  

 grønne guide.
Elsebeth Gerner Nielsen Januar 1997 Grønne guider - en støtte  

 til den lokale miljørådgivning Grønne guider er en mulighed til at få  

 styrket eller iværksat den lokale miljørådgivning.
En  

 grøn guide er en person, der lokalt kan rådgive og vejlede et  

 lokalområdes beboere eller brugere.
En grøn guide kan  

 indgå i mange sammenhænge, men de vigtigste arbejdsopgaver vil  

 være rådgivning og vejledning om:
Den grønne guide skal tage sit udgangspunkt i  

 lokalområdet, hvor guiden også kan indgå i konkrete  

 handlingsorienterede projekter.
Den grønne guide skal hjælpe med  

 at afdække de vigtigste hindringer for en mere miljøvenlig  

 levevis og komme med løsninger på problemerne.
Det kan handle om  

 fælles komposteringsanlæg, giftfri pleje af grønne  

 fællesarealer, genbrug af byggematerialer, nedsivningsanlæg for  

 regnvand.
Eller det kan handle om mulighederne for at købe  

 miljøvenlige produkter eller serviceydelser i de lokale butikker og  

 hos de lokale håndværkere.
Den grønne guides  

 rådgivning bør være tværgående og  

 helhedsorienteret.
 Den grønne guide skal være:
Da udgangspunktet for den grønne guide er  

 lokalområdet, vil arbejdsopgaverne være forskellige alt efter  

 lokalområdets interesser.
Guiden kan fungere i tilknytning til en lokal  

 forening eller institution eller til et lokalt netværk etableret til  

 formålet.
Det kan være boligselskaber, skoler, miljø- og  

 energikontorer, frivillige foreninger, handelstandsforeninger eller lignende.  

 Det vigtigste er, at den grønne guide kommer til at fungere som en del  

 af lokalområdet.
Grøn butik i Errindlev Errindlev er en landsby i Holeby Kommune på Lolland,  

 der i mange år har haft en meget aktiv beboerforening.
Den  

 ønsker nu i tilknytning til den lokale brugs at etablere en  

 grøn informationsbutik omkring ressourceforbrug, affald og  

 genanvendelse m.v.
Der er desuden planer om at gøre en indsats for at  

 fremme salget af lokalt producerede økologiske fødevarer samt  

 komme med tiltag, der kan mindske transportbehovet i landdistrikterne.
Bag  

 projektet står Errindlev Beboerforening.
 Den Grønne Fond tilbyder  

 løntilskud til de grønne guider som vores bidrag til at skabe  

 grobund for forhandlingsorienteret folkeoplysning.
Handlende &  

 Håndværkere En handelsstandsforening eller den lokale  

 håndværkerforening kan tage initiativ til at ansætte en  

 grøn guide i deres forening.
Her er to eksempler på  

 arbejdsopgaver:
 I en handelsstandsforening:
Grøn guide til foreningerne i  

 Vestsjælland En række foreninger i Vestsjællands amt har  

 fået en grøn guide, der skal informere, inspirere og motivere  

 medlemmerne af de folkelige foreninger til at tænke hensynet til  

 miljøet ind som en del af aktiviteterne på alle niveauer.  

 Målområdet er de 9 sydligste kommuner i Vestsjællands amt  

 og guiden bliver placeret i eller omkring Sorø. Der bliver udvalgt 1-5  

 foreninger fra idræts- og friluftslivet, som skal bruges som  

 demonstrationsforeninger, hvor der gøres en særlig indsats.
De  

 prioriterede indsatsområder er dels at gøre foreningernes drift  

 så miljørigtig og ressourcebevidst som muligt, dels at  

 påvirke medlemmernes livsstil og endelig at fremme foreningernes  

 deltagelse i det lokale tværgående Agenda 21 arbejde.
Bag  

 projektet står DGI Sorø amt, Friluftsrådet  

 Vestsjællands amt og Vestsjællands Miljø- og  

 Energikontor.
 Som håndværkerkoordinator:
Agenda 21-koordinator Arbejdsopgaverne for en grøn guide, der fungerer  

 som borgernes lokale Agenda 21-koordinator, kunne f.eks. omfatte:
 Grøn guide for  

 gør-det-selv folket i den nordlige del af Århus Kommune.
Med udgangspunkt i Andelssamfundet i Hjortshøj er  

 den grønne guides målområder Hjortshøj,  

 Løgten og Skødstrup området.
Guiden vil sætte fokus  

 på bygge- og håndværkssektoren og her forsøge at  

 fremme udbudet af miljøvenlige byggemetoder blandt  

 håndværkere og boligejere.
Der satses mest mulig på lokale  

 kredsløb hvad angår forbrug og affaldshåndtering.
Der skal  

 som led heri udarbejdes informationsmaterialer vedr. de forskellige led i  

 byggeri- og ombygningsprocesserne og arbejdes på at fremme et  

 holdningsskift hen imod opfattelsen af boligen som andet end en forbrugsvare.  

 Ud over byggeri vil guiden arbejde med giftfri pleje af udearealerne og  

 brugen af miljøvenlige transportmidler.
I boligområderne Den tætte kontakt mellem en grøn guide og de  

 lokale beboere kan også komme i stand med udgangspunkt i et  

 boligselskab.
Den grønne guides rolle kunne være:
Løft kvarteret Boligministeriet har taget initiativ til en række  

 kvarterløftprojekter.
Her forsøger man at få aktiveret  

 beboerne i de mindre nedslidte, lidt ældre blandede kvarterer i  

 hovedstaden samt i de store og mellemstore provinsbyer, således at de  

 selv tager del i en forbedring af deres omgivelser.
Den grønne guides  

 opgave i et kvartersløftprojekt og lignende projekter kunne være  

 gennem rådgivning at understøtte de beboere, der vil bidrage til  

 at give kvarteret et økologisk og miljøvenligt løft.
Ungdommen grønnere I mange frivillige ungdomsorganisationer er der interesse  

 for at styrke miljøindsatsen.
Senere undersøgelser har vist, at  

 unge ikke handler miljøvenligt i dagligdagen, selvom unge er blandt  

 dem, der ved mest om miljøproblemerne.
I en ungdomsforening er det  

 særligt vigtigt, at den grønne guides arbejdsområder er  

 baseret på aktivering frem for vejledning og rådgivning.
Den  

 grønne guide kunne lære de unge at omsætte deres viden til  

 konkrete handlinger i dagligdagen.
Et bredt netværk af forskellige  

 ungdomsforeninger bag den grønne guide vil kunne sikre, at den  

 grønne guide ikke knyttes til den enkelte forenings formål.
Sportsforeninger Mange sportsforeninger har en stor kontaktflade og vil  

 gerne gøre deres forening mere miljøvenlig og fremme  

 miljøvenlige aktiviteter.
En grøn guide kunne være  

 tilknyttet det lokale samlingssted, f.eks. den lokale sportshal.
Den  

 grønne guides opgave her kan rettes mod hallens brugere og ledelse, de  

 tilknyttede sportsklubmedlemmer og ledelser samt de mennesker fra  

 lokalsamfundet, der i øvrigt kommer i hallen.
Det kan handle om  

 miljøbelastningen ved hallens brug og derhjemme, og om klubbernes  

 rolle i det lokale miljøarbejde.
Grøn guide i Svendborg Den grønne guides hovedopgave bliver en grøn  

 rådgivningsbutik midt i Svendborg.
Herudover er der specifikke  

 projektplaner vedr. grøn turisme, naturen i kunsten, giftfri haver,  

 miljøaktiviteter blandt boligafdelingen Hørmarkens beboere og  

 unge miljø- og energikonsulenter.
Bag projektet står Kontakt  

 Mellem Mennesker, Hørmarkens grønne beboergruppe, Danmarks  

 Naturfredningsforenings Lokalkomite og Svendborg Kommunes Tekniske  

 Forvaltning.
Lokal opbakning Den lokale deltagelse og opbakning til de enkelte  

 projekter er vigtig, da det ellers ikke er muligt at skabe den  

 fornødne tætte dialog mellem beboerne og den grønne  

 guide.
Lokalområdet bør have en geografisk og social  

 afgrænsning.
Det kan f.eks i større byer være bydele, mens  

 der i andre byer kan være tale om hele bysamfundet eller kommunen.  

 På landet kan det være landsbyen eller et landdistrikt.
Den  

 grønne guides service og aktiviteter kan udstrækkes til mere end  

 det lokale nærområde.
F.eks. hvis den grønne guide har til  

 huse i et boligområde, er det vigtigt, at aktiviteterne ikke kun  

 henvender sig til dette område, men bredt til hele  

 lokalområdet.
Den lokale opbakning skal bl.a. komme fra de foreninger  

 eller det netværk, som står bag ansøgningen.  

 Erfaringsmæssigt tager det lang tid at etablere et lokalt netværk  

 eller en lokal organisation.
Derfor vil det være en fordel at basere en  

 baggrundsgruppe for projektet på et allerede eksisterende samarbejde af  

 formel eller uformel karakter.
Jo bredere en sammensætning  

 baggrundsgruppen har, jo bredere kan opbakningen til den grønne guide  

 blive.
Der vil ofte i lokalområdet være andre  

 aktører, som allerede giver forskellige former for vejledning om  

 miljø, natur og ressourcer med forskellige udgangspunkter - ikke  

 mindst naturvejledere og energirådgivere, men måske også  

 beboerrådgivere, husholdningskonsulenter m.v.
Det er vigtigt, at den  

 grønne guide samarbejder med disse, og at der er en klar  

 arbejdsdeling, så ordningerne supplerer og understøtter  

 hinanden, og brugerne ikke forvirres over forholdet mellem de forskellige  

 ordninger.
 Fonden vil normalt betinge sig, at der bliver knyttet en  

 styregruppe til guiden med deltagelse fra relevante lokale parter.
To Grønne guider på  

 Nørrebro, København Med udgangspunkt i Københavns Miljø- og  

 Energikontor og Økologiske Igangsætteres hidtidige  

 byøkologiske arbejde skal de grønne guider deltage i en lang  

 række byøkologiske projekter på Nørrebro: I  

 samarbejde med boligselskabet FSB kvalificeres de økologiske indslag i  

 boligafdelingerne, - og der arbejdes med grøn turisme,  

 økologisk omlægning af institutionerne, miljøvenlig  

 transport, samspil i miljøspørgsmål med det nyetablerede  

 bydelsråd for Nørrebro, fremme af en økologisk  

 erhvervsudvikling i bydelen og andre social- og kultur-økologiske  

 projekter.
I styregruppen bag guiden indgår ud over Københavns  

 Miljø- og Energikontor og Økologiske Igangsættere  

 også FSB og bydelsrådet.
Netværk, efteruddannelse og  

 evaluering Der er et netværk mellem de grønne guider  

 under etablering, således at de kan lære af hinandens erfaringer.  

 I netværket indgår et edb-baseret konferencesystem, som alle  

 grønne guider skal være koblet på.
På denne  

 måde vil de grønne guider hurtigt kunne udveksle erfaringer og  

 oplysninger samt støtte hinanden i deres daglige arbejde.  

 Netværket styres af Det Grønne Informationscenter (tlf. 33 13 66  

 88), hvor man kan få yderligere oplysninger.
Der vil blive stillet krav  

 om, at op til 10 dage årligt af den grønne guides arbejdstid kan  

 anvendes i forbindelse med kurser og lignende for de andre grønne  

 guider.
Den Grønne Fond etablerer desuden et obligatorisk  

 efteruddannelsesforløb for grønne guider i formidling,  

 miljøkundskaber m.v.
Forløbet er på 5 uger over 2  

 år.
Det er Skolen for Økologisk Afsætning, der står  

 for uddannelsen.
Endelig vil guidernes arbejde blive fulgt af 2 eksterne  

 evaluatorer, der forhåbentlig også kan bidrage med ideer til den  

 løbende forbedring af ordningen.
Det er konsulentfirmaet Grethe  

 Kooremann, der i samarbejde med forskeren Jeppe Læssøe  

 står for opgaven.
Hvad gives der tilskud til? Den Grønne Fond giver som udgangspunkt alene  

 tilskud til løn, mens drift og etablering må finansieres fra  

 anden side.
I særlige tilfælde kan fonden dog yderligere bevilge  

 støtte til f.eks.
PR. og etablering af opkobling til et edb-baseret  

 netværk.
Endvidere kan fonden fra sine almindelige midler give ekstra  

 støtte til helt særlige projekter.
Dette vil dog normalt ikke  

 indgå i en grundbevilling til en grøn guide.
Støttesatser Der gives som hovedregel 3-årige bevillinger.  

 Tilskuddet vil normalt være på 70 % af lønudgiften, dog  

 højst kr. 200.000 årligt til en fuldtidsstilling.
Til offentlige  

 institutioner ydes op til 35 % af lønudgiften, dog højst kr.  

 100.000 årligt til en fuldtidsstilling.
Der ydes normalt kun  

 støtte til en fuldtidsstilling pr. bevilling.
 Det skønnes, at der årligt i 3 år kan  

 støttes 35 nye guider, således at det samlede antal guider  

 kommer op på godt 100.
Grøn guide på  

 Gadkjærgård, Vejle Gadkjærgård, Center for Miljø &  

 Økologi er en nystiftet uddannelsesinstitution i Vinding ved Vejle med  

 kurser i pædagogisk arbejde med økologi i kost og dyrehold.
Med  

 base herfra skal den grønne guide arbejde på at øge  

 bevidstheden om, hvad den enkelte forbruger i Vinding og Vejle kan  

 gøre for at nedsætte belastningen af miljøet gennem  

 samtaler, oplevelser, demonstrationer, foredrag, kurser, ekskursioner m.v.,  

 samt motivere til en aktiv indsats i eget hjemme-, arbejds-, eller  

 fritidsmiljø ved at tilbyde "åbent hus-arrangementer",  

 workshops, hjemmebesøg og støtte til opstart af konkrete  

 aktiviteter eller projekter i boligområder.
En særlig  

 målgruppe er børneinstitutionerne og disses  

 forældrekredse, bl.a. med udgangspunkt i den børnehave, der er  

 tilknyttet Gadkjærgård.
Bag projektet står ud over  

 Gadkjærgård selv også en styregruppe med bredere  

 repræsentation fra grønne foreninger, myndigheder m.v. samt AOF,  

 der bidrager med restfinansieringen.
Hvordan søger man? Hvem kan søge støtte? Tilskuddet kan søges af: Grupper, foreninger,  

 institutioner m.m.
En grøn guide kan også være ansat i en  

 kommunal institution, men fonden vil i disse tilfælde lægge  

 vægt på, at funktionen ikke indgår i den almindelige  

 kommunale forvaltning.
Fonden må ikke støtte  

 erhvervsvirksomheder.
Hvad skal ansøgningen indeholde? Ved ansøgning skal der følges en bestemt  

 disposition, der fremgår af sidste afsnit i pjecen.
Vurderingskriterier for  

 ansøgninger I vurderingen af ansøgninger vil følgende  

 kriterier indgå:
- Projektbeskrivelse Der skal foreligge et bud på prioriterede  

 arbejdsopgaver for de første 3 år.
- Rådgivning Der vil blive lagt vægt på, at  

 rådgivningen er tværgående og helhedsorienteret, og at den  

 grønne guide bruger hovedparten af sin tid direkte i forhold til sin  

 målgruppe.
Endvidere lægges der vægt på, at den  

 grønne guide koordinerer sit arbejde med lokalområdets andre  

 aktører, f.eks. naturvejledere og boligrådgivere.
- Placering Der vil blive lagt vægt på, at guiden har  

 lokaler med en god placering i forhold til målgruppen.
- Den grønne guides målgruppe Projektet skal være målrettet mod en  

 veldefineret målgruppe af en vis bredde.
Den Grønne Fond  

 stræber mod, at guiderne bliver jævnt fordelt over hele landet,  

 samt at der både bliver grønne guider i byerne og på  

 landet.
- PR Det skal beskrives, hvordan den grønne guide  

 tænkes at nå sin målgruppe.
- Lokal opbakning Etablering af den grønne guide drejer sig  

 først og fremmest om organisering.
Det er vigtigt, at den  

 grønne guide i et vist omfang tager afsæt i allerede  

 eksisterende lokale organisationer eller netværk, der giver tillid til,  

 at opgaven kan løftes.
- Bemanding I projektet bør der deltage både  

 lønnet arbejdskraft, frivillige og personer i jobtilbud.
Fonden vil  

 bl.a. lægge vægt på, hvor mange stillinger, der skabes i  

 tilknytning til den grønne guide.
Den grønne guide skal have evner til at formidle,  

 inspirere og igangsætte konkrete projekter og kunne medvirke til  

 ledelsen af en sammensat organisation samt have en basal viden inden for  

 miljø. Det vil stille ekstra krav til den grønne guide, hvis  

 projektet beskæftiger frivillige, og personer i jobtilbud.
Det er  

 ansøgeren, der ansætter den grønne guide, men jobprofilen  

 og arbejdsfunktionen bør fremgå af ansøgningen.
- Medfinansiering Da fonden kun dækker 70 % af lønnen, skal det  

 sandsynliggøres, at ansøgeren kan finansiere de øvrige  

 driftsudgifter selv eller skaffe medfinansiering fra anden side.
Før  

 bevillingen udløses skal det dokumenteres, at medfinansieringen er  

 på plads.
F.eks. vil en evt. kommunal medfinansiering som hovedregel  

 først kunne vedtages endeligt i forbindelse med vedtagelse af de  

 kommunale budgetter i efteråret 1997, - men hvis der satses på  

 kommunal medfinansiering, kan kommunen gennem en udtalelse  

 sandsynliggøre, at den er indstillet på at bidrage til  

 projektet.
- Projektstart Fonden vil efter planen tage beslutning om bevillinger i  

 juni 1997, med henblik på, at projekterne kan gå i gang senest 1.  

 januar 1998. Ansøgningerne bør med udgangspunkt indeholde en  

 3-årig tidsplan.
Ansøgningsfrist og sted Ansøgningsfristen er 1. maj 1997 og  

 ansøgningen sendes til:
DEN GRØNNE FOND Højbro Plads 4 1200 København K Den Grønne Fond Hovedformålet med Den Grønne Fond er at  

 fremme befolkningens engagement i en miljøvenlig og økologisk,  

 herunder byøkologisk udvikling.
Det handler om at skabe grobund for  

 udviklingen af en bæredygtig kultur - værdier, viden og  

 handlingsmønstre - som er på højde med  

 miljøproblemerne.
Aktiviteter, som støttes af Den Grønne  

 Fond, skal således påvirke livsstilen i retning af større  

 ressourcebevidsthed og beskyttelse af naturens mangfoldighed.
De  

 grønne guider er en ny mulighed for at få de lokale  

 miljøaktiviteter styrket.
 Den Grønne Fond støtter følgende  

 hovedtyper og initiativer:
 Der er i 1997 i alt afsat 50 millioner kroner til  

 fonden.
 Få mere at vide i "Vejledning om Den Grønne  

 Fond" eller ring til sekretariatet.
Grøn guide i Avedøre  

 Stationsby Avedøre Stationsby omfatter ca. 2500 boliger, som i  

 forlængelse af arbejdet i regeringens byudvalg har iværksat en  

 handlingsplan for generelt at forbedre området på forskellige  

 felter, som bl.a. omfatter børn, unge, integration af indvandrere,  

 beskæftigelse og miljø- og økologi.
Der er som led i  

 dette arbejde udarbejdet et omfattende katalog over tiltag, der ville kunne  

 give området et økologisk løft, hvis beboerne blev  

 engageret i processen.
Den grønne guides hovedopgave bliver at sikre  

 realiseringen af disse planer.
Af projekter kan nævnes etablering af et  

 socialøkologisk center i et gammelt drivhus, hvor enlige mænd  

 med sociale problemer i området engageres i havedrift, giftfri pleje af  

 de grønne arealer, genanvendelse af byggeaffald, en genbrugscentral og  

 udvidet kildesortering, kursusvirksomhed, opsamling af regnvand til  

 havevanding, solfangere, økologisk institutionsomlægning,  

 grønne regnskaber for boligafdelingerne, hvor ressourcebesparelserne  

 på energi, vand m.v. opgøres og deltagelse i det kommunale  

 Agenda 21 arbejde.
Bag projektet står Boligselskabet AKB,  

 Afdelingsbestyrelsen Nord.
Hvem sidder i fonden? Den Grønne Fonds bestyrelse består af:
Elsebeth Gerner Nielsen, formand Elise Pedersen Laue Traberg Smidt Den daglige virksomhed ledes af et sekretariat i  

 Miljø- og Energiministeriets Landsplanafdeling, som består  

 af:
Fuldmægtig Vagn Jelsøe (generelt om Den  

 Grønne Fond og almindelige ansøgninger om støtte) Fuldmægtig Christian Daub (henvendelser og  

 ansøgninger om grønne guider) Overassistent Grethe S.
Andersen (administration af  

 bevillinger) Bestyrelsen udpeges af miljø- og energiministeren  

 for et år ad gangen.
Den træffer beslutning om tildeling af  

 støtte.
Bestyrelsens beslutninger er endelige og kan ikke indbringes  

 for ministeren eller anden administrativ myndighed.
DEN GRØNNE FOND Højbro Plads 4 1200 København K Tlf. 33 92 76 00 Fax 33 32 22 27 Grønne guider - bevillinger  

 besluttet september 1996 Ordnet efter amt.
Yderligere oplysninger kan fås  

 i Den Grønne Fonds sekretariat, tlf. 33 92 76 00.
Grønne guider i Frederiksberg  

 kommune Grøn Guide på Frederiksberg FRØX - Frederiksbergs Økologiske Center Kontaktperson: Bjarne Wiingaard, tlf: 31 35 38 49 Grønne guider i Fyns Amt Grøn guide til de danske småøer Ærø Energi- og Miljøkontor Kontaktperson: Ide Seidelin, tlf: 62 52 15 37 En grøn guide for Odense bymidte ved  

 Miljøbutikken Byøkologi i Odense.
Andelsforeningen til fremme af  

 en bæredygtig udvikling, Den Grønne Tråd Kontaktperson: Anne Kryger, tlf: 66 13 00 82 Grøn guide i Svendborg Kontakt Mellem Mennesker, Hømarkens grønne  

 beboergruppe, Danmarks Naturfredningsforenings Lokalkomite og Svendborg  

 Kommunes Tekniske Forvaltning Kontaktperson: Arne Bruun, tlf: 62 20 51 34 Grønne guider i Frederiksborg  

 Amt Grøn guide i Birkerød Birkerød Agenda 21 forening Kontaktperson: Christa Kjær Erichsen, tlf: 42 81 26  

 15 Grønne guider i  

 Københavns Amt Grøn guide i Avedøre Stationsby Boligselskabet AKB, Afdelingsbestyrelsen Nord Kontaktperson: Søren Hvas, tlf: 31 49 52 26 Grøn guide i Egebjerg Byøkologiske  

 Center, Ballerup Foreningen Egebjerg Naturhusvenner Kontaktperson: Klaus Bakdal, tlf: 44 97 98 99 Grøn guide i Nivå Boligselskabet Vibo Kontaktperson: Steen Ejsing, tlf: 31 19 77 88 Grøn guide for Høje Taastrup Kommune Høje-Taastrup Miljø- & Energicenter Kontaktperson: Knud Anker Iversen, tlf: 43 99 51 01 Grøn guide i Torstorp i Høje Taastrup  

 Kommune Tåstrup Almennyttige Boligselskab/DAB Kontaktperson: Sven Christensen, tlf: 31 19 77 66 Grønne guider i  

 Københavns Kommune Grøn guide i boligafdelingen  

 Hørgården på Amager Boligselskabet KSB Kontaktperson: Ejner Baadsgaard Lis Barming, tlf: 33 14 31  

 11 Grøn guide på Nørrebro,  

 København Københavns Miljø- og Energikontor Kontaktperson: Tom Jørgensen, tlf: 35 37 36 36 Grøn guide på Nørrebro,  

 København Økologiske Igangsættere Kontaktperson: Klaus Henriksen, tlf. 31 35 35 40 Grønne guider i Nordjyllands  

 Amt Grøn guide i Nørager Væksthus-Nørager Kontaktperson: Søren Christensen, tlf: 98 55 77  

 22 Grøn guide i Østvendsyssel Østvendsyssels Energi- og Miljøkontor Kontaktperson: Peter Larsen, tlf: 98 84 26 11 Grønne guider i Ribe Amt Grøn guide for 6 boligområder i  

 Esbjerg Boligforeningen 32 og Ungdomsbo, Esbjerg Kontaktperson: Tonny Nissen, tlf: 75 11 76 38 Grøn Guide i Ribe Amt Esbjerg Daghøjskole Kontaktperson: Ole Albertsen, tlf: 75 13 98 11 Grønne guider i  

 Ringkøbing Amt Grøn guide i Ikast Det Grønne Råd i Ikast Kontaktperson: Hanne Lyhne, tlf: 96 61 11 35 Grønne guider i Roskilde Amt Grøn guide Roskilde Center for Eksperimentel Byøkologi, Roskilde Kontaktperson: Martin Geysner, tlf: 42 36 35 60 Grønne guider i  

 Storstrøms Amt Grøn butik i Errindlev Errindlev Beboerforening Kontaktperson: Knud Jensen, tlf: 53 90 04 80 Grøn guide på Møn Naturhøjskolen Rødkilde, DN-Møn  

 Lokalkomite, Team Møn ApS, Møns Turistforening og Møns  

 Museum.
Kontaktperson: Jakob Frandsen, tlf: 55 81 45 20 Grønne guider i Vejle Amt Grøn guide på Gadkjærgård,  

 Vejle Gadkjærgård Center for Miljø &  

 Økologi Kontaktperson: Eve Bengta Lorentzen, tlf: 75 85 86 08 Grøn forbrugerguide i Kolding Byøkologisk Center Kolding Kontaktperson: Boj Bro, tlf: 75 50 15 11 lokal 7030 Grønne guider i  

 Vestsjællands Amt Grøn guide til foreningerne i  

 Vestsjælland DGI Sorø amt, Friluftsrådet  

 Vestsjællands amt og Vestsjællands Miljø- og  

 Energikontor Kontaktperson: Svend Nielsen, tlf: 53 63 51 22 Grøn guide i Svinninge, Dragsholm og  

 Gørlev Kommuner i Vestsjælland Sjællandske Familielandbrug Kontaktperson: Grete Olsen, tlf: 53 68 50 92 Grønne guider i Viborg Amt Grøn guide Mors Boligselskabet Nykøbing Mors, Morsø  

 DN-lokalkomité, Familielandbrugets Familieudvalg Mors, Landsbyudvalget  

 på Mors, Morsø Husholdningsforening, Nykøbing Mors  

 Husmoderforening og Ø-Holdet Kontaktperson: Niels Henrik Ross-Petersen, tlf: 97 71 14  

 28 Grønne guider i Århus  

 Amt Grøn guide for Beder Malling/Ajstrup,  

 Århus Fællesrådet i Beder/Malling/Ajstrup Kontaktperson: Erik Moes, tlf: 86 93 77 00 Grøn guide for gør-det-selv folket i den  

 nordlige del af Århus Kommune.
Andelssamfundet i Hjortshøj Kontaktperson: Pierre Lecuelle, tlf: 86 22 73 73 Grøn guide i Skæring-Egå,  

 Århus Gl.
Egå Beboerforening Kontaktperson: Arne Henriksen, tlf: 86 22 48 31 Ansøgningen Hvad skal ansøgningen  

 indeholde? Der skal ikke bruges særlige  

 ansøgningsskemaer, når man søger.
Ansøgningen skal  

 forsynes med en forside, hvor de vigtigste oplysninger fremgår i  

 punktform, dvs.:
 Selve ansøgningen skal indeholde følgende  

 oplysninger (brug listen som disposition for ansøgningen):
Hvad skal budgettet i  

 ansøgningen indeholde? Den Grønne Fond giver normalt tilskud til  

 lønnen.
Ansøgningen skal imidlertid indeholde et samlet budget.  

 Budgettet skal specificeres på f.eks. følgende poster (vil  

 naturligvis variere alt efter projektets karakter):
 Udgifter:
I alt (de samlede udgifter) Indtægter I alt (de samlede indtægter) Hvor sender man ansøgningen hen? Ansøgningen, inkl. bilag, indsendes i 2 eksemplarer  

 til:
Den Grønne Fond Højbro Plads 4 1200 København K Ansøgningen skal have en kopieringsvenlig form.  

 Hvis ansøgeren ønsker, at bestemte materialer, som er  

 svære at kopiere (aviser, pjecer, store formater el.lign.), skal  

 uddeles til hele bestyrelsen og det rådgivende panel, bør det  

 vedlægges i 8 eksemplarer.
Hvis det ønskes, kan de returneres  

 efter behandling af ansøgningen.
Man kan ikke regne med, at  

 bestyrelsen ser videofilm i forbindelse med ansøgningerne.
