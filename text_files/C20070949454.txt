 Orientering  

 om ændring af lov om kompensation til handicappede i  

  

 erhverv m.v.
 Folketinget har den 22. maj 2007 vedtaget L 149  forslag til  

 lov om ændring af lov om kompensation til handicappede i erhverv m.v.
 Loven træder i kraft den 1. juli 2007. Det er staten i  

 jobcentret, der administrerer loven.
Loven, som er vedtaget ved 3. behandlingen, kan ses på  

 Folketingets hjemmeside  


  

 www.ft.dk  

,  

 hvor lovforslaget med bemærkninger også kan ses. (Under dokumenter:  

 lovforslag  

 fordelt på ministerområde/beskæftigelsesministeriet/ af ministeren.  

 Vedtagne.) I lov om kompensation til handicappede i erhverv m.v. har det  

 siden 1988 været muligt at yde personlig assistance til personer med et  

 fysisk  

 handicap (synshandicappede, ordblinde, hørehandicappede og andre med en  

 betydelig nedsat fysisk funktion). Der kan bevilges personlig assistance til  

 selvstændige, lønmodtagere, førtidspensionister i job, fleksjobbere og til  

 ledige, der deltager i virksomhedspraktik eller er ansat i et løntilskudsjob  

 efter lov om en aktiv beskæftigelsesindsats.
 Lovændringen, der træder i kraft den 1. juli 2007, betyder at:
 -  

 	  

 Målgruppen for personlig assistance udvides til at omfatte  

 personer med en varig og betydelig nedsat psykisk funktionsnedsættelse.
 Personer med en fysisk og personer med en psykisk funktionsnedsættelse  

 ligestilles i forhold til mulighederne for personlig assistance i lov om  

 kompensation til handicappede i erhverv m.v.
Formålet med ændringen af loven er at øge muligheden for, at  

 personer med en psykisk funktionsnedsættelse kan komme i beskæftigelse.
Mange  

 personer med psykiske funktionsnedsættelser har ressourcer at bidrage med i  

 forhold  

 til arbejdsmarkedet, og de vil gerne deltage på arbejdsmarkedet.
For nogle af  

 disse personer kan det være vanskeligt at få og bevare beskæftigelsen,  

 såfremt  

 der ikke ydes kompensation for deres funktionsnedsættelse i form af personlig  

 assistance.
Lovens indhold i forhold til personlig assistance til personer  

 med en fysisk funktionsnedsættelse ændres ikke.
Der sker alene den  

 redaktionelle ændring, at de i loven nævnte fire målgrupper  

 (synshandicappede,  

 ordblinde, hørehandicappede og andre med en betydelig nedsat fysisk funktion)  

 med lovændringen under ét betegnes som personer med en varig og betydelig  

 fysisk funktionsnedsættelse.
 Ændringen af loven bygger på en forsøgsordning med personlig  

 assistance for personer med en psykisk funktionsnedsættelse, der har været  

 gennemført i en række AF-regioner i perioden 2003-2007 af De Samvirkende  

 Invalideorganisationer.
Personlig  

 assistanceordningens nye målgruppe Personer med en psykisk funktionsnedsættelse er en fælles  

 betegnelse for forskellige typer af funktionsnedsættelser.
Loven omfatter  

 derfor både personer, der har en psykisk funktionsnedsættelse i form af  

 sindslidelse og personer, der har en (kognitiv) funktionsnedsættelse i form  

 af  

 en hjerneskade eller udviklingshandicap.
Fra den 1. juli 2007 kan personer  

 med  

 bl.a.
ADHD, hjerneskader, sindslidelser eller udviklingshæmmede få tilknyttet  

 en personlig assistent i forbindelse med beskæftigelse.
 Der er ikke oplistet diagnosegrupper i loven, der kan få  

 tilknyttet en personlig assistance, da en sådan liste ikke vil være  

 udtømmende.  

 Nye undersøgelsesmetoder kan resultere i nye diagnosegruppers opdukken, og de  

 kendte grupper differentieres i takt med erhvervelse af ny viden.
 I tilfælde, hvor der er tvivl, om den enkelte er omfattet af  

 målgruppen for loven, vil staten i jobcenteret kunne indhente lægelige  

 oplysninger om den psykiske funktionsnedsættelse, der kan indgå i vurderingen  

 af, om den enkelte er omfattet af målgruppen for loven.
Varig funktionsnedsættelse betyder, at funktionsnedsættelsen  

 ikke er af en midlertidig og forbigående karakter.
Loven indeholder således  

 ikke mulighed for tilskud til personlig assistance for personer, der pådrager  

 sig f. eks. en midlertidig depression, der ikke har varige følgevirkninger,  

 eller fx erhverver sig en hjerneskade, hvor skaderne forsvinder ved  

 genoptræning.
Loven omfatter ikke personer, der har problemer med at opnå  

 eller bevare beskæftigelse alene på grund af stofmisbrug, alkoholisme eller  

 lignende.
Personer med et misbrug er omfattet af behandlingsmuligheder, der  

 sigter på at bringe misbruget til ophør og herigennem opnå eller fastholde  

 tilknytningen  

 til arbejdsmarkedet.
En person, der har erhvervet sig en hjerneskade, som har  

 varige følgevirkninger, fx som følge af et alkoholmisbrug, vil være omfattet  

 af  

 loven.
 -  

 	  

 Fra den 1. juli 2007 skal ansøgningen om personlig assistance  

 indgives til staten i jobcenteret i den kommune, hvor personen med  

 funktionsnedsættelsen  

 er bosat.
Det vil sige, at det er det jobcenter, hvor personen med  

 funktionsnedsættelsen er bosat, der skal vurdere, om personen skal have  

 støtte  

 til personlig assistance.
Det er det jobcenter, hvor personen er bosat, der  

 har  

 det største kendskab til personens arbejdsevne.
Det er endvidere jobcenteret  

 i  

 den kommune, hvor personen er bosat, der varetager beskæftigelsesindsatsen  

 over  

 for personer, der har en arbejdsevne.
Det er derfor mest hensigtsmæssigt, at  

 det også er i dette jobcenter, at spørgsmålet om personlig assistance bliver  

 behandlet.
 Som følge af lovændringen skal nye bevillinger eller  

 forlængelse af eksisterende bevillinger fra den 1. juli 2007 indgives til  

 staten i jobcenteret i personens bopælskommune.
Eksisterende bevillinger Refusionsanmodninger for eksisterende bevillinger afregnes i  

 2007 fortsat af staten i det jobcenter, som har godkendt bevillingen, dvs. af  

 staten i jobcentret, hvor arbejdspladsen er beliggende.
Pr. 1. januar 2008  

 skal  

 alle eksisterende bevillinger overflyttes til staten i jobcentret i personens  

 bopælskommune.
Hvis det nuværende jobcenter har behov for at beholde den  

 fysiske sag, indtil jobcentret har modtaget og afsluttet  

 refusionsudbetalinger  

 for eksisterende bevillinger, bør jobcentret som minimum fremsende en  

 oversigt  

 med oplysninger om den enkelte bevilling til staten i det nye jobcenter.
Til  

 brug for dette kan jobcenteret anvende vedlagte skema.
 Det foreslås, at jobcenteret i god tid før en bevilling udløber  

 eller før 1. januar 2008 orienterer virksomhederne og personerne med  

 funktionsnedsættelsen om, at nye ansøgninger eller forlængelser af  

 eksisterende  

 bevillinger skal sendes til jobcenteret i personens bopælskommune.
Ansatte med bopæl i  

 f.eks.
Sverige I dag er der flere eksempler på, at danske statsborgere er  

 bosat i Sverige, men arbejder i København.
Med ændringen af loven er det ikke  

 muligt at overgive sagerne til bopælskommunen, da den er beliggende i et  

 andet  

 land.
 I disse tilfælde skal staten i jobcentret i den kommune, hvor  

 virksomheden er beliggende, fortsat modtage og behandle ansøgninger om  

 personlig assistance.
Yderligere information  

 og vejledning Specialfunktionen for  

 Handicap i Vejle  

  

 rådgiver og vejleder om bevilling af personlig assistance  

 til personer med et psykisk handicap.
Specialfunktionen kan kontaktes på  

 telefon 76 81 63 55 eller e-mail  


  

 specialfunktionen@vejle.dk  

.
 Vidensnetværket for  

 handicap og beskæftigelse  

  

 , der er oprettet i regi af De Samvirkende Invalideorganisationer  

 kan fra  

  

 1. oktober 2007  

  

 besvare  

 spørgsmål om de enkelte handicap på telefon 36 310 320 og e-mail  


  

 vidensnetvaerket@handicap.dk  

.
De Samvirkende Invalideorganisationer (DSI) tilbyder en række  

  

 informationsmøder for medarbejdere i  

 jobcentrene.  

  

 På møderne vil DSI fortælle om erfaringerne fra forsøget, der  

 danner baggrund for lovændringen.
DSI fremsender en invitation til møderne,  

 der  

 ventes at blive afholdt efter sommerferien.
 Der er udarbejdet et  

  

 metodehæfte  

  

 ,  

 der giver svar på nogle af de spørgsmål, der kan opstå i sagsbehandlingen.  

 Pjecen vil blive fremsendt omkring lovens ikrafttræden, og vil også herefter  

 kunne downloades fra specialfunktionens hjemmeside,  


  

 www.bmhandicap.dk  

.
Der udarbejdes endvidere en  

  

 række pjecer  

  

 , der kort fortæller om ordningen med personlig assistance  

 til personer med et psykisk handicap.
Pjecerne er rettet mod henholdsvis  

 personen med handicap, den personlige assistent og arbejdspladsen.
Pjecerne  

 fremsendes til jobcentret omkring lovens ikrafttræden og kan ligeledes  

 downloades fra specialfunktionens hjemmeside,  


  

 www.bmhandicap.dk  

.
