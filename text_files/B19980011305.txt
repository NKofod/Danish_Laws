 I medfør af § 37, stk. 2, § 38, stk. 2, § 45, stk. 1, § 46 og § 54 i lov  

 om kommunernes styrelse, jf. lovbekendtgørelse nr. 615 af 18. juli 1995, §  

 38, stk. 2, § 39, stk. 2, § 44, stk. 1, og § 12 i lov om hovedstadsområdets  

 kollektive persontrafik, jf. lovbekendtgørelse nr. 492 af 16. juni 1995, § 6,  

 stk. 1, og § 7, stk. 2, i lov nr 1132 af 21. december 1994 om Hovedstadens  

 Sygehusfællesskab samt kgl. anordninger nr. 560 af 13. november 1975 og nr.  

 169 af 8. april 1978, fastsættes:
 § 1.  I »Budget- og regnskabssystem for kommuner  

 og amtskommuner« fastsætter Indenrigsministeriet forskrifter vedrørende  

 formen for kommunernes årsbudget, flerårige budgetoverslag og regnskab, samt  

 regler om specifikation af de poster på årsbudgettet, hvortil  

 kommunalbestyrelsen ved dettes endelige vedtagelse skal tage bevillingsmæssig  

 stilling.
 Stk. 2.  Ændringer eller tilføjelser til »Budget-  

 og regnskabssystem for kommuner og amtskommuner« træder i kraft ugedagen  

 efter udsendelsen fra ministeriet, medmindre andet fastsættes i det udsendte  

 materiale.
 § 2.  Der skal være balance mellem indtægter og  

 udgifter på årsbudgettet og de flerårige budgetoverslag.
Stk. 2.  Ændringsforslag til forslag til årsbudget skal  

 angive, hvilken bevilling forslaget retter sig imod, samt med hvilket beløb  

 bevillingen ønskes ændret.
Balancen i årsbudgettet tilvejebringes ved  

 forhøjelse eller nedsættelse af den kommunale indkomstskat, medmindre  

 kommunalbestyrelsen vedtager at tilvejebringe balancen på anden måde.
Stk. 3.  Perioden for de flerårige budgetoverslag  

 fastsættes til 3 år. Ændringsforslag til de flerårige budgetoverslag skal  

 have en sådan specifikationsgrad, at oversigter i budget- og  

 regnskabssystemet, som enten skal indsendes til staten, eller som skal  

 foreligge i forbindelse med budgetbehandlingen, umiddelbart skal kunne  

 udfyldes. Ændringsforslag til de flerårige budgetoverslag skal angive med  

 hvilket beløb, posten ønskes ændret.
Balancen i de flerårige budgetoverslag  

 tilvejebringes ved forhøjelse eller nedsættelse af den kommunale  

 indkomstskat, medmindre kommunalbestyrelsen vedtager at tilvejebringe  

 balancen på anden måde.
§ 3.  Den regnskabsmæssige supplementsperiode løber  

 fra regnskabsårets udgang til udgangen af februar måned i det følgende  

 regnskabsår.
Kommunalbestyrelsen kan i kommunens kasse- og regnskabsregulativ  

 fastsætte en kortere supplementsperiode, som dog ikke må fastsættes til at  

 udløbe før den 15. januar.
 § 4.  Kommunalbestyrelsen antager en sagkyndig  

 revision, jf. § 42 i lov om kommunernes styrelse.
 Stk. 2.  Kommunalbestyrelsen skal give revisionen adgang  

 til at foretage de undersøgelser m.v., denne finder nødvendige, og skal sørge  

 for, at revisionen i øvrigt får de oplysninger og den bistand, som revisionen  

 anser for påkrævet for udførelsen af hvervet.
 Stk. 3.  Kommunalbestyrelsen fastsætter de nærmere  

 regler om revisionen i et revisionsregulativ.
§ 5.  Revisionen afgiver en årsberetning om revisionen  

 af årsregnskabet.
Revisionen afgiver endvidere beretning i årets løb, når det  

 er foreskrevet, eller revisionen finder det hensigtsmæssigt (delberetninger).
§ 6.  I delberetninger redegøres for den udførte  

 revision samt for forhold, der har givet anledning til bemærkninger, eller  

 forhold i øvrigt, som revisionen har fundet anledning til at fremdrage.  

 Revisionen skal gøre bemærkning, hvis den mener, at regnskabets poster ikke  

 er i overensstemmelse med kommunalbestyrelsens beslutninger, eller at der er  

 handlet i strid med gældende love og bestemmelser, jf. § 42 i lov om  

 kommunernes styrelse.
Revisionens bemærkninger efter 2. pkt. skal fremgå  

 særskilt af beretningen.
 Stk. 2.  Beretningen forelægges økonomiudvalget og - for  

 så vidt angår bemærkninger, der ikke umiddelbart angår den forvaltning, der  

 hører under økonomiudvalget - tillige den pågældende kommunale myndighed til  

 besvarelse, inden kommunalbestyrelsen i et møde træffer afgørelse om  

 revisionens bemærkninger og om eventuelle andre spørgsmål vedrørende det  

 pågældende regnskab.
 Stk. 3.  Beretningen og kommunalbestyrelsens afgørelse  

 herom indsendes til tilsynsmyndigheden senest 3 måneder efter modtagelsen af  

 beretningen, dog senest samtidig med afgørelsen vedrørende  

 revisionsberetningen om årsregnskabet, jf. § 7. Samtidig sendes et eksemplar  

 af afgørelsen til revisionen.
 § 7.  Årsregnskabet aflægges af  

 økonomiudvalget/magistraten til kommunalbestyrelsen, således at årsregnskabet  

 kan afgives til revisionen inden 1. juni det følgende år.
 Stk. 2.  Efter at revisionen af årsregnskabet er  

 afsluttet, skal dette af revisionen forsynes med påtegning om, at revisionen  

 er udført i overensstemmelse med revisionsregulativets bestemmelser.
 Stk. 3.  Revisionen afgiver inden den 15. august  

 beretning om revisionen af årsregnskabet til kommunalbestyrelsen.
 Stk. 4.  Den i § 6, stk. 1 og 2, angivne fremgangsmåde  

 finder også anvendelse på revisionens og kommunalbestyrelsens behandling af  

 årsregnskabet.
 Stk. 5.  Kommunens årsregnskab sendes inden udgangen af  

 september måned til tilsynsmyndigheden sammen med revisionsberetningen og de  

 afgørelser, som kommunalbestyrelsen har truffet i forbindelse hermed.  

 Samtidig sendes afgørelserne til revisionen.
 § 8.  Årsregnskabet aflægges i Københavns Kommune af  

 økonomiudvalget til Borgerrepræsentationen, således at årsregnskabet kan  

 afgives til revisionen inden 1. juni det følgende år.
 Stk. 2.  Revisionen afgiver inden 15. september  

 beretning om revisionen af årsregnskabet til Borgerrepræsentationen.
 Stk. 3.  Københavns Kommunes årsregnskab sendes inden  

 31. december til indenrigsministeren sammen med økonomiudvalgets  

 revisionsbetænkning og de afgørelser, som Borgerrepræsentationen har truffet  

 i forbindelse hermed.
 § 9.  §§ 4-7 finder ikke anvendelse på Københavns  

 Kommune.
 § 10.  Reglerne i § 1, § 2, stk. 1, stk. 2, 1. pkt.,  

 og stk. 3, 1.-3. pkt., og §§ 3-7 gælder tilsvarende for Hovedstadsområdets  

 Trafikselskab og Hovedstadens Sygehusfællesskab.
 § 11.  De forpligtelser, som efter denne  

 bekendtgørelse påhviler kommunalbestyrelsen og økonomiudvalget/magistraten,  

 påhviler i Hovedstadsområdets Trafikselskab og Hovedstadens Sygehusfællesskab  

 bestyrelsen henholdsvis direktionen.
 § 12.  Bekendtgørelsen træder i kraft den 1. marts  

 1998 og finder anvendelse fra og med aflæggelsen af årsregnskab for  

 regnskabsåret 1997.
 Stk. 2.  Reglerne i § 8, stk. 1, er gældende fra  

 regnskabsåret 1999. For regnskabsårene 1997 og 1998 afgives regnskabet til  

 revision inden 1. juli det følgende år.
 Stk. 3.  Samtidig ophæves Indenrigsministeriets  

 bekendtgørelse nr. 703 af 18. august 1995 om kommunernes budget- og  

 regnskabsvæsen, revision m.v.
