(1. Købmandsskolen, 2. Århus  

 Købmandsskole, 3. Tietgenskolen) Efter forhandling med Statstjenestemændenes Centralorganisation II  

 fastsættes med virkning fra den 1. september 1988 følgende  

 arbejdstilrettelæggelse inden for den almindelige årlige arbejdstid (1725,2  

 effektive arbejdstimer årligt):
1. En fuldtidsansat lærer ved handelsskolernes  

 datamatikeruddannelse læser hvert semester 292,3 undervisningstimer  

 (lektioner), svarende til gennemsnitlig 14,6 undervisningstimer pr. uge i 20  

 uger.
De enkelte undervisningstimers varighed fastsættes til 55 minutter  

 (incl. 10 minutters pause). På dage, hvor en lærers undervisning er  

 suspenderet på grund af eksaminer og prøver, medtages 2,92 undervisningstimer  

 ved beregningen af antallet af læste undervisningstimer i semestret.  

 Eventuelle undervisningstimer, der læses ud over de forannævnte 292,3  

 undervisningstimer, vederlægges efter de derom fastsatte regler.
2. I den øvrige del af arbejdstiden indgår elementer,  

 som tjener til ajourføring og forsvarlig gennemførelse af undervisningen for  

 den enkelte elev.
Således indgår forberedelse af undervisningen,  

 opgaveudarbejdelse, opgaverettelse og behandling af elevarbejder samt efter  

 behandling af undervisningen.
 Endvidere indgår en række opgaver uden direkte forbindelse med  

 undervisningen, herunder deltagelse i skolens lærermøder m.v.
3. Ved de aftalte arbejdstidsnedsættelser pr. 1.  

 september 1990 vil de under punkt 1 og 2 anførte arbejdsopgaver blive nedsat  

 forholdsmæssigt.
Der vil senere blive udsendt nærmere regler herom.
4. Hvis der er enighed mellem skolen og lærerne kan  

 enkelte lærere i en periode fritages helt eller delvis for undervisningstimer  

 for at fremstille undervisningsmaterialer.
Det er en forudsætning for denne  

 fritagelse, at en eller flere andre lærere ved datamatikeruddannelsen påtager  

 sig disse undervisningstimer uden betaling.
Eventuelle aftaler herom  

 indsendes hertil.
 P.m.v.
 e.b.
Steen Brolund fm.
