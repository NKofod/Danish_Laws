 Fundet, at hverken en gavludsmykning eller maling af et elevatortårn  

 havde en reklamesignalerende funktion og således heller ikke omfattet af  

 byggelovens § 6 D, stk. 2.
»Klage vedrørende ejendommen matr.nr. 10 a, Kongens Lyngby - BF-sag  

 4353-3/57 I skrivelse af 6. april 1990 meddelte Bygge- og Boligstyrelsen, at Deres  

 klage af 14. marts 1990 over Lyngby-Taarbæk kommunes afgørelser af 19.  

 februar 1990 og 22. februar 1990 vedrørende ovennævnte ejendom blev sendt til  

 kommunalbestyrelsen til udtalelse.
Kommunalbestyrelsen havde 1) den 19. februar 1990 i henhold til kommuneplanlovens § 44, stk. 2,  

 pålagt Dem at ændre gavludsmykningen på sydgavlen af boligblokken  

 Lundtoftegårdsvej 29-37, og 2) den 22. februar 1990 meddelt afslag på Deres ansøgning om godkendelse  

 af farvevalg på elevatortårnene i blok A og B (blok A gul farve og blok B rød  

 farve).
 Kommunalbestyrelsen har i skrivelse af 30. april 1990 forsåvidt angår det  

 meddelte påbud om at ændre udsmykningen på sydgavlen af boligblokken  

 Lundtoftegårdsvej 29-37 udtalt, at den valgte farvesammensætning er  

 skæmmende, idet den skaber disharmoni og ubalance for den samlede  

 bygningsmasse langs Lundtoftegårdsvej.
 Kommunalbestyrelsen har endvidere udtalt, at gavludsmykningen fremstår  

 særdeles markant, og at den, der betragter udsmykningen, kan være i tvivl, om  

 der er tale om et kunstværk, eller om udsmykningen reklamesignalerer.
 Med hensyn til afslaget på ansøgningen om godkendelse af farvevalget på  

 elevatortårnene i blok A og B har kommunalbestyrelsen henvist til sin  

 skrivelse af 22. februar 1990.
 Det fremgår heraf, at den ønskede farvemarkering skønnes at ville komme i  

 disharmoni med de overordnede træk, bebyggelsen indgår i.
 I Deres klage har De som Deres hovedsynspunkt gjort gældende, at  

 kommunalbestyrelsen ikke i kommuneplanlovens § 44, stk. 2 har haft hjemmel  

 til at udstede påbudet om ændring af gavludsmykningen og meddele afslaget på  

 ansøgningen om godkendelse af farvevalget på elevatortårnene.
 De har modtaget kopi af kommunalbestyrelsens udtalelse af 30. april 1990,  

 som De har kommenteret i Deres skrivelse af 15. juni 1990.
De gør heri gældende, at det må være afgørende, om gavludsmykningen på  

 blok A virker skæmmende i forhold til bebyggelsens omgivelser, som er motorvej forretninger med farverig skiltning benzintankstation med diverse kulørte standere, samt nabobebyggelse, der ikke generes af udsmykningen Da Deres klage er indbragt for Bygge- og Boligstyrelsen før den 1. juli  

 1990, er styrelsens afgørelse truffet på grundlag af det regelsæt, der var  

 gældende før den 1. juli 1990.
Bygge- og Boligstyrelsen skal herefter meddele, at skiltning,  

 lysinstallationer o.lign. i henhold til kommuneplanlovens § 44, stk. 2, 1.  

 pkt. ikke må være til ulempe eller virke skæmmende i forhold til  

 omgivelserne.
Kommunalbestyrelsen kan i henhold til § 44, stk. 2, 2. pkt. ved  

 forbud eller påbud sikre opfyldelsen af 1. pkt.
 Da hverken gavludsmykningen eller malingen af elevatortårne efter Bygge-  

 og Boligstyrelsens opfattelse har en reklamesignalerende funktion og derfor  

 falder uden for anvendelsesområdet for kommuneplanlovens § 44, stk. 2, er det  

 styrelsens opfattelse, at Lyngby-Taarbæk kommunalbestyrelse ikke har haft  

 hjemmel til at udstede påbudet af 19. februar 1990 vedrørende  

 gavludsmykningen og meddele afslaget af 22. februar 1990 vedrørende maling af  

 elevatortårne.
 Under henvisning til ovenstående har Bygge- og Boligstyrelsen d.d. anmodet  

 Lyngby-Taarbæk kommunalbestyrelse om at tage sagen op til fornyet afgørelse.
 Bygge- og Boligstyrelsens afgørelse er forsåvidt angår gavludsmykningen  

 truffet i henhold til kommuneplanlovens § 44, stk. 6. og forsåvidt angår  

 maling af elevatortårne i henhold til § 48, stk. 1.
Afgørelsen kan indbringes for domstolene.
Fristen herfor er 6 måneder, der  

 regnes fra det tidspunkt, hvor styrelsens afgørelse er meddelt.
Det fremgår  

 af kommuneplanlovens § 49, stk. 1.« Idet henvises til ovenstående skal man anmode kommunalbestyrelsen om at  

 tage sagen op til fornyet afgørelse.
Pdv eb Hans M Henningsen Ekspeditionssekretær (Særlige noter) (* 1) Kommuneplanlovens § 44 er overført til byggeloven  

 den 1. juli 1990, jfr.
Byggelovens § 6 D, stk. 1.
