Klage over manglende information Nævnet fandt det ikke godtgjort, at lægerne informerede  

 kvinden i tilstrækkeligt omfang forud for operationen.
Nævnet lagde vægt på, at den læge, der indlagde  

 kvinden, i sin udtalelse oplyste, at han ved indlæggelsen informerede  

 kvinden om, at der var mulighed for, at indgrebet ikke hjalp.
Den læge,  

 der forundersøgte kvinden, oplyste i sin udtalelse, at han  

 tilrådede operation, som blev accepteret.
Han erindrede ikke, hvilken  

 information han gav.
Han oplyste endvidere, at han generelt altid informerer  

 om de sædvanlige komplikationer i form af infektion samt om muligheden  

 for manglende effekt af operationen, og specielt når diagnosen bygger  

 på rene kliniske iagttagelser.
 Nævnet lagde videre vægt på, at det ikke af journalen  

 ved forundersøgelsen eller indlæggelsen fremgik, at kvinden fik  

 nogen information.
 Nævnet oplyste, at en læge ifølge Sundhedsstyrelsens  

 cirkulære nr. 163 af 22. september 1992 om information og samtykke mv.  

 samt Sundhedsstyrelsens vejledning om information og samtykke af 16.  

 september 1998 skal føre optegnelser i patientens journal om den givne  

 information, således at det fremgår, hvilke oplysninger der er  

 givet patienten, og hvad patienten på denne baggrund har tilkendegivet.
 Patientklagenævnet fandt, at der ikke var andre oplysninger i sagen,  

 der understøttede de to lægers forklaringer om, at de havde  

 informeret kvinden.
 Nævnet fandt således, at de involverede læger ikke havde  

 udvist omhu og samvittighedsfuldhed ved deres information af kvinden.
