Bekendtgørelse om ændring af bekendtgørelse om brug af autoriserede rådgivningsvirksomheder på arbejdsmiljøområdet § 1 I bekendtgørelse nr. 59 af 15. januar 2013 om brug af autoriserede rådgivningsvirksomheder på arbejdsmiljøområdet, som ændret ved bekendtgørelse nr. 855 af 27. juni 2013, bekendtgørelse nr. 480 af 15. april 2015 og bekendtgørelse nr. 752 af 22. maj 2015, foretages følgende ændring:
 1. I § 5 indsættes efter stk. 2 som nyt stykke:
»Stk. 3. Arbejdstilsynets afgørelser om arbejdsrelateret fysisk vold, trusler og anden krænkende adfærd uden for arbejdstid indgår ikke i grundlaget for rådgivningspåbud efter § 4, nr. 2.« Stk. 3 bliver herefter stk. 4.
§ 2 Bekendtgørelsen træder i kraft den 1. januar 2016.
