 Ved vejning af køretøjer med henblik på fremstilling for  

 justitsministeriets bilinspektører iagttages følgende regler:
 1. Terrænet foran og bagved brodækket skal være  

 vandret og i plan med dette.
 2. Vejeren skal personligt konstatere og notere sig  

 det fremstillede køretøjs fabrikant og stelnummer.
 3. Vejeren skal påse, at køretøjets normale udstyr og  

 tilbehør er til stede, og at vejningen omfatter sådant udstyr og tilbehør.
4. Ved vejning af køretøjerne vejes hver aksel for  

 sig.
Dobbeltaksler (bogier) betragtes som en aksel.
 5. Ved vejning af vogntog (motorvogn med påhængsvogn  

 eller sættevogn) vejes vognene adskilt til konstatering af egenvægtene samt  

 tillige i sammenkoblet stand til konstatering af akseltrykkene, jfr. pkt. 4.
 6. Ved vejning af motorcykler med sidevogn vejes  

 motorcyklen og sidevognen hver for sig.
7. Køretøjer vejes i ubelæsset stand.
Dog skal  

 tankkøretøjer efter anmodning vejes med fyldte tanke.
I så fald skal vejeren  

 påse, at alle tankens rum er fyldt helt op.
8. Efter vejningen udfærdiges en vægtseddel for hvert  

 køretøj samt en vægtseddel for det samlede vogntog i overensstemmelse med den  

 blanket, der er vedføjet denne instruks, og med angivelse af dato og  

 klokkeslet for vejningen.
Kun de foran nævnte vægte anføres på vægtsedlen, af  

 hvilken det endvidere må fremgå, med hvilket udstyr og tilbehør m.v.  

 køretøjet er vejet.
 Vægtsedlen udfærdiges i 3 eksemplarer, af hvilke bilinspektøren og  

 rekvirenten hver modtager 1 eksemplar, medens det tredie forbliver hos den  

 statsautoriserede vejer og måler.
 Taksten for vejningen fastsættes af handelsministeriet.
 Denne instruks træder i kraft den 15. august 1969. Samtidig ophæves  

 instruks nr. 85 af 4. juni 1935 til de statsautoriserede vejere og målere  

 angående fremgangsmåden ved konstatering af motorkøretøjers og påhængsvognes  

 afgiftspligtige egenvægt.
 Handelsministeriet, den 22. juli 1969.
P.
M.
V.
E.
B.
K.
Stage.
