Arbejdsgiverbetalt tyverialarm ikke omfattet  

 af bagatelgrænsen Spørgsmål 1. Kan en  

 arbejdsgiverbetalt tyverialarm i en medarbejders hjem henføres til beskatning  

 efter bagatelgrænsen i ligningslovens § 16, stk. 3, 3. pkt., idet  

 tyverialarmen  

 i overvejende grad er installeret af hensyn til arbejdet og kun installeres  

 hos  

 særligt udvalgte medarbejdere? 2. Hvis  

 spørgsmål 1 besvares benægtende, kan en arbejdsgiverbetalt tyverialarm i en  

 medarbejders hjem så henføres til beskatning efter bagatelgrænsen i  

 Ligningslovens § 16, stk. 3, 3. pkt., hvis arbejdsgiveren afholder udgiften  

 til  

 hele abonnementet, men kun afholder udgifter til selve det udstyr, som er  

 placeret af hensyn til kontor/hjemmearbejdsplads? 3. Hvis  

 spørgsmål 2 besvares benægtende, kan en arbejdsgiverbetalt tyverialarm i en  

 medarbejders hjem så henføres til beskatning efter bagatelgrænsen i  

 Ligningslovens  

 § 16, stk. 3, 3. pkt., såfremt arbejdsgiveren kun afholder udgifter forbundet  

 med sikringsudstyr, der er placeret af hensyn til kontor/hjemmearbejdsplads  

 og  

 en forholdsmæssig del af abonnementet, som kan henføres til at vedrøre  

 sikring  

 af kontor/hjemmearbejdsplads? 4. Hvis der  

 bliver gennemført en konstant sikring af de pågældende aktiver, som  

 medarbejderen  

 har til sin rådighed både i og uden for hjemmet, vil den arbejdsgiverbetalte  

 tyverialarm i en medarbejders hjem da kunne henføres til beskatning efter  

 bagatelgrænsen i ligningslovens § 16, stk. 3, 3. pkt.? Svar Spørgsmål  

 1. Nej.
 Spørgsmål 2.  

 Nej.
 Spørgsmål 3. Nej.
 Spørgsmål  

 4. Nej.
Beskrivelse af de faktiske forhold Spørgeren ønsker  

 at sikre/beskytte selskabets aktiver og fortrolige materiale, når disse/dette  

 befinder sig i udvalgte medarbejderes hjem.
Det er en sikring for udvalgte  

 ledere og specialister, der har en hjemmearbejdsplads, og som for at kunne  

 udføre arbejde i hjemmet bringer fortrolige oplysninger i elektronisk eller  

 papirform og værdifulde aktiver, såsom bærbare computere, med hjem.
Spørgeren  

 påtænker at kræve en tyverialarm installeret i udvalgte medarbejderes private  

 hjem.
Den tyverialarm, som installeres, vil som udgangspunkt være en trådløs  

 tyverialarm, som bl.a. består af rumfølere, dørkontakter, sirene,  

 fjernbetjening  

 mv.
Rumfølerne registrerer bevægelse i rummene, hvorefter der sendes besked  

 til  

 vagtselskabet, som reagerer herpå.
Spørgeren indgår  

 aftale med vagtselskabet om installation og drift af en tyverialarm.
Det vil  

 således være spørgeren, som hæfter for udgifter forbundet med aftalen.
Hvis  

 f.eks. en medarbejder opsiger sin stilling, vil det være spørgeren, som  

 hæfter  

 for udgifterne til abonnement i en opsigelsesperiode, eventuel nedtagning af  

 tyverialarm mv.
Det er spørgeren, som betaler den fulde udgift til  

 installation,  

 leje af sikringsudstyr og den løbende abonnementsudgift til vagtselskabet.  

 Hermed er det således spørgeren, som er den retmæssige "ejer" af  

 installationen.
Det betyder, at medarbejderen ved opsigelse skal levere  

 installationen og hvad hermed følger tilbage til spørgeren eller betale et  

 eventuelt  

 ejerskiftegebyr.
 Udgift til  

 tyverialarmen overstiger ikke kr. 5.000 (2005) på årsbasis.
 De omhandlede  

 medarbejderes stilling hos spørgeren og deres arbejdes karakter er sådan, at  

 det for alle de beskrevne stillinger er sædvanligt og regelmæssigt, at  

 medarbejderen udfører arbejdsopgaver i hjemmet, som indebærer, at  

 medarbejderen  

 har bragt en bærbar computer og fortroligt materiale i papir eller  

 elektronisk  

 form med hjem.
Det er et krav  

 fra spørgerens side, at de udvalgte ledere/specialister får installeret en  

 tyverialarm i deres hjem for at sikre det fortrolige materiale og de  

 værdifulde  

 aktiver, som de pågældende medarbejdere er i besiddelse af.
Det vil ikke være  

 muligt for disse medarbejdere at fravælge en tyverialarm i hjemmet.
 Det vil som  

 nævnt kun være få udvalgte medarbejdere, som spørgeren kræver en tyverialarm  

 installeret hos. Årsagen er, at disse medarbejdere i kraft af deres stilling  

 er  

 i besiddelse af fortrolige oplysninger og endvidere værdifulde aktiver  

 (bærbare  

 computere og andet pc-udstyr), som er af så stor værdi for spørgeren, at  

 dette  

 ønskes sikret mest optimalt.
På nuværende  

 tidspunkt drejer det sig om 8 personer, som i henhold til spørgerens krav  

 skal  

 have en tyverialarm installeret i hjemmet.
Nedenfor er en beskrivelse af de  

 pågældende personers stillinger hos spørgeren:
Vice President i  

 Danmark Personen er Vice  

 President i Danmark og daglig leder af spørgerens kontor i X-by.
Deltager i  

 spørgerens  

 sponsorers lederteams i Y-land ca. 2 gange om måneden.
Chief Technology  

 Officer Personen er  

 ansvarlig for udviklingen på det tekniske plan for spørgerens kontor i X-by.  

 Deltager i opstarten af teknologiske projekter i Y-land og er derfor i  

 besiddelse af fortrolige informationer om nye teknologiske tiltag hos  

 spørgeren.
Line Manager Personen er Line  

 Manager for et antal af spørgerens udviklere.
Er endvidere meget involveret i  

 intern  

 udvikling af medarbejdere ansat på spørgerens kontor i X-by.
Personen er i  

 besiddelse af fortrolige oplysninger om både medarbejdere og projekter.
Ansvarlig for  

 IS-, IT- og QA-afdelinger Denne person er  

 i besiddelse af fortrolige oplysninger om IS, IT og håndtering af  

 outsourcingkontrakter,  

 som spørgeren har indgået med samarbejdspartnere.
Personen er desuden  

 ansvarlig  

 for spørgerens testlabs.
Sikkerhedschef Personen er  

 sikkerhedschef for hele den danske del af spørgerens virksomhed og fungerer  

 endvidere som udvikler for spørgeren.
Ansvarlig for  

 facility management, travel og forsikringer Personen er  

 endvidere Business Controller for kontoret i X-by og er herved i besiddelse  

 af  

 fortrolige oplysninger om spørgerens økonomiske situation.
Personen er også i  

 besiddelse af oplysninger om ansættelsesforhold, lønreguleringer, eventuelle  

 nedskæringer i medarbejderstaben og aftalegrundlag for outsourcing.
Line Manager Personen er  

 ansvarlig for en af spørgerens afdelinger og er dermed i besiddelse af både  

 personrelateret og projekt/teknologirelateret fortrolig information.
Line Manager Personen er Line  

 Manager og udstationeret til Y-land i 6 måneder.
Spørgeren ønsker at sikre  

 fortrolige informationer i medarbejderens hjem i Danmark i forbindelse med  

 ophold i Danmark under udstationeringen.
Spørgers  

 opfattelse ifølge anmodning og bemærkninger til sagsfremstilling I henhold til  

 Statsskattelovens § 4 er alle indkomster skattepligtige, uanset om indkomsten  

 fremtræder som kontanter eller formuegoder.
 Som udgangspunkt  

 er spørgerens betaling af en tyverialarm til sikring af medarbejderens hjem  

 et  

 skattepligtigt personalegode for medarbejderen, idet medarbejderens hjem og  

 indbo også sikres, og medarbejderen herved opnår en privat nytte af godet.
 Goder, som i  

 overvejende grad er ydet af hensyn til arbejdet, vil være omfattet af  

 bagatelgrænsen  

 i Ligningslovens § 16, stk. 3. Det betyder, at medarbejderen ikke skal  

 beskattes af en afledet privat nytte, forudsat at spørgerens udgift til  

 tyverialarmen  

 ikke overstiger kr. 5.100 (2006) på årsbasis.
Installation af  

 en tyverialarm hos spørgerens medarbejdere er efter repræsentantens  

 opfattelse  

 ikke et generelt gode, idet det kun er få udvalgte medarbejdere, som får  

 tyverialarmen installeret.
Dette sammenholdt med det forhold, at det er et  

 krav  

 fra spørgerens side, at de udvalgte medarbejdere får installeret  

 tyverialarmen,  

 understøtter, at tyverialarmen i overvejende grad er installeret af hensyn  

 til  

 arbejdet og derfor omfattet af bagatelgrænsen.
I henhold til en  

 bindende forhåndsbesked fra Ligningsrådet, SKM.2004.462.LR, vil installation  

 af  

 en tyverialarm i en medarbejders hjem som udgangspunkt ikke kunne antages i  

 overvejende grad at være installeret af hensyn til arbejdet.
I særlige  

 tilfælde  

 må en tyverialarm dog antages at være stillet til rådighed af hensyn til  

 arbejdet.
Dette vil afhænge af en konkret bedømmelse.
 I afgørelsen fra  

 Ligningsrådet er det oplyst, at man i konkrete sager kan "...lægge vægt  

 på, om installationen af en tyverialarm er et krav fra arbejdsgiverens side  

 eller et valg fra den ansattes side". Som nævnt ovenfor er det et krav  

 fra  

 spørgerens side, at de udvalgte medarbejdere får installeret en tyverialarm.  

 Medarbejderne har ikke mulighed for at fravælge installationen.
Af afgørelsen  

 fremgår det endvidere, at "Det er Told- og Skattestyrelsens opfattelse,  

 at  

 installationen af en tyverialarm i en ansats private bolig som udgangspunkt  

 ikke kan antages i overvejende grad at være stillet til rådighed af hensyn  

 til  

 arbejdet.
Det gælder i særdeleshed i de tilfælde, hvor tyverialarmen indgår i  

 en frivillig bruttotrækordning". Man må heraf kunne slutte modsat,  

 således  

 at det forhold, at spørgeren ikke tilbyder medarbejderne tyverialarmen i en  

 frivillig bruttotrækordning, trækker i retningen af, at godet er ydet i  

 overvejende grad af hensyn til arbejdet.
 Det er  

 repræsentantens opfattelse, at spørgerens krav om installation af en  

 tyverialarm i særligt udvalgte medarbejderes hjem må betegnes som værende  

 installeret i overvejende grad af hensyn til arbejdet og hermed er omfattet  

 af  

 bagatelgrænsen i Ligningslovens § 16, stk. 3, 3. pkt., idet følgende forhold  

 gør sig gældende:
Fælles for de  

 medarbejdere, hos hvem spørgeren afkræver at få installeret en tyverialarm i  

 hjemmet, er, at de alle er i besiddelse af yderst fortrolige og følsomme  

 oplysninger om spørgeren og dennes medarbejdere.
Spørgeren har derfor en stor  

 interesse i, at disse oplysninger ikke bliver stjålet.
Værdien af det  

 arbejdsrelevante materiale, der ønskes sikret, kan opdeles i både hardware og  

 software.
Hardwaren i form af bærbare computere har en mere fastsat værdi for  

 spørgeren, hvorimod softwaren, der strækker sig fra almindelige fortrolige  

 breve, medarbejdernes personlige data til virksomhedens tekniske opfindelser,  

 har en ikke ubetydelig værdi for spørgeren.
 Det er derfor  

 spørgerens opfattelse, at proportionalitetsprincippet (forholdet mellem  

 udgiften til tyverialarmen og det arbejdsrelevante materiale) er opfyldt,  

 idet  

 både hardwaren og softwaren skal indgå i vurderingen af værdien af de  

 arbejdsrelevante aktiver og konfidentielt materiale, der ønskes sikret i  

 forhold til udgiften til alarmen.
 På baggrund af  

 ovenstående er spørgeren af den opfattelse, at SKAT bør svare ja til  

 spørgsmål  

 1.
 Såfremt SKAT  

 besvarer spørgsmål 1 benægtende, er det repræsentantens opfattelse, at en af  

 spørgeren betalt tyverialarm i de udvalgte medarbejderes hjem kan henføres  

 til  

 beskatning under bagatelgrænsen, hvis spørgeren kun afholder udgifter, som er  

 direkte forbundet med sikring af et kontor i hjemmet eller en  

 hjemmearbejdsplads.
 I denne  

 situation vil følgende forhold gøre sig gældende:
 Som det fremgår  

 af ovenstående forhold, er det udelukkende udgifter, som direkte kan henføres  

 til sikring af et kontor eller en hjemmearbejdsplads, som spørgeren dækker.  

 Herved er tyverialarmen efter repræsentantens opfattelse i altovervejende  

 grad  

 installeret af hensyn til arbejdet, og SKAT bør derfor svare ja til spørgsmål  

 2  

 eller alternativt svare ja til spørgsmål 3.
 Spørgsmål 4 er  

 stillet på baggrund af SKATs foreløbige indstilling, hvor der bl.a. er lagt  

 vægt på, at der ikke med installationen af tyverialarm i hjemmet opnås  

 konstant  

 sikring af de pågældende aktiver.
SKATs indstilling og begrundelse Såfremt en  

 arbejdsgiver betaler udgiften til installation og drift af tyverialarm i  

 medarbejderens private bolig, er der tale om et skattepligtigt personalegode  

 omfattet af ligningslovens § 16. Værdien fastsættes til den værdi, det måtte  

 antages at koste den skattepligtige at erhverve godet i almindelig fri  

 handel,  

 jf. § 16, stk. 3. Det er således uden betydning for værdiansættelsen, at  

 arbejdsgiveren er ejer af installationen.
 Personalegoder,  

 som arbejdsgiveren i overvejende grad har stillet til rådighed af hensyn til  

 den ansattes arbejde, beskattes kun, hvis den samlede værdi af disse goder  

 overstiger et grundbeløb (bagatelgrænse) på 5.100 kr. (2006), jf.  

 ligningslovens § 16, stk. 3, 3. pkt.  Det er en forudsætning for reglens  

 anvendelse, at godet er af konkret betydning for den ansattes arbejde, samt  

 at  

 der er en direkte sammenhæng mellem godet og arbejdets udførelse.
SKAT er af den  

 opfattelse, at installation og drift af en tyverialarm i de pågældende  

 medarbejderes  

 hjem ikke har en sådan konkret sammenhæng med udførelsen af deres arbejde, at  

 alarmen kan anses for omfattet af bagatelgrænsen.
Udgiften har alene  

 betydning  

 for sikringen af arbejdsgiverens aktiver, mens de er i medarbejderens  

 varetægt  

 i hjemmet.
Udgiften til tyverisikring af medarbejderens hjem anses at være  

 uden  

 den fornødne tilknytning til driften af arbejdsgiverens virksomhed, når  

 henses  

 til værdien af de aktiver, der søges sikret i forhold til værdien af de  

 øvrige  

 aktiver i hjemmet.
SKAT lægger  

 herved vægt på, at arbejdsgiveren ikke afholder udgiften med henblik på at  

 opnå  

 en konstant sikring af de pågældende aktiver, idet disse medbringes af  

 medarbejderen uden for hjemmet.
Værdierne formodes endvidere at kunne sikres  

 mere effektivt ved forsikringsdækning, sikkerhedskoder mv.
 De kriterier,  

 som er anført i Ligningsrådets afgørelse  


  

 SKM2004.462.LR  


  

 anses således ikke opfyldt, herunder kravet om proportionalitet (overvejende  

 af  

 hensyn til arbejdets udførelse) samt kravet om permanent opbevaring i  

 hjemmet.  

 Som det fremgår af denne afgørelse, tillægges det ikke betydning, om den  

 ansatte har mulighed for at fravælge den private nytte eller ej.
 Det indstilles  

 på denne baggrund at svare nej til spørgsmål 1.
Da det er SKAT's  

 opfattelse, at udgiften til tyverialarm i medarbejdernes hjem hovedsageligt  

 er  

 af privat karakter, skal arbejdsgiverens betaling til dækning af en del af  

 udgiften til abonnement og/eller udstyr ligeledes anses for at medgå til  

 dækning af privatforbruget, idet den private værdi af tyverialarmen ikke  

 formindskes af, at alarmen samtidig til en vis grad har betydning for  

 sikringen  

 af arbejdsgiverens aktiver, når de befinder sig i medarbejdernes hjem.  

 Udgiften  

 er derfor heller ikke i denne situation omfattet af bagatelgrænsen, men skal  

 beskattes som løn.
Det indstilles derfor ligeledes at svare nej til spørgsmål  

 2  

 og 3.
 Med hensyn til  

 spørgsmål 4, er det SKAT's opfattelse, at den omstændighed, at aktiverne  

 medtages uden for tyverialarmens rækkevidde, i sig selv indebærer, at alarmen  

 ikke i overvejende grad stilles til rådighed af hensyn til den ansattes  

 arbejde.
 Det indstilles  

 derfor at svare nej til spørgsmål 4.
 Skatterådet  

  

 tiltræder  

 SKAT's indstilling med de anførte begrundelser.
 Svaret er  

 bindende for skattemyndighederne i 5 år fra afgørelsens dato.
