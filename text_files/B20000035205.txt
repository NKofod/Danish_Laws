Bekendtgørelse om gruppefritagelse for  

 horisontale aftaler mv. om kædesamarbejde i detailhandelen I medfør af konkurrencelovens § 10, lov nr. 384 af 10. juni  

 1997, fastsættes:
Kapitel 1 Anvendelsesområde § 1. Bekendtgørelsen omfatter horisontale  

 aftaler mv. om kædesamarbejde mellem detailhandelsvirksomheder.
 Stk. 2. Bekendtgørelsen omfatter ikke  

 aftalevilkår i relation til kædesamarbejder, som er omhandlet i  

 bekendtgørelse nr. 353 af 15. maj 2000 om gruppefritagelse for  

 vertikale aftaler og samordnet praksis.
Kapitel 2 Definitioner § 2. I denne bekendtgørelse forstås  

 ved:
 1)	»Horisontale aftaler mv.« aftaler mellem detailhandelsvirksomheder,  

 vedtagelser inden for en sammenslutning af detailhandelsvirksomheder og  

 samordnet praksis mellem detailhandelsvirksomheder om  

 kædesamarbejde.
2)	»Detailhandelsvirksomheder« virksomheder, der har som hovedopgave at  

 drive detailsalg, udlejning og udlån af varer til forbrugere fra et  

 fast forretningssted.
Detailhandelsvirksomhed omfatter ikke hoteller,  

 restauranter, kantiner og andre virksomheder med salg af færdiglavede  

 retter til forbrugere som hovedopgave.
3)	»Kædesamarbejde« horisontale aftaler mv. mellem  

 detailhandelsvirksomheder om samarbejde på vedvarende basis om  

 nærmere bestemte opgaver under fælles navn eller anden  

 fælles betegnelse.
Samarbejdet kan ske gennem en virksomhed, hvori  

 detailvirksomhederne har bestemmende indflydelse.
 4)	»Forbrugere« personer, der foretager køb til privat brug.
 5)	»Detailhandelskoncept« detailhandelsvirksomheders butiks- og  

 facadeindretning, produktsortiment og -sammensætning, objektive  

 minimumskrav til produkter, personalerekruttering, -påklædning,  

 -uddannelse og -træning, service og eftersalgsservice, kort- og  

 betalingssystemer samt deres administrative systemer og registrering af  

 data.
Kapitel 3 Fritagelse § 3. Horisontale aftaler mv. om  

 kædesamarbejde mellem detailhandelsvirksomheder, der ikke indeholder  

 andre konkurrencebegrænsende vilkår end anført i denne  

 bekendtgørelses §§ 4-6, fritages fra forbudet i konkurrencelovens  

 § 6, stk. 1, jf. dog denne bekendtgørelses §§ 7-9.
 § 4. Deltagere i kædesamarbejder kan  

 forpligtes til at føre det sortiment,  

 kædesamarbejdet løbende markedsfører i fællesskab  

 over for forbrugere, og til at eksponere disse varer over for forbrugerne  

 på en bestemt måde.
Stk. 2. Deltagere i kædesamarbejder kan forpligtes til  

 at reklamere for kædesamarbejdet, den enkelte detailhandelsvirksomhed  

 og det af kæden aftalte varesortiment efter fælles aftalte  

 regler.
Ved fælles reklameaktiviteter kan alene anvendes vejledende  

 maksimalpriser.
 Stk. 3. Deltagere i kædesamarbejder kan forpligtes til  

 at overholde bestemte fælles aftalte krav til detailhandelskoncepter,  

 at rapportere samlede nøgletal for resultatet af fælles  

 aktiviteter samt at deltage i ERFA-grupper.
§ 5. Deltagere i kædesamarbejder kan  

 forpligtes til ikke at deltage i eller eje aktier, andele eller have andre  

 væsentlige økonomiske interesser i konkurrerende  

 kædesamarbejder.
Forpligtelsen kan pålægges de  

 pågældende for det tidsrum, de deltager i kædesamarbejdet,  

 og indtil udløbet af ordinært opsigelsesvarsel.
 § 6. Deltagere i kædesamarbejder kan  

 forpligtes til at forelægge placeringen af nye forretningslokaler for  

 de øvrige deltagere i kædesamarbejdet til godkendelse efter  

 saglige og ikke-diskriminerende kriterier, der praktiseres ensartet.  

 Tilsvarende gælder placeringen af forretningslokaler for virksomheder,  

 der søger optagelse i kædesamarbejdet.
Kapitel 4 Uden for fritagelse § 7. Fritagelse efter § 3 gælder ikke,  

 hvis den samlede detailomsætning i butikker, der er omfattet af  

 kædesamarbejdet, overstiger 25% af den samlede danske  

 detailomsætning inden for kædesamarbejdets  

 forretningsområde.
 Stk. 2. Den samlede danske detailomsætning inden for  

 kædesamarbejdets forretningsområde efter stk. 1  

 opgøres som summen af detailomsætningen i Danmark på de  

 vareområder i kædedeltagernes sortiment, der sædvanligvis  

 udbydes samlet i dansk detailhandel, dog skal vareområder svarende til  

 mindst 80% af kædedeltagernes samlede detailomsætning altid  

 indgå i opgørelsen.
 Stk. 3. Den samlede detailomsætning i butikker, der er  

 omfattet af kædesamarbejdet efter stk. 1, opgøres på  

 helårsbasis for det seneste kalenderår ud fra regnskaber, som er  

 udarbejdet i overensstemmelse med årsregnskabsloven.
 Stk. 4. Bestemmelsen i stk. 1 gælder, selv om  

 grænsen for den samlede detailomsætning i butikker, der er  

 omfattet af kædesamarbejdet, overskrides i op til 2 på hinanden  

 følgende år med ikke over 2,5 procentpoint.
 Stk. 5. Skal fritagelsen efter § 3 ophøre i  

 henhold til stk. 1 eller 4, træder dette først i kraft den  

 1. juli i det følgende kalenderår.
§ 8. Der gælder ikke fritagelse efter  

 § 3, 1)	hvis detailhandelsvirksomheder hindres i at føre andre  

 produkter eller tjenesteydelser end fastsat af kædesamarbejdet, 2)	hvis detailhandelsvirksomheder afskæres fra at  

 markedsføre egen virksomhed, 3)	hvis kædedeltagere som led i samarbejdet fastsætter  

 vejledende priser, jf. dog § 4, stk. 2, eller direkte eller  

 indirekte aftaler overholdelse af faste priser eller minimumssalgspriser, 4)	hvis godkendelse af placering af forretningslokaler nægtes,  

 jf. dog § 6, eller 5)	hvis varslet for detailhandelsvirksomhedens udtrædelse af  

 kæden overstiger 6 måneder til et kalenderårs  

 udgang.
 § 9. Erhvervsministeren kan efter indstilling fra  

 Konkurrencerådet i konkrete tilfælde meddele, at bestemmelser i  

 denne bekendtgørelse ikke finder anvendelse, hvis det konstateres, at  

 konkurrencen på det omhandlede marked ikke er tilstrækkelig  

 virksom, herunder hvis bestemmelser i bekendtgørelsen i  

 væsentlig grad fører til, at detailhandelsvirksomheder hindres i  

 at etablere sig på markedet, eller hvis bestemmelser i  

 bekendtgørelsen er medvirkende til, at leverandører i  

 væsentligt omfang har vanskeligt ved at afsætte deres varer  

 på markedet.
Kapitel 5 Ikrafttrædelses- og overgangsbestemmelser § 10. Bekendtgørelsen træder i kraft  

 den 1. juni 2000. Samtidig ophæves bekendtgørelse nr. 1011 af  

 16. december 1997 om gruppefritagelse af aftaler mv. om kædesamarbejde  

 i detailhandelen.
 Stk. 2. Forbudet i konkurrencelovens § 6, stk. 1,  

 gælder ikke i perioden fra den 1. juni til den 31. december 2000 for  

 aftaler der allerede er i kraft den 31. maj 2000, og som opfylder  

 betingelserne for fritagelse efter bekendtgørelse nr. 1011 af 16.  

 december 1997.
