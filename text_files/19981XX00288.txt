Skriftlig fremsættelse (5. februar 1999) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af  

 lov om arbejdsløshedsforsikring m.v., lov om seniorydelse og lov om en  

 aktiv arbejdsmarkedspolitik. (Fleksibel efterløn m.v.).
(Lovforslag nr.
L 174).
 Lovforslaget er opfølgning på den del af  

 finanslovsaftalen for 1999, der vedrører et nyt  

 tilbagetrækningssystem med virkning fra 1. juli 1999.
 Lovforslaget skal ses i sammenhæng med social- og  

 skatteministerens samtidigt fremsatte lovforslag om opfølgning  

 på det ny tilbagetrækningssystem.
Der foreslås indført et nyt fleksibelt  

 tilbagetrækningssystem, som sikrer en senere og mere gradvis  

 tilbagetrækning fra arbejdsmarkedet.
Den ny ordning giver en konkret  

 økonomisk tilskyndelse til at blive længere på  

 arbejdsmarkedet og giver langt mere fleksible muligheder for gradvis  

 tilbagetrækning.
Efterlønsordningen vedbliver med at være  

 en vigtig og central del af velfærdssamfundet, og det er dermed sikret,  

 at det fortsat vil være muligt at modtage efterløn fra det  

 fyldte 60. år.
Det har ikke mindst været vigtigt for regeringen,  

 at de, der har behov for at kunne trække sig tilbage på dette  

 tidspunkt i deres liv, fortsat har denne mulighed.
 De nye regler indeholder følgende elementer:
Nye betingelser for ret til efterløn Betingelserne for efterløn vil stort set være  

 uændrede, dog hæves anciennitetskravet for medlemskab og  

 indbetaling af efterlønsbidrag fra 20 år til 25 år, og det  

 bliver en betingelse, at medlemmet har fået opgjort sin pensionsformue  

 ved det fyldte 60. år.
Efterlønsbevis De nye regler om ret til et efterlønsbevis  

 videreføres i den nye efterlønsordning.
Efterlønsbeviset  

 sikrer den enkelte ret til efterløn på trods af evt. sygdom og  

 sikrer samtidig beregningsgrundlaget for den enkeltes efterløn.  

 Udstedelsen af efterlønsbeviset bliver endvidere omdrejningspunktet  

 for opnåelse af en række særlige rettigheder.
Enstrenget fleksibel efterlønsordning Efterlønnen og delefterlønnen afløses  

 af en ny fleksibel ordning, hvor det bliver muligt at arbejde i  

 ubegrænset omfang mod fradrag i efterlønnen.
Der bliver  

 særlige regler for drift af selvstændig virksomhed.
Ydelsen i  

 hele efterlønsperioden udgør højst 91% af maksimale  

 dagpenge inden fradrag for pension og arbejde. 200 timers reglen afskaffes,  

 dog ikke for medlemmer, der overgår til efterløn fra  

 overgangsydelse.
De vil kunne vælge mellem den gældende 200  

 timers regel og de nye fleksible muligeheder for at arbejde mod fradrag.
Fradrag for pension Der modregnes som hovedregel fremover i efterlønnen  

 for alle pensionsordninger, uanset om de kommer til udbetaling i  

 efterlønsperioden eller ej.
Der vil være et bundfradrag på  

 10.000 kr. om året for visse pensionstyper.
Der indføres et  

 højere bundfradrag som en overgangsordning.
Særlige rettigheder for medlemmer, der udskyder overgangen til  

 efterløn Medlemmer, der udskyder overgangen til efterløn i  

 mindst 2 år efter bevisets virkningsdato, og som efter udstedelsen af  

 efterlønsbeviset har arbejdet svarende til mindst 2 års  

 fuldtidsbeskæftigelse, dvs. i mindst 3.120 timer (deltidsforsikret  

 2.496 timer), opnår følgende rettigheder:
 Ret til efterløn svarende til højst maksimale dagpenge  

 i hele efterlønsperioden.
 Ret til at optjene en præmie for hver 481 timer, der arbejdes  

 yderligere, dog højst for 12 gange 481 timer.
 Fritagelse for fradrag for andre pensionsordninger end pensioner med  

 løbende udbetalinger, der er led i et  

 ansættelsesforhold.
Tilbagebetaling af efterlønsbidrag Der vil kunne foretages tilbagebetaling af  

 efterlønsbidrag, hvis et medlem tilkendes førtidspension  

 på grund af nedsat erhvervsevne, eller hvis medlemmet dør.
Medlemmer, der er fyldt 60 år inden den 1. juli  

 1999, forbliver eller overgår til den gældende  

 efterlønsordningen.
Ordningen ændres på følgende  

 område:
Bedre muligheder for at arbejde Medlemmer, der ønsker at arbejde i  

 efterlønsperioden, kan vælge at arbejde efter den gældende  

 200 timers regel, eller med de nye fleksible muligheder for at arbejde mod  

 fradrag i efterlønnen.
Præmieordning Medlemmer på den gældende  

 efterlønsordning vil også kunne optjene ret til en præmie  

 ved arbejde efter de samme regler som på den nye  

 efterlønsordning.
