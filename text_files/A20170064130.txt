 Lov om ændring af lov om arbejdsløshedsforsikring m.v.
(Midlertidig forhøjelse af timebegrænsning for frivilligt, ulønnet arbejde) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om arbejdsløshedsforsikring m.v., jf. lovbekendtgørelse nr. 128 af 31. januar 2017, som ændret ved § 2 i lov nr. 173 af 20. februar 2017, foretages følgende ændringer:
 1. I § 62 a, stk. 2, udgår i 2. pkt. »under Kulturministeriet«.
 2. I § 100 e, stk. 1, 1. pkt., ændres »23. marts 2015 til den 20. marts 2017« til: »5. juni til den 31. december 2017«.
§ 2 Stk. 1. Loven træder i kraft den 5. juni 2017, jf. dog stk. 2.
 Stk. 2. § 1, nr. 1, træder i kraft den 1. juli 2017.
§ 3 Loven gælder ikke for Færøerne og Grønland.
Givet på Fredensborg Slot, den 3. juni 2017 Under Vor Kongelige Hånd og Segl MARGRETHE R.
