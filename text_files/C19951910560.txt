INDHOLDSFORTEGNELSE 1. INDLEDNING Målgruppe og formål Denne vejledning er udarbejdet af Arbejdsskadestyrelsen til brug for  

 medarbejderne, når de skal vurdere, om en udgift til sygebehandling,  

 hjælpemiddel mv. skal betales efter lov om forsikring mod følger af  

 arbejdsskade.
Også brugere og interessenter kan bruge vejledningen.
Et stikordsregister  

 skal fremme anvendelsen af vejledningen som opslagsværk.
Værktøj for sagsbehandlingen Vejledningen bruges som et stykke værktøj i det daglige arbejde.
Den skal  

 ikke opfattes som en facitliste, da der kan være momenter i den enkelte sag,  

 der gør, at vores afgørelse kan føre til et andet resultat end det, der er  

 beskrevet i vejledningen.
Bestemmelsen Efter en arbejdsskade giver § 30 i lov om forsikring mod følger af  

 arbejdsskade den skadelidte ret til at få sine eventuelle udgifter til  

 sygebehandling, optræning, proteser, briller og lignende hjælpemidler betalt  

 af forsikringsselskabet eller Arbejdsskadestyrelsen, når visse betingelser er  

 opfyldt.
 Bestemmelsen er sammen med de øvrige bestemmelser, der bliver omtalt i  

 vejledningen, gengivet under afsnit 7, og vejledningen knytter sig nøje til  

 bekendtgørelse nr. 834 af 26. september 1994, der også er gengivet i dette  

 afsnit.
Beskrivelse af praksis Vejledningen beskriver den praksis, der har udviklet sig ved  

 administrationen af betalingsspørgsmål vedrørende behandling og hjælpemidler.  

 Vejledningen er ajourført med praksisændringer indtil marts 1995.
Tandskader Vores praksis ved behandling af tandskader er kun sporadisk omtalt i  

 vejledningen, da der er udarbejdet en særskilt vejledning om tandskader.
2. FÆLLES GENERELLE REGLER 2.1. DÆKNING UNDER SAGENS BEHANDLING Udgifter efter § 30 kan som udgangspunkt kun betales, mens sagen er under  

 behandling i Arbejdsskadestyrelsen.
 Sagen er under behandling, fra anmeldelsen er modtaget i  

 Arbejdsskadestyrelsen eller eventuelt forsikringsselskabet, og indtil der er  

 truffet afgørelse om såvel varigt men som erhvervsevnetab.
 Hvis en behandling er påbegyndt, inden en lidelse er anerkendt som  

 arbejdsskade, vil den kunne betales, hvis skaden siden anerkendes.
 Afgørelsen om betaling efter § 30 finder først sted, når anerkendelsen er  

 på plads.
Arbejdsulykker Ved arbejdsulykker betales der efter praksis for behandling helt tilbage  

 til skadedatoen, hvis en forhåndsansøgning ville have medført, at  

 behandlingen var blevet betalt.
Erhvervssygdomme Ved erhvervssygdomme betales der normalt tidligst fra skadedatoen.  

 Skadedatoen er efter lovens § 11, stk. 2, den samme dag som anmeldedatoen.
 Der betales dog for behandling før skadedatoen, hvis det kan dokumenteres,  

 at behandlingen er foretaget som følge af den lidelse, der senere anerkendes  

 som erhvervssygdom.
For sent anmeldt Efter bestemmelsen i lovens § 20 kan Arbejdsskadestyrelsen dispensere fra  

 anmeldefristen på et år.
Dispensation For at der kan dispenseres fra fristen, skal særlige betingelser være til  

 stede, herunder at der skal være påvist varigt men, erhvervsevnetab eller  

 udgifter efter § 30, der kan betales efter loven.
Behandlingsserie Hvis et på forhånd tidsmæssigt afgrænset antal fortløbende behandlinger er  

 bindende aftalt mellem skadelidte og behandleren, inden Arbejdsskadestyrelsen  

 har truffet afgørelse om varigt men og erhvervsevnetab, kan hele  

 behandlingsserien betales, selv om nogle af behandlingerne først finder sted,  

 efter at sagen er afgjort.
Det forudsættes, at de generelle betingelser for  

 betaling er til stede.
Bindende aftalt Ved bindende aftalt forstås, at der skal være en lægehenvisning til  

 behandlingen eller en dokumenterbar aftale med behandleren fra tiden før  

 sagens afgørelse.
Det forudsættes selvsagt også, at de generelle betingelser  

 for betaling er opfyldt.
Behandling efter afgørelsen Hvis en på forhånd tidsmæssigt afgrænset behandling er bindende aftalt,  

 inden sagen bliver afgjort, kan behandlingen betales, selv om behandlingen  

 først finder sted efter afgørelsen.
Hjælpemidler leveret efter afgørelsen Et hjælpemiddel, der kan dokumenteres indkøbt under sagens behandling, kan  

 også betales, selv om leveringen først sker efter sagens afgørelse.
Det  

 forudsættes, at de generelle betingelser for betaling er til stede.
 I øvrigt henvises til afsnit 2.2.2. om betaling, selv om sagen ikke er  

 under behandling.
Anke og omgørelse Reglen om, at en sag ikke længere er under behandling, når der er truffet  

 afgørelse om men og erhvervsevnetab i Arbejdsskadestyrelsen gælder også, selv  

 om afgørelsen ankes og eventuelt omgøres af Den Sociale Ankestyrelse.
Hjemvisning I de tilfælde, hvor Ankestyrelsen hjemviser sagen til fornyet behandling i  

 Arbejdsskadestyrelsen, betragtes sagen som under behandling, indtil  

 Arbejdsskadestyrelsen har truffet en ny afgørelse, og altså også mens sagen  

 blev behandlet i Ankestyrelsen.
2.2. DÆKNING EFTER SAGENS FØRSTE BEHANDLING 2.2.1. VED GENOPTAGELSE AF SPØRGSMÅLET OM ANERKENDELSE, VARIGT MEN  

 OG/ELLER ERHVERVSEVNETAB Genoptagelse Sagen er under behandling, hvis spørgsmålet om anerkendelse, varigt men  

 eller erhvervsevnetab genoptages i Arbejdsskadestyrelsen.
Det samme gælder  

 ved revision, det vil sige styrelsens genoptagelse på egen hånd på et  

 tidspunkt, som styrelsen har fastsat.
Det følger af lovens § 30, stk. 3.
 Hvis genoptagelsen vedrører anerkendelsesspørgsmålet, forudsætter betaling  

 af udgifter dog, at sagen bliver anerkendt.
 Det er således uden betydning, om genoptagelsen sker på styrelsens  

 initiativ eller efter anmodning fra skadelidte.
Dato for genoptagelsen Sagen regnes for genoptaget fra den dato, Arbejdsskadestyrelsen meddeler,  

 at sagen genoptages.
 Hvis sagen genoptages efter anmodning fra skadelidte, regnes sagen  

 allerede for genoptaget fra den dato, anmodningen om genoptagelse er modtaget  

 i Arbejdsskadestyrelsen.
 Har Arbejdsskadestyrelsen ved en tidligere afgørelse meddelt skadelidte,  

 at sagen genoptages til fornyet behandling på en bestemt dato, regnes sagen  

 som genoptaget fra denne dato.
2.2.2. UDEN GENOPTAGELSE AF SPØRGSMÅL OM ANERKENDELSE, VARIGT MEN OG/ELLER  

 ERHVERVSEVNETAB Bekendtgørelse nr. 834 af 26. september 1994 I særlige tilfælde kan der ydes erstatning efter § 30 for forudseelige  

 behandlingsbehov mv., selv om sagen ikke længere er under behandling i  

 Arbejdsskadestyrelsen.
Det følger af bekendtgørelse nr. 834 af 26. september  

 1994, jf. lovens § 30, stk. 5.
 Det drejer sig om følgende situationer:
 1. Hvis sygebehandlingen/optræningen eller  

 afslutningen af denne må udsættes af lægelige årsager og er godkendt af  

 Arbejdsskadestyrelsen under sagens behandling.
Heri ligger, at Arbejdsskadestyrelsen under sagens behandling tager  

 principiel stilling til Bestemmelsen medfører ikke, at der på forhånd skal tages stilling til  

 udgiftens størrelse.
 2. Hvis et på forhånd tidsmæssigt afgrænset antal  

 fortløbende sygebehandlinger/optræningsforløb, der først kan afsluttes efter  

 sagens behandling, kan dokumenteres iværksat under sagens behandling.
 3. Hvis en på forhånd tidsmæssigt afgrænset  

 sygebehandling/optræning, der først kan indledes efter sagens behandling, kan  

 dokumenteres bindende aftalt under sagens behandling.
 Udgifter i forbindelse med proteser, briller og andre hjælpemidler og  

 sygevogne, der anskaffes under sagens behandling, betales, også hvis levering  

 sker efter sagens afgørelse om varigt men og erhvervsevnetab.
 Det forudsættes, at anskaffelsen heraf er nødvendig for at sikre  

 sygebehandlingens eller optræningens resultater, formindske arbejdsskadens  

 følger eller for nøjere at kunne bestemme omfanget af erhvervsevnetabet eller  

 graden af det varige men.
 Udgifter i forbindelse med proteser, briller og andre hjælpemidler og  

 sygevogne, der anskaffes uden for den periode, hvor sagen er under  

 behandling, betales under tilsvarende betingelser, som er fastsat for  

 sygebehandlingen/optræningen, hvis betingelserne i øvrigt er opfyldt.
Afgjorte sager Efter lovens § 34, stk. 1, kan sagen også genoptages inden for 5 år fra  

 sagens første afgørelse, hvis der er sket væsentlige ændringer af de forhold,  

 der blev lagt til grund ved fastsættelsen.
 For afgørelser efter § 30 gælder det, at der skal være tale om  

 sygebehandlinger mv., der ikke kunne forudses under sagens behandling.
 Genoptagelse af spørgsmål om betaling af behandlingsudgifter efter § 34,  

 stk. 1, forudsætter herefter:
1. at der er sket fejl under sygebehandlingen, da  

 sagen var under behandling første gang, eller 2. at den oprindelige behandling inden for en kortere  

 periode slog fejl, uden at det kunne lægges skadelidte til last, eller 3. at der er opstået væsentlige og utvivlsomme  

 senfølger af arbejdsskaden, det vil sige senfølger, der ikke kunne forudses  

 under sagens behandling.
Tilbagevendende behov for eksempel for fysioterapi og medicin er behov,  

 der kan forudses under en sags behandling, og udgifterne til sådanne  

 behandlinger kan ikke dækkes efter sagsbehandlingens slutning.
Det samme  

 gælder for eksempel for vedligeholdelse af tandbehandling.
 Punkt 1 og 2 omfatter således henholdsvis fejlagtig og fejlslagen  

 behandling.
 Eksempel: Den Sociale Ankestyrelse fandt, at udgiften til yderligere  

 tandbehandling skulle betales af forsikringsselskabet.
Ankestyrelsen lagde vægt på, at arbejdsskaden var årsag til, at skadelidte  

 havde et behov for yderligere behandling, idet et broarbejde var mangelfuldt  

 udført.
Skadelidte skulle ikke selv bære risikoen for, om arbejdet blev  

 udført ordentligt.
Ankestyrelsen tog ikke stilling til, hvem der endelig  

 skulle betale udgiften som følge af mangelfuld behandling.
 Et typisk eksempel på væsentlige og utvivlsomme senfølger er de følger,  

 der kan optræde efter tandskader i form af nervedød (pulpanekrose),  

 resorption og brud, der ikke umiddelbart kan diagnosticeres.
 Tilbagevendende behandling på ubestemt tid og livsvarig behandling falder  

 principielt uden for lovens område som forsikringslov.
Afsluttede sager Opstår nye behandlingsudgifter mv. i en sag, der er afsluttet efter § 27,  

 kan sådanne udgifter betales i op til 5 år fra sagens afslutning, hvis de  

 almindelige betingelser efter § 30, stk. 1, er til stede.
 Jo længere tid, der er gået siden sagens afslutning, jo større krav  

 stilles til årsagssammenhæng og lægelig indikation.
 Reglerne i § 34, hvorefter der skal være sket væsentlige ændringer af de  

 forhold, der blev lagt til grund for fastsættelsen, gælder ikke i afsluttede  

 sager, men alene sager, der er afgjort efter §§ 30, 32 og 33.
2.2.3. 20-ÅRIG FORÆLDELSESFRIST 20-årig forældelsesfrist Der kan normalt ikke betales for udgifter til behandling mv., der  

 iværksættes 20 år eller mere efter arbejdsskadens indtræden.
For  

 erhvervssygdommenes vedkommende gælder fristen på 20 år, fra skaden er  

 konstateret.
2.3. TILSKUD FRA ANDEN SIDE 2.3.1. GENERELT Sygeforsikringen »danmark« eller anden forsikring Hvis skadelidte er medlem af sygeforsikringen »danmark« eller  

 har tegnet anden privat ulykkesforsikring, kan der blive tale om tilskud fra  

 anden side til behandling eller et hjælpemiddel, der er nødvendiggjort af en  

 arbejdsskade.
Overkompensation Det har betydning ved opgørelsen af betalingen efter § 30, idet skadelidte  

 ikke skal have overkompensation.
Det vil sige have et større tilskud end de  

 faktiske udgifter.
Patientandelen Når der i de følgende afsnit tales om behandlingsudgiften, skal der i  

 denne sammenhæng forstås »patientandelen«.
Det vil sige, at den  

 andel, den offentlige sygesikring betaler, er trukket fra.
Dokumentation Arbejdsskadestyrelsen kræver originalkvitteringen som dokumentation for  

 behandling og udgift.
Tydelig kopi kan dog accepteres, hvis skadelidte skal  

 bruge originalregning for at få tilskud fra anden side.
Det skal fremgå, hvor  

 originalregningen er sendt til, og omfanget af refusion fra anden side skal  

 anføres.
 Arbejdsskadestyrelsen stiller ikke krav om, at den skadelidte inden  

 sagsbehandlingen i forsikringsselskabet eller i styrelsen søger at få  

 tilskuddet fra anden side.
2.3.2. TILSKUD TIL HJÆLPEMIDLER 2.3.2.1. INDLEDNING OG FORUDSÆTNINGER Oversigt I dette afsnit beskrives den fremgangsmåde, som styrelsen benytter ved  

 opgørelsen af betalingen for udgifter til ødelagte briller.
 Samme fremgangsmåde kan bruges ved betaling af andre hjælpemidler.
Forudsætninger Der er i hele afsnit 2.3.2., hvis ikke andet er anført, taget udgangspunkt  

 i følgende forudsætninger:
Samlet pris for nye briller: 3.600 kr., heraf udgør prisen på stel: 1.200 kr., og prisen på glas: 2.400 kr.
 Der ydes et tilskud fra sygeforsikringen »danmark« på 285 kr.  

 Heraf er 65 kr. tilskud til stel og 220 kr. (2 x 110 kr.) tilskud til 2 glas.
 Det tilføjes, at det tilskud, der ydes fra anden side, ikke altid er  

 specificeret ud på stel og glas.
Betaling efter arbejdsskadeforsikringen, hvis der ikke ydes tilskud Da skadelidte som nævnt ikke må opnå overkompensation, har det interesse  

 at få beregnet størrelsen af den betaling, der højst kan ydes, hvis der ikke  

 blev ydet tilskud fra anden side.
Denne betaling er det højeste beløb, der  

 kan blive tale om at betale efter arbejdsskadeforsikringen for hjælpemidlet.  

 Det bemærkes, at fuld kompensation for glassene forudsætter, at kvaliteten af  

 glassene svarer til de beskadigede briller.
 Størrelsen af denne betaling opgøres på denne måde:
 Under de nævnte forudsætninger kan der altså højst betales 3.130 kr.
2.3.2.2. NÅR TILSKUDDET ER DELT OP I TILSKUD TIL STEL OG TILSKUD TIL GLAS Fremgangsmåde Vi trækker tilskuddet fra de enkelte poster.
Det vil sige, at tilskuddet til glas trækkes fra udgiften til glas, og  

 tilskuddet til stel trækkes fra udgiften til stel.
Når summen af udgiften til  

 glas og vores stelmaksimum ikke overstiger udgiften til nye briller, bliver  

 der ikke noget problem med overkompensation.
 Da dette beløb ikke overstiger det beløb, som arbejdsskadeforsikringen  

 kunne betale, hvis der ikke var ydet tilskud fra anden side, kan der altså i  

 denne situation betales 2.910 kr. fra arbejdsskadeforsikringen.
Standardtilskud fra sygeforsikringen »danmark« På denne måde opgør vi altid betalingen fra arbejdsskadeforsikringen, når  

 vi ved, at der er ydet tilskud fra »danmark«, selv om vi ikke har  

 fået oplyst, om der er tale om standardtilskud.
 På samme måde beregner vi betalingen fra arbejdsskadeforsikringen, når der  

 er tale om tilskud fra andre end sygeforsikringen »danmark«.
2.3.2.3. NÅR TILSKUDDET IKKE ER DELT OP I TILSKUD TIL STEL OG TILSKUD TIL  

 GLAS I adskillige sager forekommer den situation, at vi får oplyst, at der er  

 ydet et tilskud fra anden side til brillerne, men det er ikke oplyst, hvordan  

 tilskuddet fordeler sig på henholdsvis stel og glas.
Fremgangsmåde Vi trækker tilskuddet fra den samlede udgift til nye briller.
Eksempel Samme udgifter til nye briller.
Tilskud 600 kr.
 Udgift til nye briller:
 3.600 kr. - tilskud 600 kr. = 3.000 kr.
 Arbejdsskadeforsikringen betaler i denne situation 3.000 kr., da beløbet  

 ikke overstiger det beløb, som arbejdsskadeforskringen højst kan betale.
Overkompensation Udgør tilskuddet 400 kr., ser eksemplet sådan ud:
Eksempel Samme udgift til briller.
Tilskud 400 kr.
 Udgift til nye briller:
 3.600 kr. - tilskud 400 kr. = 3.200 kr.
 Arbejdsskadeforsikringen betaler i denne situation 3.130 kr., da  

 forsikringen højst kan betale summen af udgiften til glas og det gældende  

 maksimum for stel, pr. 1. april 1995: 730 kr.
Standardtilskud fra sygeforsikringen »danmark« Er der tale om tilskud fra sygeforsikringen »danmark«, og  

 fremgår det af tilskuddet, at der er ydet et standardtilskud, selv om  

 tilskuddet konkret ikke er opdelt på stel og glas, benytter vi som anført den  

 fremgangsmåde, der er beskrevet ovenfor i afsnit 2.3.2.2.
2.3.3. TILSKUD TIL BEHANDLINGSUDGIFTER I dette afsnit beskrives den fremgangsmåde, som styrelsen benytter ved  

 betaling af udgifter ved en tandskade.
Fremgangsmåden kan også anvendes ved betaling af andre  

 behandlingsudgifter.
Det er dog sjældent, at et forbehold får betydning ved  

 fastsættelsen af betalingen til behandling i andre skadesager end sager om  

 tandskader.
Forudsætninger I eksemplet er indarbejdet et forbehold på 1/3 for en konkurrerende  

 skadeårsag, det vil sige en årsag, der ikke kan sættes i forbindelse med  

 arbejdsskaden.
 Den samlede behandlingsudgift udgør: 90.000 kr.
 Forbeholdet er som nævnt 1/3 i forbindelse med den konkrete  

 behandlingstype, det vil sige, at styrelsen anerkender, at 2/3 af skaden er  

 arbejdsbetinget.
 Tilskuddet fra anden side, eksempelvis »danmark«, udgør 20.000  

 kr.
 Hvis der ikke er ydet tilskud fra anden side, skal  

 arbejdsskadeforsikringen betale:
2.3.3.1. NÅR DER IKKE BLIVER TALE OM OVERKOMPENSATION Når der ikke bliver tale om overkompensation, betaler  

 arbejdsskadeforsikringen det fulde beløb, som det er opgjort ovenfor.
 Som skemaet viser, beregnes forbeholdet - og derved betalingen efter  

 arbejdsskadeforsikringen - af den fulde behandlingsudgift = patientandel, det  

 vil sige, ikke af udgiften, efter at tilskuddet fra anden side er trukket  

 fra.
I dette eksempel bliver der ikke tale om overkompensation.
Skadelidte skal  

 selv betale 10.000 kr.
 Den metode, der er anvendt, sikrer på samme måde som i afsnit 2.3.2.1., at  

 skadelidte får glæde af den private forsikring, som han selv betaler.
2.3.3.2. NÅR DER BLIVER TALE OM OVERKOMPENSATION Forudsætninger I det følgende ændres tilskuddet fra anden side til 35.000 kr.
 De øvrige tal er uændrede.
 Herefter vil den samlede betaling dels fra anden side (35.000 kr.) og dels  

 fra arbejdsskadeforsikringen (60.000 kr.) overstige skadelidtes faktiske  

 udgift til behandling (90.000 kr.) med 5.000. kr.
 Da skadelidte ikke skal have overkompensation, nedsætter styrelsen i denne  

 situation betalingen med 5.000 kr.
 Fradraget som følge af forbeholdet beregnes af den fulde udgift til  

 behandling = patientandelen.
 Det er erstatningen efter § 30, der nedsættes med det beløb, som  

 skadelidte opnår i overkompensation.
 3. SYGEBEHANDLING OG OPTRÆNING M.M.
3.1. GENERELLE REGLER Det fremgår af § 30, stk. 1, at udgifter, der kan betales efter  

 sygesikringsloven eller som led i behandlingen på offentligt sygehus, ikke  

 kan dækkes efter bestemmelsen.
Subsidiær Bestemmelsen er altså subsidiær i forhold til lov om offentlig sygesikring  

 og lov om sygehusvæsenet, det vil sige, at kun hvis udgiften ikke kan betales  

 efter disse love, kommer arbejdsskadelovgivningen i betragtning.
Delvis betaling Hvis ikke hele behandlingen kan betales efter sygesikringsloven eller  

 sygehusloven, kan den del af udgiften, der ikke dækkes herefter, betales  

 efter lov om forsikring mod følger af arbejdsskade.
Forhåndstilsagn Styrelsen kan anbefale, at der navnlig i tvivlstilfælde indhentes  

 forhåndstilsagn.
 Da mange sager om behandlingsudgifter mv. alene behandles i  

 forsikringsselskaberne, kan eventuelt forhåndstilsagn søges indhentet i  

 selskaberne.
 Det bemærkes, at ved afslag i selskaberne på betaling af behandling mv.  

 kan spørgsmålet rejses over for Arbejdsskadestyrelsen.
Betingelser En række betingelser skal være opfyldt, for at en eventuel  

 behandling/genoptræning kan blive betalt efter stk. 1.
 Det er Arbejdsskadestyrelsen, der vurderer, om betingelserne for betaling  

 er til stede.
 Det drejer sig om følgende betingelser:
Årsagssammenhæng 1. Der skal være tale om behandling af arbejdsskadens  

 følger.
 Det vil sige, at der skal være årsagsforbindelse mellem skaden og  

 behandlingen.
 Jo længere tid, der er gået efter arbejdsskaden, desto større krav stilles  

 der til dokumentationen for årsagssammenhæng mellem skaden og behandlingens  

 nødvendighed.
Lægelig indikation 2. Behandlingen skal være lægeligt indiceret.
Nødvendig Det vil sige, at behandlingen efter styrelsens vurdering skal være  

 nødvendig, for at skadelidte kan opnå bedst mulig helbredelse for  

 arbejdsskadens følger.
 Som udgangspunkt stilles der ikke krav om, at skadelidte har fået en  

 lægehenvisning til behandlingen.
Behandlingerne kan være foretaget længe efter skaden, eller der kan måske  

 allerede været givet så mange behandlinger, at (yderligere) behandlinger ikke  

 kan anses for at have varig helbredende virkning.
Sådanne behandlinger kan  

 ikke betales.
Tilskudsberettiget 3. Behandlingen skal som udgangspunkt være af en type,  

 der er anerkendt som tilskudsberettiget efter lov om offentlig sygesikring.
 Loven indeholder ingen krav til, hvilken type behandling der skal være  

 tale om, for at udgifterne kan afholdes efter § 30, stk. 1.
Hovedregel Som hovedregel skal behandlingsformen være tilskudsberettiget efter lov om  

 offentlig sygesikring, da der dermed er sket en form for offentlig  

 godkendelse af behandlingsformen.
 Dette skyldes, at der her i landet ikke stilles specielle krav for at  

 nedsætte sig som behandler.
 Som nævnt ovenfor kan behandling, der kan betales efter sygesikringsloven,  

 ikke betales efter § 30, stk.1.
 Skadelidte må altså udnytte sin ret efter sygesikringsloven til at få  

 behandlingen helt eller delvist betalt.
 En meget lille del (ca. 3 procent) af Danmarks befolkning er i  

 sygesikringens gruppe 2.
 Denne gruppe har ret til at få dækket den del af udgiften, som vedkommende  

 selv må betale efter fradrag af sygesikringens tilskud.
Medicin Der gælder ikke det samme krav om tilskud til medicin.
 Al medicin, der sælges på apotekerne i Danmark, er godkendt af  

 sundhedsmyndighederne.
Uden tilskud Det er uden betydning i forhold til lov om forsikring mod følger af  

 arbejdsskade, at den skadelidte ikke i den konkrete situation opfylder  

 betingelserne for at modtage tilskud efter sygesikringsloven.
 Hvis skadelidte af en læge bliver henvist til en behandler, der ikke har  

 overenskomst med sygesikringen, kan der alene ydes refusion for den del, som  

 skadelidte skulle have betalt, hvis der var overenskomst med sygesikringen,  

 men selve behandlingsformen skal være tilskudsberettiget.
Henvisning Som hovedregel gælder, at behandling uden tilskud kun betales efter § 30,  

 stk. 1, hvis skadelidte er blevet henvist til behandlingen af en læge.
Eksempel: En sanglærer, som havde fået anerkendt »sangerknuder«  

 som arbejdsskade, fik afslag på betaling af udgifterne til privatundervisning  

 i sangteknik.
Han var blevet tilbudt gratis stemmevejledning i offentligt  

 regi, men valgte i stedet den private undervisning.
3.2. HVILKE BEHANDLINGER MV.
KAN BETALES Forsikringen skal som nævnt ikke betale, hvis behandlingen kan betales  

 efter lov om offentlig sygesikring eller som led i behandlingen på offentligt  

 sygehus.
 I øvrigt kan udgifter til visse behandlinger betales, når de generelle  

 betingelser er opfyldt.
 Behandlinger, der uden yderligere betingelser betales for, er almindelig  

 lægebehandling og speciallægebehandling.
Særlige betingelser Til en del af behandlingsformerne knytter der sig nogle yderligere  

 bemærkninger eller særlige betingelser, der skal være opfyldt, for at  

 udgiften kan betales.
 For alle behandlingsformer gælder, at antallet af behandlinger, der kan  

 betales efter § 30, afhænger af den lægelige indikation.
 ad 1. Fysioterapi:
 Behandlinger ud over det antal, hvortil sygesikringen yder tilskud,  

 betales fuldt ud, hvis styrelsen mener, at behandlingen har en helbredende  

 effekt.
 ad 2. Kiropraktorbehandling:
 Behandlinger og røntgenundersøgelser ud over det antal, hvortil  

 sygesikringen yder tilskud, betales fuldt ud, hvis Arbejdsskadestyrelsen  

 finder, at fortsat behandling har en helbredende effekt på arbejdsskadens  

 følger.
Autorisation Pr. 1. januar 1992 er det udelukkende autoriserede kiropraktorer, der har  

 ret til at udøve kiropraktisk virksomhed og kalde sig kiropraktor.  

 Autorisationen meddeles af Sundhedsstyrelsen.
 ad 3. Akupunktur:
Læge Behandlingen betales kun, hvis den udføres af en læge.
 Behandlinger ud over det antal, hvortil sygesikringen yder tilskud,  

 betales fuldt ud, hvis styrelsen mener, at yderligere behandling har  

 helbredende effekt.
 ad 4. Medicin:
 Medicin skal efter sygesikringsloven betales helt eller delvist af den  

 enkelte bruger.
Forhandles på apotek Også medicinudgifter kan betales, hvis medicinen er af en art, der  

 forhandles på landets apoteker.
 Det forudsættes dermed, at indtagelsen af medicin er lægeligt indiceret  

 som led i en nødvendig behandling af arbejdsskadens følger.
 Det er ingen betingelse, at medicinen er tilskudsberettiget eller  

 receptpligtig.
Praksisændring Arbejdsskadestyrelsen har indført ny praksis på dette område på grund af  

 ændrede regler om, hvilken medicin der er tilskudsberettiget og/eller  

 receptpligtig.
 For eksempel er det blevet muligt at købe flere typer af smertestillende  

 medicin i håndkøb, hvortil der tidligere var krav om recept.
Dokumentation Skadelidte skal kunne dokumentere, hvornår anskaffelsen og betalingen af  

 medicinen er sket og beløbets størrelse.
Dette sker ved kvittering fra apotek  

 eller ved bekræftelse fra apotek og ordinerende læge om kvantum,  

 anskaffelsespris og datoerne for indkøbene.
Det er kun det kvantum medicin,  

 der står i rimeligt forhold til arbejdsskadens følger, der kan betales.
Smertestillende medicin Da smerter kan vanskeliggøre helbredelse, kan også smertestillende medicin  

 betales efter lov om forsikring mod følger af arbejdsskade.
Det følger af SM U-3-94, at der kan ydes hjælp til dækning af udgifter til  

 smertestillende medicin efter arbejdsskadeforsikringsloven, når det ud fra en  

 lægelig vurdering er indiceret at indtage smertestillende medicin som led i  

 en nødvendig behandling af arbejdsskadens følger.
I tilfælde af tvivl herom  

 må forsikringsselskabet eller Arbejdsskadestyrelsen indhente lægeerklæring  

 fra behandlende læge.
Beroligende medicin kan kun betales, hvis medicinen samtidig er  

 smertestillende, jf.
SM U-3-1994 og SM U8/1989.
 ad 5. Plastre og forbindinger:
Plastre og forbindinger Plastre og forbindinger kan betales, selv om der er tale om et fabrikat,  

 der ikke forhandles på landets apoteker.
Tøj I særlige tilfælde, hvor tøj ved en sårskade erstatter en forbinding, kan  

 udgiften til tøj dækkes.
 For eksempel fik skadelidte med betydelige brandsår betalt en  

 bomuldstrøje.
 ad 6. Psykologbehandling:
Der skal være tale om en skade, der er anerkendt eller kan anerkendes som  

 arbejdsskade.
Der må her henvises til Arbejdsskadestyrelsens praksis ved  

 anerkendelse af psykiske skader.
 Hvis skadelidtes liv eller helbred således har været i alvorlig fare,  

 eller skadelidte dog har haft rimelig grund til at føle sig udsat for sådan  

 fare, vil psykisk skade kunne anerkendes som arbejdsskade.
 Det samme gælder, hvis skadelidte har været udsat for en helt usædvanlig  

 chokerende begivenhed eller forløb gennem længere tid, eller der er tale om  

 situationer, hvor skadelidte føler sig ansvarlig for den alvorlige fare, som  

 andres liv er blevet bragt i.
 I vurderingen af anerkendelsesspørgsmålet indgår også, i hvilken  

 udstrækning voldsomme belastninger må kunne påregnes inden for vedkommendes  

 erhverv.
 Anerkendes herefter en psykisk skade som arbejdsskade, betales behandling  

 i den udstrækning, som styrelsen finder det nødvendigt for at opnå bedst  

 mulig helbredelse af arbejdsskadens følger.
Akutte tilfælde I visse tilfælde er behovet for psykologbehandling akut, og behandlingen  

 kan derfor ikke udsættes, til sagen er anmeldt og anerkendt som en  

 arbejdsskade i forsikringsselskabet eller i Arbejdsskadestyrelsen.
 Der kan for eksempel være behov for behandling af chok hos  

 lokomotivførere, der påkører selvmordsofre, eller hos post-, bank- og  

 sparekassepersonale, der har været udsat for væbnet røveri mv.
 Udgifter til psykologbehandling kan i sådanne akutte tilfælde betales i op  

 til en måned uden forhåndsgodkendelse.
 Er der behov for yderligere behandlinger, betales disse, hvis den  

 almindelige betingelse om lægelig indikation er til stede.
Forhåndsgodkendelse Især i situationer, hvor der er tale om en omfattende psykologbehandling,  

 bør der indhentes forhåndsgodkendelse, inden behandlingen påbegyndes.
Dette  

 anbefales alene for at undgå, at skadelidte med flere får betydelige  

 udgifter, der måske ikke siden kan refunderes.
Forsøgsordning Dansk Psykologforening og Sygesikringens Forhandlingsudvalg har fra den 1.  

 juli 1992 kørt en forsøgsordning, hvorefter der ydes tilskud efter  

 sygesikringsloven til behandling af visse persongrupper hos psykolog.
 I løbet af 1995 ventes betalingen efter sygesikringsloven for disse  

 persongrupper at blive gjort permanent.
 I forsøgsordningen mellem Dansk Psykologforening og Sygesikringens  

 Forhandlingsudvalg var der aftalt et honorar på 491 kr. pr. konsultation  

 (45-60 minutter).
 Det er i øvrigt ikke et krav, at den behandlende psykolog er tilsluttet  

 ordningen og dermed har overenskomst med sygesikringen.
 Pr. 1. januar 1994 er denne behandlertitel blevet beskyttet; det vil sige,  

 at behandleren skal have meddelt autorisation af Psykolognævnet, hvis det  

 drejer sig om psykologbehandling efter denne dato.
 ad 7. TNS-apparat (Transkutan Nerve Stimulation):
 Udgifter til leje eller køb af TNS-apparat kan refunderes, hvis:
1. der foreligger en dokumenteret nervebeskadigelse,  

 og 2. TNS-apparatet i det enkelte tilfælde skønnes  

 lægeligt nødvendigt, og 3. apparatet er ordineret af en speciallæge efter at  

 have været afprøvet på den skadelidte med sikker effekt.
 ad 8. Optræningscentret i Karlslunde (Teddy Øfeldt).
Visse lidelser Der skal være tale om muskellidelser lokaliseret til ryg, skulder eller  

 nakke.
 Teddy Øfeldt har indgået overenskomst med sygesikringen, og der ydes et  

 tilskud på 40 procent af det honorar, som er aftalt i overenskomsten.
 Det er en betingelse for at opnå tilskud efter sygesikringsloven, at der  

 foreligger en lægehenvisning til centret, men det er ikke efter lov om  

 forsikring mod følger af arbejdsskade en betingelse, at den skadelidte i den  

 konkrete situation opfylder betingelserne for at modtage tilskud efter  

 sygesikringsloven.
Uafhængig af, om den amtskommune, skadelidte bor i, yder tilskud, kan  

 udgifter til behandling hos Teddy Øfeldt betales.
Det forudsættes, at  

 skadelidte er blevet henvist til behandlingen af en læge.
 Ikke alle amtskommuner har tiltrådt overenskomsten, og tilskud efter  

 sygesikringsloven er således geografisk bestemt.
Godkendt Der skal som ved de øvrige behandlingsformer være lægelig indikation for  

 behandlingen i det konkrete tilfælde, og behandlingen skal som altovervejende  

 hovedregel være godkendt af Arbejdsskadestyrelsen, inden den iværksættes.
 Som nævnt i afsnit 3.1. kan der alene ydes refusion for den del, som  

 skadelidte skulle have betalt, hvis der var overenskomst med sygesikringen.
 ad 9. Optræning i øvrigt:
Nødvendig optræning kan betales, men forpligtelsen er som ved  

 sygebehandling subsidiær.
Den kan kun betales, hvis den finder sted som  

 efterbehandling under lægelig kontrol i umiddelbar tilknytning til  

 sygebehandlingen.
3.3. SYGEBEHANDLING I UDLANDET Sygebehandling i udlandet Sygebehandling i udlandet betales kun, hvis den er nødvendig for at opnå  

 bedst mulig helbredelse af arbejdsskadens følger.
 Det kan være tilfældet, hvis en medarbejder, der er udsendt af et dansk  

 firma, eller en sømand, der er forhyret på et dansk skib, kommer til skade  

 under arbejdet og derfor må søge behandling i udlandet.
Konvention Betalingen til behandlingen i udlandet kan i visse tilfælde være aftalt  

 ved konvention mellem Danmark og den fremmede stat.
 Hvis det af lægelige grunde er nødvendigt at lade en særlig behandling  

 foretage i udlandet, kan behandlingen betales efter en konkret vurdering.
I enkelte tilfælde kan det være rimeligt at betale en behandling i  

 udlandet for en udlænding, der er kommet til skade her i landet.
Den danske  

 arbejdsskadeforsikring kan dog kun betale det beløb, som behandlingen ville  

 have kostet i Danmark.
EU-regler Efter artikel 55, litra 1i, i forordning 1408/72 har en arbejdstager, der  

 har pådraget sig en arbejdsskade, ret til naturalydelser, det vil blandt  

 andet sige behandling og hjælpemidler, efter reglerne i bopæls- eller  

 opholdslandet.
Udgiften til denne behandling eller til hjælpemidlet betales  

 af den kompetente institution, det vil sige den myndighed, der i øvrigt skal  

 afholde udgifterne ved arbejdsskaden.
Der er ikke hjemmel til at nedsætte  

 betalingen til det beløb, der skulle være betalt efter den lovgivning, der  

 gælder for den kompetente institution.
Eksempel: En tysk skuespiller får ansættelse på et dansk teater.
Under  

 denne ansættelse kommer hun til skade.
Efter skaden flytter hun tilbage til  

 Tyskland.
Skaden er omfattet af teatrets arbejdsskadeforsikring.
I Tyskland  

 har hun mulighed for at blive behandlet for arbejdsskadens følger, som om  

 skaden var sket i Tyskland.
Det vil sige, at hun har ret til betaling for  

 behandlingstyper mv. (for eksempel naturmedicin) og behandlingsmåder (for  

 eksempel privathospital), hvis disse behandlingstyper og behandlingsmåder  

 normalt betales efter tysk arbejdsskadeforsikring.
Det påhviler derfor  

 teatrets arbejdsskadeforsikring at betale for behandlingerne.
Begrænsning Bestemmelsen i artikel 55 indeholder dog den begrænsning, at betalingen  

 for behandlingen tidsmæssigt kan begrænses efter reglerne i den kompetente  

 stats lovgivning.
For dansk arbejdsskadeforsikring indebærer det, at der kun  

 kan betales for behandlinger mv., der ydes »under sagens  

 behandling«.
3.4. HVILKE BEHANDLINGER MV.
KAN IKKE ELLER NORMALT IKKE BETALES Manuel medicin En behandlingsform, der kun udføres af få læger - manuel medicin - kan som  

 altovervejende hovedregel ikke betales efter loven, da behandlingsformen ikke  

 generelt kan anses for nødvendig for at opnå den bedst mulige helbredelse.
 Den Sociale Ankestyrelse har dog i en konkret sag truffet afgørelse om, at  

 skadelidte havde ret til at få dækket udgifter til fysioterapi, udført på en  

 klinik for manuel medicin.
 Ankestyrelsen lagde her vægt på, at der var særlige lokale forhold, der  

 gjorde, at skadelidte efter lægehenvisning havde modtaget behandling efter en  

 lokal aftale mellem lægen og kommunen om tilskud efter sygesikringslovens §  

 13.
Afspænding Behandlingen er normalt ikke tilskudsberettiget efter sygesikringsloven og  

 kan ikke anses for at have helbredende effekt på arbejdsskadens følger.
 Afspænding betales derfor normalt ikke.
 Afspænding kan dog betales i helt særlige tilfælde.
Forudsætning for betaling Den behandlende speciallæge skal have foretaget en undersøgelse og konkret  

 vurderet, at afspændingen er et nødvendigt supplement til den læge- eller  

 psykologbehandling, der i øvrigt er iværksat.
Der vil normalt være tale om lægehenvisning til en klinik for fysioterapi,  

 hvor afspænding indgår som en del af klinikkens behandlingstilbud.
Der  

 henvises her til Sundhedsministeriets bekendtgørelse nr. 252 af 23. april  

 1991 om tilskud efter sygesikringsloven til fysioterapeutisk behandling.  

 Efter bekendtgørelsens § 4 kan der blandt andet ydes tilskud til afspænding.
Private hospitaler Behandling/operation på private hospitaler kan ikke betales, medmindre der  

 er tale om en behandling, der ikke kan foretages på et af landets offentlige  

 sygehuse.
 Eventuel ventetid på offentlige sygehuse er ikke tilstrækkelig grund til,  

 at forsikringen skal betale behandlingen på private hospitaler.
Laserbehandling Efter hidtidig praksis har Arbejdsskadestyrelsen betalt for udgifter til  

 laserbehandling, hvis behandlingen blev udført af en fysioterapeut eller en  

 læge.
Praksisændring Denne praksis er Arbejdsskadestyrelsen gået bort fra.
 De seneste lægevidenskabelige erfaringer har vist, at behandlingsformen  

 ikke har nogen varig helbredende virkning.
 Udgifter til laserbehandling - uanset hvem der er behandler - betales  

 derfor ikke længere efter loven.
 Det skal bemærkes, at det er den bløde laserbehandling, styrelsen ikke  

 betaler for.
Hård laserbehandling er den form for laserstråler, der anvendes til at  

 foretage operationer med, eksempelvis øjenoperationer.
Sådan behandling vil  

 fortsat kunne betales.
Andre behandlinger De generelle betingelser anses ikke for at være opfyldt ved sådanne  

 behandlingsformer.
 Svømning betales dog, når der er tale om svømning i særligt opvarmet vand,  

 og når svømningen er lægeligt ordineret som et nødvendigt led i en  

 behandling.
 Visse behandlinger, blandt andet massage og gymnastik, betales dog, når de  

 indgår i behandlingsformer, som generelt er omfattet, for eksempel  

 fysioterapi.
4. HJÆLPEMIDLER ANSKAFFET PÅ GRUND AF SKADEN 4.1.  

 GENERELLE REGLER Forudsætninger Efter bestemmelsen i § 30, stk. 2, kan anskaffelsen af proteser, briller  

 og lignende hjælpemidler samt sygevogne (kørestole) betales, hvis  

 anskaffelsen er nødvendig Det er naturligvis en betingelse, at hjælpemidlet er anskaffet som følge  

 af en skade, der er eller vil kunne anerkendes som en arbejdsskade.
Lignende hjælpemidler Ud over proteser og briller kan der betales for lignende hjælpemidler.
 Det vil sige, at der kan betales for hjælpemidler, der - i art og omfang -  

 alene kan anses for at være anskaffet for at erstatte tabet af eller bedre  

 funktionen af en legemsdel, der er blevet beskadiget ved en arbejdsskade.
 Proteser skal i størst muligt omfang være til nytte i skadelidtes  

 erhvervsmæssige arbejde og/eller i den daglige tilværelse i øvrigt.
Individuelt tilpasset Hjælpemidlet skal som udgangspunkt være individuelt fremstillet/tilpasset.
Primær I modsætning til stk. 1 er bestemmelsen primær i forhold til anden  

 lovgivning.
 Det betyder, at forsikringsselskabet eller Arbejdsskadestyrelsen har pligt  

 til at dække udgiften, selv om den skadelidte ville være berettiget til at få  

 udgiften dækket efter anden lovgivning.
Forhåndstilsagn Styrelsen kan anbefale, at der navnlig i tvivlstilfælde indhentes  

 forhåndstilsagn.
 Da mange sager om hjælpemidler mv. alene behandles i  

 forsikringsselskaberne, kan eventuelt forhåndstilsagn søges indhentet i  

 selskaberne.
 Det bemærkes, at ved afslag i selskaberne på betaling af hjælpemidler mv.  

 kan spørgsmålet rejses over for Arbejdsskadestyrelsen.
Refusion Hvis kommunen har betalt for anskaffelsen af et hjælpemiddel, der er  

 nødvendigt under behandlingen af en arbejdsskadesag, kan kommunen søge  

 refusion fra forsikringsselskabet.
 Er staten den forsikringspligtige arbejdsgiver, kan kommunen søge om  

 refusion fra Arbejdsskadestyrelsen/den statslige myndighed for den afholdte  

 udgift.
 Afslår styrelsen at refundere kommunen dens udgift til hjælpemidlet, kan  

 kommunen ikke anke denne afgørelse, idet § 55 anses for udtømmende med hensyn  

 til kredsen af ankeberettigede.
Slitage At protesen eller hjælpemidlet kun kan ydes, hvis den er nødvendig under  

 sagens behandling, betyder, at en fornyelse eller eventuel reparation af  

 protesen eller hjælpemidlet ikke kan betales efter § 30, stk. 2.
Senere anskaffelser Hvis det efter sagens behandling findes nødvendigt at anskaffe en protese  

 eller et hjælpemiddel, kan udgiften hertil heller ikke betales efter  

 bestemmelsen.
Fejl ved hjælpemidlet At protesen eller hjælpemidlet kun kan ydes under sagens behandling  

 betyder som allerede nævnt, at forsikringen ikke har pligt til at betale  

 senere fornyelse eller reparation og heller ikke proteser eller hjælpemidler,  

 hvis nødvendighed først fastslås efter sagens behandling.
Forsikringen  

 betaler dog, hvis fornyelsen eller reparationen skyldes fejl ved den  

 oprindelige protese eller det oprindelige hjælpemiddel.
Luksusbetonede hjælpemidler Efter styrelsens praksis betales hjælpemidler i god kvalitet til normal  

 fuld afhjælpning af skadefølgerne.
Derimod betales ikke for hjælpemidler af  

 en standard herudover.
Drejer det sig om luksusbetonede hjælpemidler, for  

 eksempel dyre modesolbriller, betales kun for den del, der svarer til, hvad  

 et ikke- luksusbetonet hjælpemiddel skønnes at koste.
Antal Normalt kan der som nævnt kun ydes betaling for den første anskaffelse af  

 hjælpemidlet, men nødvendiggør skadens art, at skadelidte først må anvende en  

 foreløbig model for senere at blive forsynet med den endelige model, betales  

 der for begge anskaffelser.
Eksempel: Skadelidte var blevet lam i begge ben som følge af en  

 arbejdsskade.
Den Sociale Ankestyrelse fandt, at det kunne pålægges  

 forsikringsselskabet under sagens behandling at betale udgiften til 2  

 kørestole.
Ankestyrelsens begrundelse for afgørelsen var, at det skønnedes  

 nødvendigt at bevilge 2 kørestole ud fra behovet for at afhjælpe følgerne af  

 den nedsatte funktionsevne.
Ulykkesforsikringsloven I et antal sager, der behandles efter ulykkesforsikringsloven, og hvor den  

 pågældende er kommet til skade under arbejde for DSB, kan udgifterne til  

 anskaffelse af nye proteser, hvis de gamle er nedslidte, også betales.
 Dette følger af Kgl. anordning af 2. oktober 1933.
4.2. HVILKE HJÆLPEMIDLER KAN BETALES Der vil kunne betales for briller, kontaktlinser, høreapparater,  

 hørebriller, bandager - herunder knæ- og ankelbandager, tandproteser,  

 ortopædisk fodtøj, krykker, støttekorsetter, støttestrømper, støttebind,  

 skoindlæg, dorsibælte og parykker mv.
 Opremsningen er ikke udtømmende, idet der kan forekomme andre  

 hjælpemidler, der kan betales efter bestemmelsen.
Eksempel: Den Sociale Ankestyrelse fandt, at udgiften til en vakuumpumpe  

 skulle betales af forsikringsselskabet.
Den skadelidte var blevet impotent  

 efter en arbejdsulykke.
Ankestyrelsen lagde vægt på, at det var godtgjort, at  

 pumpen efter en lægelig vurdering virkede, og at anskaffelsen var nødvendig  

 for at formindske arbejdsskadens følger.
Desuden blev der lagt vægt på, at  

 det fra lægelig side var anbefalet at anskaffe pumpen efter en mislykket  

 medicinsk behandling.
 Se også afsnit 4.3. om betaling for køkkenmaskiner.
Ortopædisk fodtøj Mere end et par sko eller støvler vil normalt ikke kunne betales.
Hvis det  

 på grund af skadens art er nødvendigt at bruge ortopædisk fodtøj hele tiden,  

 det vil sige både på arbejde og i fritiden, vil der kunne betales for  

 yderligere et par sko.
Sikkerhedsfodtøj Sikkerhedsfodtøj kan som altovervejende regel ikke betales.
I særlige tilfælde kan der dog betales.
Det gælder, hvis fodtøjet  

 erstatter ortopædisk fodtøj, når det ikke er et krav, at de ansatte skal bære  

 sikkerhedsfodtøj.
Almindelige sko Almindelige sko kan som altovervejende hovedregel ikke betales.
I særlige tilfælde kan de dog betales.
Er skadelidte for eksempel nødt til  

 at anvende et større nummer sko på den skadede fod på grund af hævelse eller  

 bandage, kan udgiften dækkes.
 Hvis det på grund af overfølsomhed er nødvendigt at anskaffe hypoallergisk  

 fodtøj, kan ekstraudgiften hertil betales.
Kørestole Ifølge bestemmelsen kan der også betales for anskaffelse af  

 »sygevogne«.
Hermed forstås egentlige kørestole, men ikke andre  

 former for stole, der er specielt indrettet for handicappede.
Briller Anskaffes briller eller kontaktlinser som nødvendige for at sikre  

 sygebehandlingens resultater efter en arbejdsskade, betales udgiften normalt  

 fuldt ud, det vil sige uden hensyntagen til det særlige stel-maksimum, jf.  

 afsnit 5.2.
Arbejdsbriller Arbejdsbriller vil også kunne betales, når særlige betingelser er til  

 stede.
Eksempel: Ankestyrelsen vurderede, at udgifter til arbejdsbriller skulle  

 refunderes.
En brandmand måtte bruge briller på grund af en arbejdsskade.
På  

 grund af arbejdets særlige art skulle skadelidte bruge robuste  

 arbejdsbriller.
Ankestyrelsen lagde også vægt på, at arbejdsgiveren ikke  

 stillede arbejdsbriller til rådighed, men kun beskyttelsesbriller, som ikke  

 kunne anvendes ved alle opgaver.
Solbriller med styrke Solbriller med styrke kan også betales, da de afhjælper en synsdefekt  

 svarende til almindelige briller.
Solbriller uden styrke Solbriller uden styrke, der efter Arbejdsskadestyrelsens eller  

 forsikringsselskabets opfattelse er anskaffet som nødvendige på grund af en  

 arbejdsskade, vil også kunne betales.
 For så vidt angår betaling for kontaktlinser, reservebriller, brilleglas  

 og synsprøve henvises til afsnit 5.2.
4.3. HVILKE HJÆLPEMIDLER KAN IKKE BETALES Der kan for eksempel ikke betales for (arbejds)tøj, armbåndsure,  

 bygningsmæssige forandringer i hjemmet, anskaffelse af særlige  

 handicapvenlige møbler, herunder senge med tilbehør, invalidebiler,  

 anskaffelse eller ændring af arbejdsredskaber og almindelige  

 husholdningsartikler som for eksempel engangsvaskeklude og sæbespåner.
 Se dog afsnit 3.2., hvis tøj erstatter en forbinding.
 Helt undtagelsesvis vil et almindeligt køkkenredskab kunne betales.
Eksempel: På grund af en arbejdsskade var skadelidte nødt til i en periode  

 at indtage flydende kost.
Derfor fandt Ankestyrelsen, at udgiften til en  

 blender kunne betales, da blenderen var nødvendig for at sikre resultatet af  

 sygebehandlingen.
Blenderen blev kun betalt delvist, fordi den også kunne  

 anvendes til andet end at sikre behandlingen af den skadelidte.
5. HJÆLPEMIDLER BESKADIGET UNDER ARBEJDE 5.1. PRAKSIS VED ØDELAGTE HJÆLPEMIDLER Tingsskade Efter lov om forsikring mod følger af arbejdsskade ydes der ikke  

 erstatning for tingsskader.
 Bestemmelsen i § 30, stk. 4, er en undtagelse fra dette princip.
Forudsætninger Efter bestemmelsen kan der betales for reparation, eventuelt fornyelse af  

 de hjælpemidler, der er nævnt i § 30, stk. 2, hvis den pågældende har anvendt  

 et sådant hjælpemiddel under arbejdet, og det er blevet beskadiget som følge  

 heraf.
 Det er således ikke muligt at udbetale værdien af et ødelagt hjælpemiddel,  

 hvis den pågældende ikke ønsker hjælpemidlet repareret eller fornyet.
 Det er kun de hjælpemidler, der er nævnt i § 30, stk. 2, der kan erstattes  

 efter stk. 4.
 Bestemmelsen giver altså ikke adgang til at erstatte for eksempel ødelagt  

 arbejdstøj, arbejdsredskaber eller private effekter.
 De betingelser, der skal være opfyldt, for at der kan ydes erstatning  

 efter bestemmelsen er:
1. at hjælpemidlet er nævnt i stk. 2, og 2. at hjælpemidlet er anvendt under arbejdet, og 3. at hjælpemidlet er blevet beskadiget som følge af  

 arbejdet eller de forhold, hvorunder arbejdet foregår.
 Hjælpemidlet betales altid, hvis det er i brug i det øjeblik, der sker en  

 begivenhed i lovens forstand.
Men meget ofte har den forsikrede for eksempel lagt et par briller til  

 side i et øjeblik, hvorefter skaden sker.
Det kan eksempelvis være en kollega  

 eller den forsikrede selv, der kommer til at lægge eller sætte noget oven på  

 brillerne, så de knækker.
Disse skader erstattes.
Lovens betingelser Efter § 30, stk. 4, skal hjælpemidlet som nævnt være anvendt under  

 arbejdet, og hjælpemidlet skal være beskadiget som følge af arbejdet eller de  

 forhold, hvorunder det foregår.
I det følgende vil det blive nærmere  

 beskrevet, hvornår disse betingelser anses for opfyldt.
Først vil det blive  

 omtalt, hvornår betingelsen om, at hjælpemidlet har været anvendt under  

 arbejdet, er opfyldt, og derefter, hvornår beskadigelsen skyldes arbejdet  

 eller de forhold, hvorunder det foregår.
Altid i brug Betingelsen om, at hjælpemidlet skal være anvendt under arbejdet, er  

 naturligvis opfyldt, når pågældende bruger hjælpemidlet på skadetidspunktet.
 Eksempel: Den pågældende bærer briller under arbejde og bliver ramt i  

 hovedet, hvorved brillerne bliver beskadiget.
Normalt i brug - henlagt - efterladt For visse hjælpemidler (eksempelvis briller) gælder, at skadelidte kan  

 have efterladt dem midlertidigt, og spørgsmålet er da, hvornår betingelsen  

 om, at hjælpemidlet er anvendt under arbejde, er opfyldt.
 Hvis den forsikrede efterlader et hjælpemiddel på sin arbejdsplads, og det  

 bliver beskadiget, vil der normalt ikke kunne ydes erstatning, og hvis for  

 eksempel et par briller er blevet borte på arbejdspladsen, kan der kun ydes  

 erstatning, hvis det sandsynliggøres, at de faktisk er bortkommet som følge  

 af arbejdet.
Eksempel: En medarbejder lægger sine briller fra sig for at gå til  

 frokost.
Efter frokost er de beskadiget (eller forsvundet) som følge af  

 arbejdet.
De kan normalt erstattes.
Eksempel: En landbrugsmedhjælper taber som følge af arbejdet brillerne i  

 en høstak.
Brillerne kan ikke findes.
Brillerne må anses for bortkommet og  

 kan betales.
 Har hjælpemidlet været efterladt i længere tid på arbejdspladsen, er  

 betingelsen normalt ikke opfyldt.
Eksempel: En medarbejder lægger hver dag efter arbejdstid sine private  

 arbejdsbriller fra sig i en skuffe.
En dag er de beskadiget eller forsvundet.  

 De kan ikke erstattes.
Tyveri Bortkommer hjælpemidlet ved tyveri, kan det ikke erstattes efter lov om  

 forsikring mod følger af arbejdsskade.
Eksempel: En medarbejder lægger sine læsebriller fra sig i en taske for at  

 gå til frokost.
Efter frokost er tasken forsvundet.
Brillerne kan ikke  

 erstattes.
 Det kan i tyverisituationen ikke udelukkes, at hjælpemidlet kan erstattes  

 af anden forsikring end arbejdsskadeforsikringen.
Jævnligt i brug For visse hjælpemidler, for eksempel læsebriller, gælder, at hjælpemidlet  

 skal være nødvendigt for arbejdet, uanset det ikke anvendes konstant under  

 arbejdet.
 Bliver sådanne hjælpemidler beskadiget, eller bortkommer de som følge af  

 arbejdet eller de forhold, hvorunder det foregår, kan de også erstattes.
 Det er ikke afgørende, om skadelidte for et kortere eller længere tidsrum  

 ikke har båret brillerne, hvis de jævnligt anvendes under arbejdet.
Der stilles ikke krav til den måde, hjælpemidlet er opbevaret på.
Det  

 kræves således ikke, at brillerne opbevares i stødsikkert etui.
 Eksempel: Et par briller, der opbevares i en brystlomme, kan erstattes,  

 hvis arbejdsforholdene er årsag til, at de bliver klemt eller falder ud af  

 lommen og derved beskadiges.
Der stilles ikke krav om, at skadelidte opbevarer hjælpemidlet på sig.
Der  

 vil således ikke være noget til hinder for, at et par læsebriller, der har  

 været opbevaret i en taske, kan erstattes, hvis de er beskadiget eller  

 bortkommet som følge af arbejdet eller de forhold, hvorunder det foregår.
Eksempel: En gartner, der anvender læsebriller til ugesedler og  

 arbejdsplaner, havde lagt brillerne i en taske, der blev ramt af et stykke  

 træ, mens gartneren stablede brænde.
Brillerne blev erstattet.
Beskadigelsen skyldes arbejdet Når det er konstateret, at hjælpemidlet har været anvendt under arbejdet,  

 skal betingelsen om, at beskadigelsen skyldes arbejdet eller de forhold,  

 hvorunder det foregår, også være opfyldt.
 Normalt volder det ikke de store problemer at fastslå, om en skade på et  

 hjælpemiddel er en følge af arbejdet eller de forhold, hvorunder det foregår.
Eksempel: Et postbud, der bærer briller, får beskadiget dem, da han  

 falder.
I denne situation kan brillerne erstattes.
Eksempel: En par briller, der bliver brugt under arbejde, falder af på  

 grund af en løs skrue eller løshed i brillerne i øvrigt og går i stykker.
I  

 denne situation kan brillerne ikke erstattes.
Særlige arbejdsforhold Er der tale om ganske særlige arbejdsforhold, kan et hjælpemiddel  

 erstattes, hvis det beskadiges eller bortkommer på grund af arbejdsstedets  

 indretning.
Eksempel: Et par briller eller en tandprotese tabes i vandet fra en  

 fiskerbåd, i en maskine eller på et betongulv.
Der kan ydes erstatning, da  

 beskadigelsen skyldes forholdene, hvorunder arbejdet foregår, det vil her  

 sige arbejdspladsens indretning.
Gradvis nedslidning Gradvis nedslidning af hjælpemidlet som følge af arbejdets særlige art kan  

 også berettige til erstatning.
 Brillerne kan for eksempel være blevet ætset på grund af udsættelse for  

 svejsegløder.
Egen håndtering Det kan være vanskeligt at vurdere, hvornår en skade er en følge af  

 arbejdet eller de forhold, hvorunder det foregår, eller om skaden skyldes den  

 pågældendes egen håndtering af hjælpemidlet.
 Skader på hjælpemidler kan ikke erstattes, når de skyldes den pågældendes  

 egen omgang med hjælpemidlet, og ikke arbejdet eller de forhold, hvorunder  

 det foregår.
Eksempel: Et par briller beskadiges, mens brugeren pudser dem.
Skaden  

 skyldes ikke arbejdet eller de forhold, hvorunder det foregår, og brillerne  

 kan ikke erstattes.
5.2. SPECIELT OM BETALING FOR BRILLER OG KONTAKTLINSER Briller Der er stor forskel på prisen på brillestel.
Efter bestemmelsen i § 30,  

 stk. 5, fastsættes der derfor et maksimumbeløb for betaling af brillestel  

 svarende til, hvad et brillestel af almindelig god kvalitet koster.
Til dette  

 formål indhenter Arbejdsskadestyrelsen en udtalelse fra Danmarks  

 Optikerforening en gang om året.
Maksimumbeløb for brillestel Beløbet reguleres fremover hvert år pr. 1. januar og udgør pr. 1. april  

 1995: 730 kr., jf.
Arbejdsskadestyrelsens bekendtgørelse nr. 74 af 1. februar  

 1995.
 Det er regningens dato, der er afgørende for, med hvilket maksimumbeløb  

 stellet kan betales.
Fravigelser Det fastsatte maksimumbeløb kan i særlige tilfælde fraviges, for eksempel  

 hvis pågældende er nødt til at købe et dyrere stel på grund af allergi, eller  

 hvis der er behov for letvægtsbriller.
Nye/gamle stel Er de ødelagte/beskadigede briller helt nye - det vil efter  

 Arbejdsskadestyrelsens praksis sige under 1 år gamle - erstattes  

 brillestellet altid med et beløb svarende til, hvad det beskadigede stel har  

 kostet.
 Det skal dokumenteres, at brillerne er under et år gamle ved indsendelse  

 af kvittering eller lignende for de beskadigede briller.
Glas Udgiften til nye glas, af samme kvalitet som de beskadigede, erstattes  

 fuldt ud, inklusive en eventuel ændret styrke.
Dog betales der ikke for  

 dobbeltslebne glas, hvis de beskadigede glas var med enkelt styrke.
 Af hensyn til behov for ændret styrke, forudbestående  

 antirefleksbehandling eller toning i det resterende glas, betales for 2 nye  

 glas, selv om kun 1 er beskadiget, hvis optikeren vurderer, at det er  

 nødvendigt for at opnå et tilfredsstillende resultat.
Solbriller med styrke Solbriller med styrke betragtes også som et hjælpemiddel og kan derfor  

 erstattes, hvis de bliver beskadiget under arbejdet.
Solbriller uden styrke Solbriller uden styrke betales ikke, medmindre de efter  

 Arbejdsskadestyrelsens eller forsikringsselskabets opfattelse er nødvendige  

 som følge af en øjenlidelse.
Som hovedregel betragtes solbriller uden styrke  

 som private effekter.
Arbejdsbriller og beskyttelsesbriller Arbejdsbriller og beskyttelsesbriller som svejsebriller og skærmbriller  

 kan ikke betales, da der typisk er tale om arbejdsredskaber, som  

 arbejdsgiveren har betalt.
Er sådanne briller anskaffet af den ansatte, og er  

 brillerne efter Arbejdsskadestyrelsens opfattelse nødvendige som følge af en  

 øjenlidelse, kan brillerne dog betales af forsikringen.
Kontaktlinser Kontaktlinser, som bliver beskadiget eller falder ud som følge af  

 arbejdet, betales.
Hvis der indkøbes kontaktlinser i stedet for briller,  

 betales for et sæt.
 Hvis der indkøbes briller i stedet for kontaktlinser, betales for et par  

 briller efter gældende retningslinier.
 Hvis kontaktlinser, som betales hver måned, beskadiges eller tabes,  

 betales der for, hvad et sæt linser koster i en måned.
Reservebriller Erstatning for ødelagte reservebriller kan ydes, hvis der på grund af  

 arbejdets særlige art stilles krav om reservebriller.
 Det kan for eksempel være togførere, skibsførere og andre, som ikke kan  

 afbryde arbejdet.
 Reservebriller er typisk en kopi af den almindelige brille, men kan være  

 med en enkelt styrke eller være solbriller med styrke til udendørs brug.
Synsprøve Har skadelidte i tilknytning til anskaffelse af nye briller udgifter til  

 ny synsprøve, bliver denne også betalt efter § 30.
6. FØLGEUDGIFTER 6.1. GENERELT Overblik Når skadelidte efter en arbejdsskade skal gennemgå en behandling eller  

 skal genoptrænes mv., kan der blive tale om visse følgeudgifter til  

 behandlingen.
Der vil ofte blive tale om en udgift til transport mellem bopæl og  

 behandlingsstedet.
Der kan også blive tale om andre udgifter, der omtales  

 nedenfor i afsnit 6.2.
 Når styrelsen skønner, at en behandling er nødvendig til afhjælpning af  

 arbejdsskadens følger, omfatter beslutningen om betaling af udgifterne til  

 behandling også sådanne følgeudgifter.
Forhåndstilsagn Styrelsen kan anbefale, at der navnlig i tvivlstilfælde indhentes  

 forhåndstilsagn.
 Da mange sager om behandlingsudgifter mv. alene behandles i  

 forsikringsselskaberne, kan eventuelt forhåndstilsagn søges indhentet i  

 selskaberne.
 Det bemærkes, at ved afslag i selskaberne på betaling af behandling mv.  

 kan spørgsmålet rejses over for Arbejdsskadestyrelsen.
Det er dog ikke alle følgeudgifter, der kan betales.
I afsnit 6.3. nævnes  

 der eksempler på udgifter, styrelsen ikke betaler.
 I afsnit 6.2. beskrives de retningslinier, der anvendes ved opgørelsen af  

 følgeudgifterne i de enkelte sager.
 Betalingen af følgeudgifterne er ikke omtalt i § 30, men udgifterne  

 betragtes som afledt af den egentlige behandling.
Anden lovgivning På samme måde, som det i øvrigt er hovedreglen ved § 30, stk. 1, er  

 betaling af følgeudgifterne subsidiær i forhold til anden lovgivning.
Det vil sige, at skadelidte, når det er muligt, først skal søge at få  

 dækket følgeudgiften efter anden lovgivning.
Når det er forsøgt, og  

 skadelidte fortsat står tilbage med en udgift, er det denne udgift, der  

 eventuelt kan betales efter § 30.
 For at en udgift kan betales som følgeudgift til behandling efter § 30, er  

 det ikke en betingelse, at selve behandlingen betales efter § 30.
 Det betyder, at hvis skadelidte får en behandling, der fuldt ud betales  

 efter sygesikringsloven eller sygehusloven, er der intet til hinder for, at  

 transportudgiften betales som følgeudgift efter § 30, hvis transportudgiften  

 i øvrigt ikke kan betales efter sygesikringsloven eller sygehusloven.
6.2. HVILKE UDGIFTER KAN BETALES Hjælpemidler Forudsætter den rigtige behandling, at der stilles hjælpemidler til  

 rådighed, vil disse kunne betales som følgeudgift til behandlingen efter §  

 30. Som typiske eksempler på et hjælpemiddel i forbindelse med en behandling  

 er krykker (krykkestokke) og kørestole.
Se også afsnit 4 om hjælpemidler  

 anskaffet på grund af skaden.
 Sådanne hjælpemidler stilles undertiden vederlagsfrit til rådighed af  

 hospitalet, og i de tilfælde vil der ikke blive tale om en udgift for  

 skadelidte.
Lægeregninger Lægeregninger i forbindelse med ansøgning om medicintilskud til  

 Sundhedsstyrelsen kan betales, hvis den ansøgte medicin er nødvendig for at  

 opnå bedst mulig helbredelse.
Nødvendige materialer til en behandling I det omfang, der er tale om materialer, der er nødvendige for  

 behandlingen, kan materialerne betales i nødvendigt omfang efter en konkret  

 vurdering.
 Der kan for eksempel være tale om udgifterne til bandager, der skal  

 skiftes ofte.
 Disse nødvendige materialer stilles ofte vederlagsfrit til rådighed for  

 skadelidte af hospitalet, og kan derfor kun betales, når skadelidte selv har  

 en udgift til de pågældende materialer.
Transport Der kan betales for rimelige transportudgifter både som følge af  

 undersøgelser, behandlinger, operationer og anskaffelse af hjælpemidler,  

 omfattet af § 30.
Der kan også betales for rimelige transportudgifter som følge af  

 undersøgelser, behandlinger, operationer og anskaffelse af hjælpemidler, selv  

 om den pågældende behandling mv. er uden udgift for skadelidte, fordi den  

 betales efter andre regelsæt.
Det er dog i sådanne situationer en  

 forudsætning, at de øvrige almindelige betingelser for betaling efter § 30 er  

 til stede.
Den typiske følgeudgift til behandling er transport mellem skadelidtes  

 bopæl og behandlingsstedet.
Også udgiften til transport mellem skadestedet og  

 1. behandlingssted umiddelbart efter skaden (skadestue, læge eller lignende)  

 kan betales, når skadelidte selv har haft udgifter til denne transport.
Offentlig transport Der kan betales for offentlige transportmidler eller for kørsel med egen  

 bil.
 Udgifter til offentlig transport betales mod dokumentation i form af  

 tog/busbilletter.
 Hvis skadelidte bruger egen bil, betales der pr. kilometer svarende til  

 statens takster, fra 1. januar 1995: 1,21 kr. pr. kilometer.
Takster Der betales efter taksterne på behandlingstidspunktet - ikke efter  

 taksterne på skadedatoen.
Taxa Taxa betales kun undtagelsesvis, og nødvendigheden af kørsel med taxa skal  

 dokumenteres.
 Taxa kan betales:
1. når skadelidte på grund af skaden ikke kan benytte  

 offentlige transportmidler eller egen bil, eller 2. når skadelidte bor et sted, hvor der er udpræget  

 dårlige offentlige transportmuligheder.
 Taxaudgifterne betales mod dokumentation.
Særlig transport Er særlig transport nødvendiggjort af arbejdsskaden, kan sådan transport  

 også betales som følgeudgift til § 30.
Særlig transport kan for eksempel være fly- eller helikoptertransport fra  

 ulykkesstedet til hospital mv.
En sådan transport kan betales efter § 30,  

 hvis skaden har nødvendiggjort den særlige og omkostningskrævende  

 transportform.
 Er skadelidte kommet til skade i udlandet, og kræver skaden behandling i  

 Danmark, kan hjemtransporten (med tog, bil, fly eller på anden måde) også  

 betales som følgeudgift til § 30.
Ledsager Hvis skadelidte på grund af skadens art eller omfang skal have en ledsager  

 med til en undersøgelse eller en behandling mv., betales denne følgeudgift  

 også.
Behovet for ledsager kan også skyldes, at der er tale om et barn, der  

 ikke kan rejse alene.
6.3. ANDRE UDGIFTER Andre udgifter for skadelidte I forbindelse med en arbejdsskade kan der være udgifter, som den  

 skadelidte har haft på grund af skaden, men som alligevel ikke kan betales  

 efter bestemmelsen i § 30, da udgifterne ikke har været afholdt som et  

 nødvendigt led i behandlingen af arbejdsskadens følger.
Udgifterne kan være mangeartede, og det vil ikke være muligt at lave en  

 udtømmende opremsning.
Derfor vil kun de mest typiske eksempler blive omtalt  

 i dette afsnit.
I visse tilfælde er der tale om udgifter, der kan betales efter § 19, stk.  

 4, som omkostninger ved sagens behandling.
Det kan være udgifter til  

 lægeerklæringer, som styrelsen har bedt om.
Revisionsopgørelser Forsikringen betaler også nødvendige udtalelser og dokumentationer,  

 herunder revisionsopgørelser, hvis de alene er udarbejdet til brug for sagens  

 behandling.
Oversættelser Også for eksempel nødvendige oversættelser betales.
Tolkebistand Tolkebistand ved en behandling eller en undersøgelse kan ligeledes betales  

 efter en konkret vurdering.
I andre tilfælde drejer det sig om udgifter for skadelidte eller  

 arbejdsgiver indirekte affødt af skaden.
Disse udgifter kan ikke betales  

 efter loven.
Udgifter betalt af arbejdsgiver For udgifter, der er betalt af arbejdsgiver, kan det for eksempel dreje  

 sig om ødelagte arbejdsredskaber eller hjælpemidler.
Eller det kan være  

 udgifter til sygeafløser som følge af skadelidtes fravær på grund af skaden.
 Advokatbistand mv.
Ikke sjældent henvender skadelidte sig til en advokat eller en forening  

 for at få dennes hjælp til behandlingen af arbejdsskadesagen.
En sådan  

 bistand er ikke omfattet af bestemmelsen i § 30.
Hjemmehjælp Hjemmehjælp og hjemmesygepleje er heller ikke nødvendig for selve  

 behandlingen, og udgiften hertil betales derfor ikke - heller ikke som en  

 følgeudgift til behandlingen.
Ekstra transportomkostninger Det samme gælder, hvis skadelidte har haft ekstra omkostninger til  

 transport mellem bopæl og arbejdsplads for at passe sit normale arbejde i en  

 periode efter arbejdsskaden (for eksempel til taxa).
 Er skadelidte afgået ved døden som følge af en arbejdsskade, kan  

 udgifterne til transport fra et sygehus til begravelsesstedet ikke betales  

 efter § 30.
Tabt arbejdsfortjeneste Tabt arbejdsfortjeneste kan ikke betales som følgeudgift til ydelser efter  

 § 30, men kun efter § 22.
Time- og dagpenge Time- og dagpenge kan heller ikke betales efter § 30, men kun efter § 22.
Skibsdeviationer Udgifter, der følger af, at et skib må afvige fra den fastlagte rute, som  

 følge af en sømands arbejdsskade, hvortil hurtig behandling er nødvendig, kan  

 heller ikke afholdes efter bestemmelsen.
Denne udgift kan ikke sidestilles  

 med transportudgifter til sygebehandling.
Diverse Ekstraudgifter til vask/rensning af tøj mv. i forbindelse med sygepleje og  

 øgede udgifter til rumopvarmning betales heller ikke.
Det samme gælder for  

 almindelige husholdningsartikler.
§ 22 Ved siden af betaling efter § 30 kan der under visse betingelser også  

 betales for undersøgelser mv. efter § 22. Efter § 22 kan der ud over selve  

 undersøgelsen betales for transport, tabt arbejdsfortjeneste og time- og  

 dagpenge.
Transport (§ 22) Undersøgelsen/behandlingen skal efter styrelsens vurdering have været  

 nødvendig for at få belyst selve arbejdsskaden og dens følger, for at  

 styrelsen kan tage stilling til for eksempel spørgsmålet om anerkendelse og  

 godtgørelse for varigt men.
Selve undersøgelsen behøver ikke være forlangt af  

 Arbejdsskadestyrelsen, men skal selvfølgelig være lægeligt indiceret som  

 følge af arbejdsskaden.
Som udgangspunkt må vi derfor kræve, at pågældende er  

 henvist af læge til undersøgelsen.
Time- og dagpenge (§ 22) Ud over de betingelser, der omtales ovenfor, skal  

 undersøgelsen/behandlingen have fundet sted uden for pågældendes  

 bopælskommune.
Tabt arbejdsfortjeneste (§ 22) Efter § 22 kan der i visse situationer betales for tabt  

 arbejdsfortjeneste, når pågældende i forbindelse med en undersøgelse mv. har  

 haft et fravær fra sit arbejde på mindst 2 timer.
Det gælder, hvis Arbejdsskadestyrelsen har fundet det nødvendigt, at  

 skadelidte indlægges til observation på sygehus mv.
Eller hvis styrelsen har  

 bedt om, at skadelidte enten bliver undersøgt af en læge udpeget af  

 styrelsen, bliver arbejdsprøvet på styrelsens initiativ eller bliver bedt om  

 at afgive mundtlig forklaring for Arbejdsskadestyrelsen.
-------------------------------------------------------------------- 7. BILAG SYGEBEHANDLING, OPTRÆNING OG HJÆLPEMIDLER M.M.
§ 30 Er sygebehandling eller optræning under sagens behandling nødvendig for at  

 opnå bedst mulig helbredelse, kan udgifterne hertil betales i det omfang,  

 udgifterne ikke kan afholdes efter lov om offentlig sygesikring eller som led  

 i behandlingen på offentligt sygehus.
Optræningen skal foretages som  

 efterbehandling under lægelig kontrol i umiddelbar tilknytning til  

 sygebehandlingen.
 Stk. 2.  Er anskaffelse af proteser, briller og lignende  

 hjælpemidler samt sygevogne under sagens behandling nødvendig for at sikre  

 sygebehandlingens eller genoptræningens resultater, for at formindske  

 arbejdsskadens følger eller for nøjere at kunne bestemme omfanget af  

 erhvervsevnetabet og graden af varigt men, kan udgifterne herved betales.
 Stk. 3.  Stk. 1 og 2 gælder også ved genoptagelse af  

 sagen med henblik på en ændret vurdering af erhvervsevnetabet og det varige  

 men.
 Stk. 4.  Har en forsikret under arbejdet anvendt et af  

 de hjælpemidler, der er nævnt i stk. 2, og er hjælpemidlet blevet beskadiget  

 som følge af arbejdet eller de forhold, hvorunder arbejdet foregår, kan  

 udgifterne til reparation, eventuelt fornyelse af hjælpemidlet, betales.
 Stk. 5.  Chefen for Arbejdsskadestyrelsen fastsætter  

 regler om, i hvilket omfang der kan ske dækning af udgifter efter stk. 1-4.  

 Chefen for Arbejdsskadestyrelsen fastsætter endvidere regler om, at sådanne  

 udgifter under særlige omstændigheder kan dækkes, selv om sagen ikke er under  

 behandling.
§ 11 Stk. 2.  Hvor der i denne lov er knyttet retsvirkninger  

 til dagen for en arbejdsskades indtræden, gælder disse for erhvervssygdomme  

 fra den dag, hvor sygdommen anmeldes, jf. kapitel 3.
§ 19 Stk. 4.  Forsikringsselskabet afholder udgifterne til  

 lægeerklæringer, herunder speciallægeerklæringer og obduktionserklæringer, og  

 til udtalelser og dokumentationer i øvrigt, herunder til nødvendige  

 revisionsopgørelser.
§ 20 Er anmeldelse ikke indsendt rettidigt, kan krav om erstatning efter loven  

 dog rejses af skadelidte eller de efterladte inden for en frist af 1 år fra  

 arbejdsskadens indtræden.
For erhvervssygdomme, jf. § 10, regnes fristen fra  

 det tidspunkt, hvor skadelidte eller de efterladte har fået kendskab til, at  

 sygdommen må antages at være erhvervsbetinget.
Når der er særlig grund  

 dertil, kan der ses bort fra fristen.
§ 22 Skadelidte skal snarest muligt efter arbejdsskadens indtræden lade sig  

 undersøge af en læge og derefter gennemgå den lægebehandling eller den  

 optræning, som lægen eller Arbejdsskadestyrelsen finder nødvendig.
Skadelidte  

 skal om nødvendigt lade sig indlægge til observation på sygehus eller  

 lignende institution.
Skadelidte skal endvidere efter Arbejdsskadestyrelsens  

 bestemmelse lade sig undersøge af en læge udpeget af styrelsen, lade sig  

 arbejdsprøve og efter anmodning afgive mundtlig forklaring for  

 Arbejdsskadestyrelsen.
Stk. 2.  Forsikringsselskabet skal afholde  

 rejseudgifterne, når skadelidte får lægebehandling m.v., jf. stk. 1, efter  

 Arbejdsskadestyrelsens anmodning.
Forsikringsselskabet skal endvidere yde  

 erstatning for dokumenteret tabt arbejdsfortjeneste i de tilfælde, der er  

 nævnt i stk. 1, 2. og 3. pkt., hvis fraværet er af mindst 2 timers varighed.  

 Som grundlag for beregningen kan højst anvendes den timefortjeneste, der  

 svarer til den i § 41, stk. 3, nævnte årsløn.
 Stk. 3.  Stk. 2 gælder også, når Den Sociale  

 Ankestyrelse har begæret de oplysninger, der er nævnt i stk. 1.
ERSTATNING FOR TAB AF ERHVERVSEVNE § 32 Har arbejdsskaden medført nedsættelse af skadelidtes evne til at skaffe  

 sig indtægt ved arbejde, tilkommer der den pågældende erstatning for tab af  

 erhvervsevne.
Der ydes ikke erstatning, hvis erhvervsevnetabet er mindre end  

 15 procent.
 Stk. 2.  Ved bedømmelsen af erhvervsevnetabet tages  

 hensyn til skadelidtes muligheder for at skaffe sig indtægt ved sådant  

 arbejde, som med rimelighed kan forlanges af den pågældende efter dennes  

 evner, uddannelse, alder og muligheder for erhvervsmæssig omskoling og  

 optræning.
 Stk. 3.  Erstatning for tab af erhvervsevne til et barn  

 med fosterskade, jf. § 10, stk. 1, nr. 2, eller til et barn med sygdomme som  

 følge af påvirkning af forældrene før befrugtningen eller efter fødslen, jf.  

 § 10, stk. 2, kan tidligst ydes fra skadelidtes 15. år.
 Stk. 4.  Erstatningen tilkendes som en løbende ydelse,  

 medmindre denne kapitaliseres efter reglerne i § 43.
 Stk. 5.  Ved fuldstændigt tab af erhvervsevne udgør den  

 løbende ydelse årlig 4/5 af skadelidtes årsløn, jf. § 41, og ved nedsættelse  

 af erhvervsevnen en forholdsmæssig del heraf.
 Stk. 6.  Den årlige ydelse udbetales med 1/12 månedlig  

 forud og løber fra tidspunktet for afgørelsen, medmindre særlige  

 omstændigheder taler for et andet tidspunkt.
 Stk. 7.  Fra udgangen af den måned, hvor den  

 erstatningsberettigede fylder 67 år, afløses den løbende ydelse af et  

 engangsbeløb på 2 gange den årlige ydelse efter stk. 5. Er en  

 erstatningsberettiget på tidspunktet for afgørelsen fyldt 67 år, udbetales  

 erstatningen som anført i 1. pkt.
GODTGØRELSE FOR VARIGT MEN § 33 Har en arbejdsskade påført skadelidte varigt men, tilkommer der den  

 pågældende godtgørelse herfor.
Godtgørelse ydes dog ikke, hvis mengraden  

 fastsættes til mindre end 5 procent.
 Stk. 2.  Mengraden fastsættes på grundlag af skadens  

 medicinske art og omfang og under hensyn til de af arbejdsskaden forvoldte  

 ulemper i skadelidtes personlige livsførelse.
Stk. 3.  Mengodtgørelsen udbetales som et kapitalbeløb  

 og udgør ved en mengrad på 100 procent 340.000 kr.
Beløbet reguleres efter §  

 42. Ved lavere mengrader udgør godtgørelsen en forholdsmæssig del af 340.000  

 kr.
 Stk. 4.  I ganske særlige tilfælde kan mengodtgørelsen  

 fastsættes til et højere beløb, dog højst 120 pct. af 340.000 kr. reguleret  

 efter § 42.
Stk. 5.  Var skadelidte ved arbejdsskadens indtræden  

 fyldt 60 år, nedsættes den efter stk. 3 eller 4 beregnede godtgørelse med 5  

 pct. for hvert år, skadelidte på tidspunktet for arbejdsskadens indtræden var  

 over 59 år.
Mengodtgørelsen nedsættes dog ikke yderligere efter det fyldte  

 69. år.
GENOPTAGELSE AF ERSTATNINGSSPØRGSMÅL § 34 Efter anmodning fra skadelidte eller på Arbejdsskadestyrelsens  

 foranledning kan erstatnings- og godtgørelsesspørgsmålene, jf. §§ 30, 32 og  

 33, genoptages inden for en frist af 5 år fra første fastsættelse, hvis der  

 er sket væsentlige ændringer af de forhold, der blev lagt til grund for  

 fastsættelsen.
Fristen for genoptagelse kan forlænges inden udløbet af  

 5-års-fristen.
Når ganske særlige omstændigheder taler herfor, kan der ses  

 bort fra fristerne.
------------------------------------------------------------------ Arbejdsskadestyrelsens bekendtgørelse nr. 834 af 26. september 1994 BEKENDTGØRELSE OM DÆKNING AF UDGIFTER TIL SYGEBEHANDLING OG OPTRÆNING SAMT PROTESER M.M.
EFTER LOV OM FORSIKRING MOD FØLGER AF ARBEJDSSKADE Efter § 30, stk. 5, i lov nr. 390 af 20. maj 1992 om forsikring mod følger  

 af arbejdsskade fastsættes:
 § 1.  Udgifter i forbindelse med skadelidtes  

 sygebehandling og optræning samt udgifter ved anskaffelse eller reparation af  

 proteser, briller og andre hjælpemidler betales efter reglerne i denne  

 bekendtgørelse.
 Stk. 2.  Hvor der i denne bekendtgørelse er knyttet  

 retsvirkninger til det forhold, at sagen er under behandling, gælder disse:
 Stk. 3.  Har skadelidte anmodet om genoptagelse af en  

 sag, der af Arbejdsskadestyrelsen er anset for afsluttet uden  

 erstatningsberettigende følger, jf. ovennævnte lovs § 27, anses sagen under  

 behandling fra styrelsens meddelelse om afslutningen indtil styrelsen træffer  

 ny afgørelse.
 Stk. 4.  Ankes en afgørelse til Den Sociale  

 Ankestyrelse, som derefter hjemviser sagen til fornyet behandling, anses  

 sagen at være under behandling i perioden fra Arbejdsskadestyrelsens  

 afgørelse, og indtil styrelsen træffer ny afgørelse efter hjemvisningen.
§ 2.  Udgifter i forbindelse med sygebehandling og  

 optræning betales, hvis sygebehandlingen/optræningen er en følge af  

 arbejdsskaden, iværksættes under sagens behandling og af forsikringsselskabet  

 eller Arbejdsskadestyrelsen skønnes nødvendig for bedst mulig helbredelse.  

 Det forudsættes, at udgiften ikke kan betales efter lov om offentlig  

 sygesikring eller som led i behandlingen på offentligt sygehus.
Optræningen  

 skal yderligere foretages som efterbehandling under lægelig kontrol i  

 umiddelbar tilknytning til sygebehandlingen.
 § 3.  Udgifter i forbindelse med nødvendig  

 sygebehandling/optræ- ning, der er iværksat, før en arbejdsskade anmeldes,  

 kan betales, hvis skaden bliver anerkendt, og betingelserne i § 2 i øvrigt er  

 opfyldt.
Stk. 2.  Udgifter i forbindelse med  

 sygebehandling/optræning, der finder sted efter sagens behandling, kan, under  

 forudsætning af, at betingelserne i § 2 i øvrigt er opfyldt, betales, § 4.  Udgifter i forbindelse med proteser, briller og  

 andre hjælpemidler samt sygevogne, der anskaffes under sagens behandling,  

 betales, forudsat at anskaffelsen heraf er nødvendig for at sikre  

 sygebehandlingens eller genoptræningens resultater, formindske arbejdsskadens  

 følger eller nøjere at kunne bestemme omfanget af erhvervsevnetabet og graden  

 af det varige men.
Under samme betingelser betales udgifter til hjælpemidler  

 m.m., der leveres efter at Arbejdsskadestyrelsen har truffet afgørelser om  

 varigt men og erhvervsevnetab, hvis hjælpemidlet m.m. kan dokumenteres  

 bestilt før disse afgørelser er truffet.
 Stk. 2.  Udgifter i forbindelse med hjælpemidler m.m som  

 i stk. 1 nævnt, der anskaffes uden for den periode, hvor sagen er under  

 behandling, betales under tilsvarende betingelser, som er fastsat i § 3 for  

 betaling af udgifter i forbindelse med sygebehandling/optræning, hvis  

 betingelserne i stk. 1 i øvrigt er opfyldt.
§ 5.  Udgifter ved reparation, eventuelt fornyelse, af  

 et hjælpemiddel m.m., der er nævnt i § 4, kan betales, hvis hjælpemidlet m.m.  

 er blevet beskadiget eller ødelagt som følge af arbejdet eller de forhold,  

 hvorunder arbejdet foregår.
Brillestel erstattes normalt kun indenfor en  

 maksimumstakst, der reguleres årligt.
Maksimumstaksten anvendes kun i tilfælde, hvor brillen beskadiges  

 eller ødelægges under de i 1. pkt. nævnte omstændigheder, jf. § 30, stk. 4, i  

 ovennævnte lov.
 § 6.  Bekendtgørelsen træder i kraft ved  

 bekendtgørelse i Lovtidende og finder anvendelse på alle afgørelser om de af  

 bekendtgørelsen omfattede betalingsspørgsmål, der træffes på  

 ikrafttrædelsesdagen eller senere.
