Nr BTL 9 Betænkning over Forslag til lov om ændring af lov om apoteksvirksomhed  

 (Udligningssystemet)   

 Nr L 9 1991-92, 1. samling Afgivet af Sundhedsudvalget Afgivet: 19911213 Udvalget har behandlet lovforslaget i en række møder og har herunder stillet spørgsmål til sundhedsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Den Danske Dyrlægeforening, Hundige Apotek, Krone Apoteket og Sct.
Hans Apotek.
 Herefter indstiller et flertal (Socialdemokratiets, Det  

 Konservative Folkepartis, Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse  

 uændret.
 Et mindretal (Socialistisk Folkepartis medlem af udvalget) vil  

 redegøre for sin stilling til lovforslaget ved 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling og udtaler  

 følgende:
 Fremskridtspartiet finder det betegnende, at det af bemærkningerne til  

 lovforslaget fremgår, at det i de senere år har været nødvendigt at yde  

 ekstraordinære tilskud til en række effektivt drevne apoteker med stor  

 omsætning for at sikre de pågældende apoteker et positivt driftsresultat,  

 uanset at driften havde givet et rimeligt resultat før betaling af  

 omsætningsafgiften.
 Sundhedsministeren har været så elskværdig den 1. oktober d.å. at  

 orientere Sundhedsudvalgets medlemmer pr. brev om, at en vedtagelse af det  

 foreliggende lovforslag giver mulighed for at udstede et cirkulære om  

 omlægninger af apotekernes avancestruktur, der vil kunne spare  

 Sundhedsministeriet op til 41 mio. kr.
 Fremskridtspartiet mener, at ændringen af avancestrukturen burde indbygges  

 i lovforslaget, således at der allerede med selve lovforslaget ville være  

 sparet de omtalte 41 mio. kr.
 Hvis lovforslaget var udformet således, ville Fremskridtspartiet have  

 været langt mere positivt indstillet over for det foreliggende lovforslag.
Fremskridtspartiet har ikke noget imod, at private foreninger foretager  

 private omfordelinger af private midler.
Men det er jo ikke det, der er  

 hensigten med lovforslaget.
Hensigten med lovforslaget er derimod offentlige  

 indgreb i private forhold, ganske vist med Apotekerforeningens billigelse.  

 Men hvis Apotekerforeningen accepterer omfordelingen, hvorfor så ikke blot  

 vedtage en lov, der overlader omfordelingsspørgsmålet til Apotekerforeningen  

 selv? Det centrale argument for disse udligningsordninger er at sikre, at der  

 også i tyndt befolkede områder vil forefindes receptekspederende apoteker.  

 Konkurrencerådet mener ikke, at udligningsordningen er nødvendig for at sikre  

 forsyningen af receptmedicin i de tyndt befolkede egne af landet.  

 Konkurrencerådet skriver i sit høringssvar til Sundhedsministeriet af 5.  

 august 1991 følgende: »Erhvervsstrukturen styres efter al erfaring bedre  

 af markedskræfterne selv end gennem offentlig regulering. . .« Denne  

 opfattelse deler Fremskridtspartiet.
 Fremskridtspartiet mener, at det er vigtigt, at det i lovforslaget  

 oplyses, hvor meget den offentlige administration af disse omfordelinger  

 koster.
 Et tredje mindretal (Det Radikale Venstres medlem af udvalget) vil  

 redegøre for sin stilling til lovforslaget ved 2. behandling.
Hanne Andersen (S) Dorte Bennedsen (S) Martin Glerup (S) Anna-Marie  

 Hansen (S) Tove Lindbo Larsen (S) Torben Lund (S) nfmd.
Lone Møller  

 (S) Birgitte Husmark (SF) Lis Noer Holmberg (CD) Karen Højte Jensen (KF)  

 Fischer (KF) Mariann Fischer Boel (V) Anders Mølgaard (V) Jørgen Winther (V)  

 Køpke Christensen (FP) fmd.
Elisabeth Arnold (RV) Inger Stilling  

 Pedersen (KRF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Udvalget har endvidere stillet et spørgsmål til sundhedsministeren, som denne har besvaret skriftligt.
Et notat udarbejdet af Sundhedsministeriet om apoteksfilialerne i relation til det foreslåede nye udligningssystem er optrykt som bilag til denne tillægsbetænkning.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret.
 Et mindretal (Socialistisk Folkepartis og Fremskridtspartiets  

 medlemmer af udvalget) indstiller lovforslaget til forkastelse.
Et flertal inden for mindretallet (Socialistisk Folkepartis medlem af  

 udvalget) vil stemme imod lovforslaget, idet SF tager sundhedsministerens  

 bekymring for de mindste apoteker alvorligt.
På et spørgsmål har ministeren  

 ikke kunnet give en garanti mod nedlæggelse af apoteker i tyndtbefolkede  

 områder som følge af lovforslagets ændrede udligningssystem og formindskede  

 mulighed for ekstraordinære tilskud.
Hanne Andersen (S) Dorte Bennedsen (S) Martin Glerup (S) Anna-Marie  

 Hansen (S) Tove Lindbo Larsen (S) Torben Lund (S) nfmd.
Lone Møller  

 (S) Birgitte Husmark (SF) Lis Noer Holmberg (CD) Karen Højte Jensen (KF)  

 Fischer (KF) Mariann Fischer Boel (V) Anders Mølgaard (V) Jørgen Winther (V)  

 Køpke Christensen (FP) fmd.
Elisabeth Arnold (RV) Inger Stilling  

 Pedersen (KRF) Bilag Sundhedsministeriet Den 12. december 1991 Notat om apoteksfilialerne i relation til det foreslåede nye  

 udligningssystem Den nuværende udligningsordning stiller apoteker med filialer særlig  

 gunstigt, specielt apoteker med store filialer.
Den afgiftslempelse, der  

 tilstås filialapoteker, overstiger i mange tilfælde de meromkostninger, der  

 er forbundet med at drive en filial.
Formålet med omlægningen af  

 udligningsordningen er bl.a. at mindske denne fordel, idet der fremover ydes  

 en filialgodtgørelse, der ud fra en estimeret gennemsnitsbetragtning dækker  

 meromkostningerne ved drift af en apoteksfilial.
De stordriftsfordele, der er forbundet med store omsætninger, er  

 baggrunden for den progressive omsætningsafgift.
Disse stordriftsfordele slår  

 ikke fuldt ud igennem, når omsætningen fordeles på apotek og filial og  

 specielt på flere filialer.
Det er derfor for det første hensigten at indføre et loft over den samlede  

 afgiftsbetaling, således at den samlede afgift ikke kan overstige 6 pct. af  

 den samlede afgiftspligtige omsætning.
Et sådant loft vil tilgodese store  

 apoteker med store filialomsætninger.
Da den progressive afgiftsbetaling belaster apoteker med to filialer  

 relativt hårdt, er det endvidere tanken at administrere lovforslagets § 50,  

 stk. 5, således, at der ydes apoteker med to eller flere filialer en  

 yderligere godtgørelse på 300.000 kr. for hver filial ud over den første,  

 således at godtgørelsen for anden filial kommer op på i alt 700.000 kr. for  

 hver af disse efterfølgende filialer.
Herudover er der i medfør af  

 lovforslagets § 50, stk. 5, mulighed for at tilstå filialapoteker, der rammes  

 af utilsigtede skævheder, en særlig afgiftslempelse.
Endelig kan der på linje  

 med øvrige apoteker ydes filialapoteker, der befinder sig i en vanskelig  

 situation, et ekstraordinært tilskud i medfør af apotekerlovens § 51.
 For så vidt angår de af apoteker Tovborg Jensen, Hundige Apotek, fremførte  

 bemærkninger i bl.a. skrivelserne til Sundhedsudvalget bemærkes:
De talstørrelser, som apoteker Tovborg Jensen har oplyst, er baseret på  

 regnskabsoplysninger fra 22 af de i alt 37 apoteker med filialer.
De 22  

 apoteker, der indgår i apoteker Tovborg Jensens undersøgelse, er ikke  

 repræsentative.
 Ifølge apoteker Tovborg Jensens beregninger vil de 22 apoteker med  

 filialer opnå en gennemsnitsindtjening på knap 181.000 kr., mens de  

 pågældende apotekers gennemsnitsindtjening faktisk udgjorde 436.000 kr. i  

 1990.
Efter lovforslagets udligningsordning vil samtlige 37 apoteker med  

 filialer opnå en gennemsnitsindtjening på 287.000 kr.
Dette overskud forhøjes  

 til 332.000 kr. med indførelse af afgiftsloftet og forhøjelsen af  

 godtgørelsen for filial nr. to.
Det faktiske gennemsnitlige overskud i 1990  

 for apoteker med filialer udgjorde 399.700 kr.
Det gennemsnitlige overskud i  

 1990 for alle apoteker under eet udgjorde 453.500 kr.
Det er imidlertid ikke formålstjenligt at sammenholde forholdene for  

 apoteker med filialer og for apoteker under eet i et enkelt år.
Gruppen af  

 filialapoteker er forholdsvis lille og ekstraordinære dispositioner i et  

 enkelt år inden for denne gruppe vil påvirke de samlede tal for gruppen  

 stærkt.
I 1990 gennemførte flere filialapoteker store ombygninger, som  

 påvirker regnskabstallene.
Enkelte apoteker med filialer er endvidere drevet  

 mindre rationelt.
Således havde et enkelt filialapotek et faktisk underskud  

 på mere end 1 mio. kr., hvor en rationel drift burde have vist et pænt  

 faktisk overskud.
Det er Sundhedsministeriets opfattelse, at apoteker med filialer har  

 tilrettelagt driften under hensyntagen til den gunstige godtgørelse for  

 filialerne.
Når denne fordel mindskes, må apoteksfilialerne indrette og  

 tilpasse driften efter de ændrede forhold.
