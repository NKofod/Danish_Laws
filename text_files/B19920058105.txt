I medfør af § 4, stk. 2, i lov nr. 778 af 9. december 1987 om beskyttelse af halvlederprodukters udformning (topografi) og efter bemyndigelse i henhold til § 1 i Industriministeriets bekendtgørelse nr. 416 af 27. maj 1992 samt under henvisning til Rådets beslutning 90/510/EØF og 90/511/EØF, begge af 9. oktober 1990 om udvidelse af den retlige beskyttelse af halvlederprodukters topografi til også at omfatte personer fra visse lande og territorier fastsættes:
 § 1.  Fra 8. november 1990 kan fysiske personer, der  

 er statsborgere i, eller som har bopæl i et af de i bilag 1 nævnte lande  

 eller territorier, og juridiske personer, som har en regulær industri- eller  

 erhvervsvirksomhed på et af de i bilag 1 nævnte landes eller territoriers  

 område, uanset betingelserne i lovens § 4, stk. 1, erhverve eneret i  

 overensstemmelse med lov om beskyttelse af halvlederprodukters udformning  

 (topografi).
 § 2.  Fra 8. november 1990 til 31. december 1992 kan  

 fysiske personer, der er statsborgere i, eller som har bopæl i et af de i  

 bilag 2 nævnte lande eller territorier, uanset betingelserne i lovens § 4,  

 stk. 1, erhverve eneret i overensstemmelse med den i § 1 nævnte lov.
 § 3.  Fra 8. november 1990 til 31. december 1992 kan  

 juridiske personer, som har en regulær industri- eller erhvervsvirksomhed i  

 Amerikas Forenede Stater eller i Schweiz, uanset betingelserne i lovens § 4,  

 stk. 1, erhverve eneret i overensstemmelse med den i § 1 nævnte lov.
 Stk. 2.  Fra 12. december 1991 til 31. december 1992  

 finder stk. 1 tilsvarende anvendelse på juridiske personer, som har en  

 regulær industri- eller erhvervsvirksomhed i Finland.
 § 4.  Enhver eneret erhvervet i henhold til §§ 2 og 3  

 gælder i det tidsrum, der er fastsat i lovens § 5, stk. 3.
 § 5.  Denne bekendtgørelse træder i kraft dagen efter  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 105 af 21.  

 februar 1991.
