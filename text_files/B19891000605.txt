MT. nr. 2-89 I medfør af § 11, stk. 1, og § 15, stk. 3, i lov om priser og avancer, jf.  

 lovbekendtgørelse nr. 109 af 11. marts 1986, fastsættes:
§ 1 Bestemmelserne gælder for reparations- og vedligeholdelsesarbejde af  

 audio/videoprodukter.
§ 2 Virksomheder, der udfører arbejde omfattet af § 1, skal udfærdige faktura  

 herfor i overensstemmelse med de i § 3 - § 8 fastsatte bestemmelser.
 Stk. 2.  Virksomheder, der videregiver reparation til en  

 anden virksomhed, skal på fakturaen oplyse kunden om dette, samt påse, at  

 denne virksomheds oplysninger er i overensstemmelse med de i § 3 - § 8  

 fastsatte bestemmelser, således at oplysningerne på forlangende kan  

 videregives til kunden.
§ 3 En faktura skal indeholde en beskrivelse af det udførte arbejde og dato  

 for arbejdets afslutning samt oplysninger om Stk. 2.  Ved arbejde udført efter tilbud gælder reglerne  

 i § 8.
§ 4 Grundgebyr Fakturaen skal indeholde oplysning om eventuelt grundgebyr.
Virksomheden  

 skal, såfremt kunden ønsker det, oplyse, hvilke omkostninger grundgebyret  

 dækker.
§ 5 Arbejdsydelsen Arbejdsydelsen skal specificeres på en af følgende to måder:
 1. Det faktiske tidsforbrug for arbejdet, de herfor  

 beregnede timepriser samt den samlede pris.
 2. Den funktionsbestemte pris for arbejdet med  

 oplysning om, hvilken funktion prisen dækker.
 Stk. 2.  Såfremt virksomheden beregner sig  

 ekstrabetaling uden for normal arbejdstid, skal denne faktureres særskilt med  

 angivelse af tillægget pr. time.
§ 6 Kørsel Fakturaen skal indeholde følgende oplysninger om eventuel kørsel:
 Enhedstaksten pr. kilometer eller zone, samt den samlede kørselspris.  

 Virksomheden skal, såfremt kunden ønsker det, oplyse, hvilke omkostninger  

 kørslen dækker.
§ 7 Materialeforbruget Fakturaen skal indeholde følgende oplysninger om materialeforbruget:
De medgåede materialer specificeres med angivelse af mængder og priser pr.  

 enhed inklusive bruttoavance.
Mindre beløb til komponenter og materialer samt  

 hjælpestoffer kan faktureres som en samlet post.
§ 8 Anden fakturering Arbejdet kan efter aftale med den endelige kunde udføres efter tilbud.
Ved  

 faktureringen skal der gives en beskrivelse af det udførte arbejde.
§ 9 Overtrædelse af bestemmelserne i denne bekendtgørelse straffes med bøde.
§ 10 Bekendtgørelsen træder i kraft den 1. januar 1990.
 Monopoltilsynet, den 29. maj 1989.
