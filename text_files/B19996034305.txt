Bekendtgørelse om  

 investeringsforeningers og specialforeningers regnskaberi I medfør af § 38, stk. 2, § 43, stk. 1-3,  

 og § 86, stk. 6, i lov nr. 476 af 10. juni 1997 om investeringsforeninger og  

 specialforeninger fastsættes:
Kapitel 1 Anvendelsesområder og definitioner § 1. Investeringsforeninger og specialforeninger  

 skal aflægge årsregnskab efter reglerne i denne  

 bekendtgørelse.
 Stk. 2. Formueopgørelse pr. 30. juni  

 indberettes til Finanstilsynet efter reglerne i kapitel 7.
 Stk. 3. Årsregnskabet indberettes til  

 Finanstilsynet efter reglerne i kapitel 8.
 § 2. Er en forening opdelt i afdelinger,  

 gælder bekendtgørelsen for hver af foreningens afdelinger, jf.  

  § 35, stk. 2, i lov om investeringsforeninger og specialforeninger.
§ 3. Årsregnskabet skal udarbejdes i danske  

 kroner.
Dog kan en investeringsforening eller specialforening, der udsteder  

 beviser i en anden valuta end danske kroner, udarbejde årsregnskabet i  

 denne anden valuta (foreningsvalutaen). Indberetninger til Finanstilsynet  

 foretages altid i danske kroner, jf. § 34, stk. 4 og § 36.
 § 4. I denne bekendtgørelse forstås  

 ved:
Kapitel 2 Bestemmelser om opstilling af resultatopgørelse  

 og balance § 5. Balance og resultatopgørelse skal  

 opstilles i skematisk form i overensstemmelse med bilag 1.
 Stk. 2. Opstilling af balance og  

 resultatopgørelse må kun ændres fra det ene år til  

 det andet, hvis særlige forhold tilsiger dette. Ændringen skal  

 anføres i noterne og behørigt begrundes.
§ 6. De poster, der er anført i  

 opstillingsskemaerne i bilag 1, skal anføres særskilt og i den  

 angivne rækkefølge.
Under forudsætning af at  

 opstillingsskemaernes struktur opretholdes, kan der foretages en mere  

 detaljeret opdeling, og der kan tilføjes nye poster, når disses  

 indhold ikke er dækket af en eksisterende post.
§ 7.  Ved hver post i balance og  

 resultatopgørelse anføres de tilsvarende beløb for det  

 foregående regnskabsår.
Hvis beløbene ikke er  

 sammenlignelige, skal der så vidt muligt foretages en tilpasning af  

 beløbene.
Manglende sammenlignelighed eller foretaget tilpasning skal  

 angives og behørigt begrundes i noterne.
 Stk. 2. Poster i balance og  

 resultatopgørelse, som ikke indeholder noget beløb, skal kun  

 medtages, hvis det foregående årsregnskab indeholder en  

 sådan post.
 § 8. Modregning mellem aktiv- og passivposter  

 eller mellem udgifts- og indtægtsposter er ikke tilladt, medmindre  

 andet fremgår af denne bekendtgørelse.
 § 9. Hvis et aktiv eller passiv henhører  

 under flere poster i opstillingsskemaet, skal dets forbindelse med andre  

 poster angives enten under den post, hvor det er opført, eller i  

 noterne, hvis denne angivelse er nødvendig for forståelsen af  

 årsregnskabet.
 § 10. Balancens poster opstilles efter  

 indarbejdelse af den af bestyrelsen foreslåede fordeling af årets  

 nettoresultat.
Stk. 2. For udloddende afdelinger specificeres den  

 foreslåede fordeling i umiddelbar forlængelse af  

 resultatopgørelsen.
Følgende skal indgå i  

 specifikationen: Årets nettoresultat, formuebevægelser, til  

 disposition, til rådighed for udlodning og overført til  

 formuen.
Kapitel 3 Bestemmelser for enkelte poster i  

 resultatopgørelsen § 11. Post 1. Renter og udbytter  

 specificeres i en note fordelt på de aktiver og passiver de  

 vedrører.
§ 12. Under post 2. Kursgevinster og -tab  

 opføres de samlede kursgevinster og -tab samt værdireguleringer  

 (netto), realiserede såvel som urealiserede.
Beløbet fordeles  

 som minimum på de aktivtyper, der er anført under underposterne  

 2.1-2.5.
 Stk. 2. Realiserede kursgevinster og  

 -tab/værdireguleringer opgøres som forskellen mellem det  

 beløb aktivet har indbragt ved salg og værdien primo året  

 henholdsvis anskaffelseprisen, når aktivet er erhvervet i  

 regnskabsåret.
 Stk. 3. Urealiserede kursgevinster og  

 -tab/værdireguleringer opgøres som forskellen mellem  

 værdien ultimo året og værdien primo året henholdsvis  

 anskaffelsesprisen, når aktivet er erhvervet i regnskabsåret.
§ 13. Post 3. Administrationsomkostninger  

 specificeres i en note på omkostninger afholdt direkte i afdelingen og  

 på andel af fællesomkostninger.
Endvidere specificeres  

 omkostninger efter art, herunder honorar til bestyrelse m.v., løn til  

 direktion, løn til personale, honorar til revisorer, husleje m.v.,  

 kontorhold m.v., IT-omkostninger, markedsføringsomkostninger, gebyrer  

 til depotselskab, andre omkostninger i forbindelse med formueplejen og  

 øvrige omkostninger.
 § 14. Under post 4. Skat af ordinært  

 resultat opføres den skat, der påhviler årets  

 ordinære resultat, uanset om en del heraf først beskattes i  

 senere regnskabsperioder samt efterregulering af tidligere års skat.  

 Skat, der vedrører ekstraordinære poster fradrages i post 5.  

Ekstraordinære poster efter skat, jf. § 15. Skat, der ikke er  

 aktuel på grund af en tidsmæssig forskel mellem årets  

 resultat og årets skattepligtige indkomst, overføres til  

 passivpost 3.5 Udskudt skat.
 Stk. 2. Post 4. Skat af ordinært  

 resultat specificeres i en note på årets skat,  

 efterregulering af tidligere års skat og regulering af udskudt  

 skat.
 § 15. Under post 5. Ekstraordinære  

 poster efter skat for akkumulerende foreninger og post 4.  

Ekstraordinære poster for udloddende foreninger opføres  

 væsentlige indtægter og udgifter, der klart adskiller sig fra  

 foreningens ordinære drift og er usædvanligt forekommende og  

 usædvanlige for foreningens aktiviteter.
 Stk. 2. Posten specificeres og forklares i en  

 note fordelt på indtægter og udgifter samt for akkumulerende  

 afdelinger tillige på skat af det ekstraordinære resultat.
Kapitel 4 Bestemmelser for enkelte poster i balancen § 16. Under aktivpost 5. Afledte finansielle  

 instrumenter opføres værdien af afledte finansielle  

 instrumenter, når værdien er positiv.
Hvis værdien (netto)  

 af afledte finansielle instrumenter er negativ, opføres den under  

 passivpost 2. Afledte finansielle instrumenter.
 Stk. 2. Med mindre værdien (netto) af  

 afledte finansielle instrumenter er uden væsentlig betydning, skal  

 afledte finansielle instrumenter specificeres på hovedtyper i en  

 note.
§ 17. Ændringen i Medlemmernes formue  

og i cirkulerende beviser fra primo til ultimo specificeres i en note med  

 angivelse  af  emissioner i året, indløsninger i året,  

 nettoemissionstillæg og nettoindløsningsfradrag samt  

 overførsel af periodens resultat.
For udloddende foreninger skal  

 specifikationen tillige omfatte regulering af udlodning ved emissioner og  

 indløsninger i året og i det beløb, der er  

 overført til udlodning det kommende år.
Kapitel 5 Bestemmelser om værdiansættelse § 18. Ud over de almindelige principper i § 38,  

 stk. 1 og 3, i lov om investeringsforeninger og specialforeninger anvendes de  

 i dette kapitel anførte regler for værdiansættelse.
 § 19. Værdipapirer og afledte finansielle  

 instrumenter, der er genstand for offentlig kursnotering, ansættes til  

 den officielt noterede kurs.
 § 20. Kapitalandele, der ikke er genstand for  

 offentlig kursnotering ansættes til en skønnet  

 handelsværdi med udgangspunkt i den pågældende virksomheds  

 senest foreliggende årsregnskab samt øvrige oplysninger, der  

 måtte foreligge om virksomheden.
 § 21. Andre værdipapirer, tilgodehavender  

 og ejendomme ansættes til en skønnet handelsværdi.
 § 22. Afledte finansielle instrumenter, der ikke  

 er genstand for offentlig kursnotering, ansættes til en beregnet  

 handelsværdi på baggrund af de underliggende instrumenters  

 officielt noterede kurser/handelsværdi.
 § 23. Aktiver opført under aktivpost  

 6.1 Inventar m.m. ansættes til deres anskaffelsespris  

 formindsket ved afskrivninger, der tilsigter en systematisk afskrivning af  

 aktiverne over deres brugstid.
 § 24.  Aktiver eller passiver i en anden valuta  

 end den, hvori regnskabet udarbejdes, omregnes efter valutakursen ved  

 regnskabsperiodens slutning.
 Stk. 2. Transaktioner, der er foretaget i en  

 anden valuta end den, hvori regnskabet udarbejdes, skal indgå i  

 regnskabet omregnet efter valutakursen på transaktionstidspunktet.
 § 25. Alle værdireguleringer skal  

 indgå i resultatopgørelsen.
Kapitel 6 Andre bestemmelser om årsregnskabets indhold § 26. Ud over de oplysninger, der kræves i  

 andre bestemmelser, skal årsregnskabet give de særlige  

 oplysninger, der er nævnt i §§ 27-33. Oplysninger, der er knyttet til  

 regnskabsposter, gives i form af en note til den pågældende  

 regnskabspost.
 Stk. 2. Noterne skal med undtagelse af notekravene  

 i §§ 16, 17 og 29 indeholde sammenligningstal fra det foregående  

 års afslutning.
 § 27. Årsregnskabet skal indeholde et  

 særskilt afsnit benævnt "Anvendt regnskabspraksis",  

 hvori der som minimum skal gives oplysninger om de  

 værdiansættelsesmetoder, der anvendes for de forskellige poster i  

 årsregnskabet, de benyttede beregningsmetoder for opgørelse af  

 kursgevinster og -tab samt principperne for opgørelse af  

 udlodningspligtige beløb.
 Stk. 2 Hvis beløbet i en post i  

 årsregnskabet er fremkommet ved en fordelingsberegning, skal der gives  

 oplysning om beregningsmetoden.
 § 28.  I årsregnskabet skal i skematisk  

 form angives hoved- og nøgletal for regnskabsåret samt  

 tilsvarende tal for de forudgående 4 regnskabsår.
 Stk. 2. Der skal mindst angives følgende  

 hovedtal, idet dog kontoførende foreninger kun skal oplyse  

 hovedtallene under nr. 1 og 2:
 Stk. 3. Der skal endvidere mindst angives  

 følgende nøgletal, idet dog kontoførende foreninger kun  

 skal oplyse nøgletallene under nr. 3 og 4:
 Stk. 4. Nøgletallene opgøres efter  

 reglerne i bilag 2.
Stk. 5. For afdelinger, hvis  

 regnskabsaflæggelse ikke omfatter 12 måneder, anføres, at  

 årets nettoresultat, årets afkast i procent og omkostningsprocent  

 er opgjort og beregnet for en kortere eller længere periode end 12  

 måneder.
Hvis tallene herudover ikke er sammenlignelige, skal der  

 så vidt muligt foretages en tilpasning af tallene.
Manglende  

 sammenlignelighed eller foretaget tilpasning skal angives og behørigt  

 begrundes.
 Stk. 6. Hoved- og nøgletal eller dele heraf  

 kan efter tilladelse fra Finanstilsynet udelades eller dække en kortere  

 periode, hvis der i særlige tilfælde ikke vil kunne udarbejdes  

 sammenlignelige beløb.
 § 29. Noterede værdipapirer specificeres i  

 noterne med angivelse af navn, officielt noteret kurs, valutakurs og  

 kursværdi for hver enkelt fondskode.
§ 30. Navn og hjemsted for virksomheder, hvis  

 kapitalandele ikke er genstand for offentlig kursnotering, og hvori  

 foreningen besidder mere end 5 pct. af selskabskapitalen eller  

 stemmerettighederne, skal oplyses.
For hver virksomhed skal angives, hvor  

 stor en andel der ejes og størrelsen af virksomhedens egenkapital  

 ifølge det senest foreliggende regnskab.
 § 31. Medmindre beløbene i  

 nedenstående poster er uden væsentlig betydning, skal der i  

 noterne forklares om:
§ 32. Der skal gives oplysning om den samlede  

 størrelse af henholdsvis pensions-, kautions.- og garantiforpligtelser  

 og andre økonomiske forpligtelser, som ikke er opført i  

 balancen, for så vidt angivelsen heraf er af betydning for  

 bedømmelsen af den økonomiske stilling.
Har foreningen  

 indgået leje- eller leasingkontrakter af væsentlig betydning for  

 foreningens drift, skal forpligtelserne i henhold til kontrakterne  

 særskilt angives.
 § 33. I regnskaber for udloddende foreninger  

 specificeres det beløb, der er til rådighed for udlodning, i en  

 note.
Kapitel 7 Formueopgørelse pr. 30. juni § 34. Formueopgørelse pr. 30. juni i  

 henhold til lov om investeringsforeninger og specialforeninger § 42, stk. 3,  

 udfærdiges på de af Finanstilsynet hertil udarbejdede  

 skemaer.
 Stk. 2. Den af direktionen eller  

 administrationsselskabet godkendte formueopgørelse indberettes  

 elektronisk til Finanstilsynet inden udgangen af juli måned.
 Stk 3. Aktiver og passiver  

 værdiansættes i formueopgørelsen pr. 30. juni i  

 overensstemmelse med bestemmelserne i kapitel 5.
 Stk. 4. Foreninger, hvis årsregnskab  

 udarbejdes i anden valuta end danske kroner, skal omregne aktiver og passiver  

 efter kursen på opgørelsestidspunktet til brug for indberetning  

 af formueopgørelsen.
Kapitel 8 Indberetning af årsregnskab § 35. Det foreløbigt udarbejdede  

 årsregnskab samt oplysninger vedrørende foreningens anbringelse  

 af midler indberettes elektronisk til Finanstilsynet i  

 overensstemmelse med de af Finanstilsynet hertil udarbejdede skemaer.
 Stk. 2. Materialet nævnt i stk. 1  

 indberettes inden udgangen af februar måned.
 Stk. 3. Alle ændringer, der foretages i det  

 foreløbigt indberettede materiale, indberettes elektronisk til  

 Finanstilsynet, således at det foreløbigt indberettede materiale  

 med indberettede ændringer senest samtidig med indsendelse af det  

 reviderede og godkendte årsregnskab, jf. § 42, stk. 1, i lov om  

 investeringsforeninger og specialforeninger, er i overensstemmelse med det  

 endelige årsregnskab.
§ 36. Foreninger, hvis årsregnskab  

 udarbejdes i en anden valuta end danske kroner, skal til brug for  

 indberetningen foretage omregning til danske kroner, jf. § 3. Balanceposter  

 omregnes efter kursen på balancetidspunktet.
Resultatposter omregnes  

  efter transaktionstidspunkternes kurser.
 Stk. 2. I stedet for transaktionstidspunkternes  

 kurser kan anvendes de af Erhvervs- og Selskabsstyrelsen i medfør af  

 bogføringsloven fastsatte standardkurser eller gennemsnitskurser.
Kapitel 9 Straffebestemmelser og ikrafttrædelse § 37.  Forsætlig eller groft uagtsom  

 overtrædelse af bekendtgørelsens §§ 1-3, §§ 5-17, §§19-36  

 straffes med bøde.
 § 38. Bekendtgørelsen træder i kraft  

 med virkning for regnskaber for regnskabsåret 1998.
 Stk. 2. Bekendtgørelse af 5. september  

 1988 om investeringsforeningers regnskabsaflæggelse ophæves.
BILAG 1 Resultatopgørelse og balance for  

  investeringsforeninger og specialforeninger Resultatopgørelse Akkumulerende foreninger 1. Renter og udbytter 1.1.Renter (netto) 1.2.Udbytter I alt renter og udbytter 2. Kursgevinster og -tab 2.1 Obligationer (+/÷) 2.2 Kapitalandele (+/÷) 2.3 Pantebreve (+/-) 2.4 Afledte finansielle instrumenter (+/-) 2.5 Øvrige aktiver/passiver (+/-) I alt kursgevinster og -tab A.
Ordinært resultat før omkostninger  

 m.v.
3. Administrationsomkostninger B.  Resultat før skat og ekstraordinære  

 poster 4. Skat af ordinært resultat C.
Ordinært resultat efter skat 5. Ekstraordinære poster efter skat (+/-) D.  Årets nettoresultat Udloddende foreninger 1. Renter og udbytter 1.1 Renter (netto) 1.2 Udbytter I alt renter og udbytter 2. Kursgevinster og -tab 2.1 Obligationer (+/÷) 2.2 Kapitalandele (+/÷) 2.3 Pantebreve (+/-) 2.4 Afledte finansielle instrumenter (+/-) 2.5 Øvrige aktiver/passiver (+/-) I alt kursgevinster og -tab (+/-) A.
Ordinært resultat før omkostninger  

 m.v.
3.Administrationsomkostninger B.
Ordinært resultat 4. Ekstraordinære poster (+/-) C. Årets nettoresultat Balance Aktiver Akkumulerende og udloddende foreninger 1. Likvide midler 1.1 Indestående i depotselskab 1.2 Indestående i andre pengeinstitutter 1.3 Øvrige likvide midler I alt likvide midler 2. Obligationer 2.1 Noterede obligationer fra danske udstedere 2.1 Noterede obligationer fra udenlandske udstedere 2.3 Noterede konvertible obligationer fra danske  

 udstedere 2.4 Noterede konvertible obligationer fra udenlandske  

 udstedere 2.5 Unoterede obligationer I alt obligationer 3.Kapitalandele 3.1 Noterede aktier fra danske selskaber 3.2 Noterede aktier fra udenlandske selskaber 3.3 Unoterede kapitalandele fra danske selskaber 3.4 Unoterede kapitalandele fra udenlandske  

 selskaber 3.5 Investeringsbeviser i andre danske investerings- og  

 specialforeninger 3.5 Investeringsbeviser i udenlandske  

 investeringsforeninger 3.6 Andre ejerandele I alt kapitalandele.
4.Pantebreve 5.Afledte finansielle instrumenter 6.Andre aktiver 6.1 Inventar m.v.
 6.2 Tilgodehavende renter, udbytter m.m.
6.3 Andre tilgodehavender 6.4 Mellemværende vedrørende  

 handelsafvikling 6.5 Øvrige aktiver 6.6 Tilgodehavende selskabsskat I alt andre aktiver Aktiver i alt Passiver Akkumulerende foreninger 1.Medlemmernes formue 2. Afledte finansielle instrumenter 3. Anden gæld 3.1 Skyldige omkostninger 3.2 Optagne lån 3.3 Mellemværende vedrørende  

 handelsafvikling 3.4 Prioritetsgæld 3.5 Skyldig selskabsskat 3.6 Udskudt skat I alt anden gæld Passiver i alt Udloddende foreninger 1.Medlemmernes formue 2. Afledte finansielle instrumenter 3. Anden gæld 3.1 Skyldige omkostninger 3.2 Optagne lån 3.3 Mellemværende vedrørende  

 handelsafvikling 3.4 Prioritetsgæld 3.5 Ikke hævet udlodning fra tidligere  

 år 3.6 Udlodning til medlemmerne I alt anden gæld Passiver i alt BILAG 2 Beregning af nøgletal, jf. § 28, stk. 3 1. Indre værdi pr. andel beregnes efter  

 følgende formel:
Medlemmernes  

 formue Indre værdi pr. andel   =  

  --------------------------------------- Cirkulerende  

 andele ultimo året For akkumulerende foreninger gælder: Medlemmernes  

 formue = Passivpost 1 Medlemmernes formue.
 For udloddende foreninger gælder: Medlemmernes  

 formue = Passivpost 1 Medlemmernes formue + passivpost 3.6  

Udlodning til medlemmene.
 2. Udlodning pr. andel beregnes efter  

 følgende formler:
Udlodning pr. andel = Udlodning pr. andel ultimo  

 året + summen af acontoudlodninger pr. andel, hvor følgende gælder:
Passivpost 3.6 Udlodning til medlemmer Udlodning pr. andel ultimo året =  

 ------------------------------------------------- Cirkulerende andele ultimo året Acontoudlodning Acontoudlodning pr. andel =  

 ----------------------------------------------------------------- Cirkulerende  

 andele på tidspunktet for acontoudlodning Afdelinger, der foretager acontoudlodning flere gange om  

 året, skal beregne acontoudlodning pr. andel for hver udlodning.
 3. Årets afkast i procent beregnes efter  

 følgende formler:
 Udloddende afdelinger:
Årets afkast i pct. = 
 Indre værdi ultimo året + Geninvesteret udlodning-  

 1    x100 Indre  

 værdi primo året hvor følgende gælder:
Udlodning   x  

  Indre værdi ultimo året Geninvesteret udlodning =  

  --------------------------------------------------- Indre  

 værdi umiddelbart efter udlodningen Foretages udlodning flere gange om året  

 indsættes summen af geninvesteret udlodning beregnet for hver udlodning  

 i nævneren i ovenstående brøk, der indgår i formlen  

 til beregning af årets afkast i %.
 Akkumulerende afdelinger:
Årets afkast i pct.    =    Indre værdi ultimo året  1    x 100 Indre værdi  

 primo året 4. Omkostningsprocent beregnes efter  

 følgende formel:
Resultatpost 3  

Administrationsomkostninger Omkostningsprocent  =  

  ---------------------------------------------------        x 100 Medlemmernes  

 gennemsnitlige formue "Medlemmernes formue" forstås på samme  

 måde som anført under pkt. 1 om beregning af indre værdi  

 pr. andel.
Gennemsnittet opgøres som et simpelt gennemsnit af formuens  

 værdi ved udgangen af hver måned i regnskabsåret.
----------------- Finanstilsynet, den 26. november  

 1998 Henrik Bjerre-Nielsen /Flemming Petersen i   

 1)					Bekendtgørelsen indeholder bestemmelser, der  

 gennemfører dele af Rådets direktiv 85/611 om samordning af love  

 og administrative bestemmelser om visse institutter for kollektiv investering  

 i værdipapirer (investeringsinstitutter), EF-Tidende L375, side  

 3.
