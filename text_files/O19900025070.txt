 Resumé  


  

 Formanden for et amtsankenævn (B) afviste at optage en klage til behandling  

 med henvisning til den lange tid, der var gået siden den påklagede afgørelse.  

 A  

 havde i oktober 1988 klaget over en mundtligt meddelt afgørelse fra maj 1983.
 Under henvisning til forskellige udtalelser i betænkning nr.  

 657/1972 og nyere juridisk litteratur vedrørende spørgsmålet om hvorvidt der  

 findes en almindelig frist for udnyttelse af en rekursmulighed, anmodede  

 ombudsmanden om en redegørelse for de hensyn, som B havde tillagt betydning  

 ved den konkrete afgørelse.
 B meddelte herefter, at den indgivne klage nu ville blive  

 optaget til behandling. (J. nr. 1990-230-053).
 Ingen almindelig frist for udnyttelse af rekursmulighed.
 A klagede over en afgørelse  

 fra formanden for Det Sociale Ankenævn for Århus Amt, hvorved han afviste at  

 realitetsbehandle en klage over Hinnerup Kommunes Socialforvaltnings  

 mundtligt meddelte afgørelse af 31. maj 1983.
 Det fremgik af sagen, at A i  

 skrivelse af 7. oktober 1988 klagede til ankenævnet over, at  

 socialforvaltningen  

 i afgørelsen fra 1983 havde standset udbetaling af hjælp efter bistandslovens  

 § 42 under henvisning til, at hun havde fået udbetalt en  

 arbejdsskadeerstatning.  

 I klagen var anført bl.a. følgende:
 "...
Grunden til at jeg ikke har  

 fået anket sagen før, skyldes bl.a. at jeg fra Hinnerup Kommune ikke blev  

 gjort bekendt med ankemulighederne, og først senere er blevet klar over, at  

 der findes en ankemulighed.
En anden grund er min familiemæssige situation,  

 og at jeg i den mellemliggende tid fortsat har været syg og som tidligere  

 nævnt har måttet gennemgå endnu en operation i ryggen...." Efter at have indhentet  

 supplerende oplysninger fra klageren og Hinnerup Kommune meddelte  

 nævnsformanden afslag på at optage klagen til behandling, idet han bl.a.  

 anførte:
 "...
 Det fremgår ikke af journalen  

 (socialforvaltningens; min bemærkning), om (A) i forbindelse med den  

 påklagede  

 afgørelse er meddelt ankevejledning, men det fremgår, at (A) i august 1982  

 udtrykte utilfredshed med udmålingen af § 42-støtten, og at (A) på det  

 tidspunkt  

 er oplyst om ankemulighed og under drøftelser med forvaltningen oplyste  

 (A), at (A) havde været i kontakt med ankeafdelingen.
 (A) har over for  

 ankeafdelingen oplyst, at grunden til, at klagen først er indgivet i oktober  

 1988 er, at (A) ikke var blevet gjort bekendt med ankemulighederne fra  

 Hinnerup kommune, og at efter (A) fra anden side var gjort bekendt med  

 ankemuligheden havde været syg og først havde mulighed for at indsende klagen  

 i  

 oktober 1988.
 Som det er meddelt (A) i brev  

 af 13. juni 1989 har ankenævnet i tilfælde, hvor der ikke gælder nogen  

 klagefrist med støtte i den forvaltningsretlige litteratur anlagt den  

 praksis,  

 at klageretten bortfalder, hvis der går en efter forholdene urimelig lang tid  

 inden der indgives klage. (der kan f.eks. henvises til Poul Andersen  

 Forvaltningsret  

 4. udgave, side 525).
 Efter en samlet bedømmelse af  

 oplysningerne i sagen finder ankenævnets formand, at der fra afgørelsen er  

 meddelt (A) til klagen er indgivet er hengået så lang tid (over 5 år), at der  

 ikke er grundlag for at realitetsbehandle sagen.
..." I anledning af A's klage til  

 mig henholdt formanden sig til denne afgørelse uden yderligere bemærkninger.
 Efter en gennemgang af sagen  

 og drøftelser med nævnsformanden anførte jeg følgende i en skrivelse til ham:
 "Den udtalelse fra Poul  

 Andersen, som De i afgørelsen har henvist til, stammer fra 5. udgave af Dansk  

 Forvaltningsret, der blev udgivet i 1965. Siden er spørgsmålet om  

 klagefrister  

 blevet behandlet nærmere i det udvalg under Justitsministeriet, som afgav  

 betænkning  

 657/1972 om begrundelse af forvaltningsafgørelser og administrativ rekurs  

 m.v.  

 I betænkningens s. 63, 1. spalte, er bl.a. anført følgende:
"Efter gældende ret  

 findes ingen almindelig frist, inden for hvilken klage i den administrative  

 rekurs skal indgives.
Efter forholdets natur kan man ganske vist opstille en  

 grundsætning om, at forvaltningen ikke kan realitetsbehandle en klage, som  

 indgives så sent, at der ikke kan skaffes - eller i alt fald kun med besvær  

 kan skaffes - bevismæssigt grundlag for klagens behandling.
Men man kan ikke  

 ud  

 fra forholdets natur fastsætte en bestemt klagefrist." Denne retsopfattelse er i den  

 senere juridiske litteratur blevet fastholdt og udbygget, jf. f.eks.
Lars  

 Nord-skov Nielsen, Forvaltningsret, Administrativ Rekurs og Folketingets  

 Ombudsmand (Det samfundsvidenskabelige fakultets reprocenter, 1986) s. 18. I  

 Forvaltningsret, Almindelige Emner (2. udgave 1989) er anført, at også  

 hensynet  

 til dem, der har indrettet sig på den trufne afgørelses opretholdelse kan  

 tale  

 imod, at sagen tages op til ny vurdering (s. 288). Endvidere skal jeg henvise  

 til Juridisk Grundbog, Forvaltningen, bind 4 (1989), hvor der s. 259 er  

 anført  

 følgende:
"Der gælder ingen  

 almindelig frist for udnyttelsen af en rekursmulighed.
Almindelige  

 privatretlige synspunkter og -regler om forældelse kan ikke anvendes.
Således  

 gælder der ikke en almindelig 5-årig forældelsesregel i lighed med  

 bestemmelserne i lov nr. 274 af 22. december 1908 om forældelse af visse  

 fordringer.
Efter omstændighederne vil en  

 rekursmyndighed dog alligevel kunne afvise at behandle en klage over en meget  

 gammel afgørelse.
Dette må formentlig gælde, hvis afgørelsen ikke længere har  

 nogen retlig eller faktisk betydning, og klageren derfor ikke har nogen  

 retlig interesse i af få afgørelsen ændret, eller hvis forholdet ikke længere  

 lader sig oplyse.
Som det fremgår, må der foretages en helt konkret  

 vurdering,  

 og der kan ikke angives nogen absolut tidsgrænse." Jeg henviser endvidere til  

 det eksempel fra administrativ praksis, der var omtalt samme sted.
Under henvisning til disse  

 udtalelser om gældende ret på området anmoder jeg Dem om nærmere at redegøre  

 for de hensyn som blev tillagt betydning ved Deres afgørelse af den konkrete  

 sag, jf. herved bestemmelserne i forvaltningslovens § 24, stk. 1." I skrivelse af 26. juli 1990  

 meddelte nævnsformanden mig følgende:
 "...
Ankenævnets formand har på ny  

 vurderet spørgsmålet om realitetsbehandling af den indgivne klage.
Under  

 henvisning  

 til den retsopfattelse, der er kommet til udtryk i ovenstående citat  

 (Juridisk  

 Grundbog, Forvaltningen, bind 4 (1989), s. 259; min bemærkning), er det  

 nævnsformandens opfattelse, at der i forbindelse med den indgivne klage ikke  

 foreligger omstændigheder, der vil kunne begrunde en afvisning af at  

 realitetsbehandle klagen.
Den indgivne klage vil derfor blive optaget til  

 behandling i Det sociale Ankenævn." Herefter foretog jeg ikke  

 videre i sagen.
