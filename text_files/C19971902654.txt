(Til samtlige kommuner og amtskommuner) I finansloven for 1997 indgår en række bevillinger til brug for en særlig  

 indsats over for de svageste grupper af børn, unge og børnefamilier.
Det  

 drejer sig bl.a. om:
* En pulje på 15 mio.kr. årligt i 1995 og følgende år til særlig indsats  

 for de svagest stillede børn og unge (SIBU) * En pulje på 5 mio.kr. årligt i 1995-1997 inkl. til udvikling af lokale  

 klubtilbud, der særligt skal rette sig mod de udsatte og svagest stillede  

 grupper af større børn og unge (KLUB) * En pulje på 25 mio.kr. i 1996 og 50 mio.kr. årligt i 1997- 1999 inkl.  

 til styrkelse af indsatsen over for truede børnefamilier (FAK) * En pulje på 10 mio.kr. årligt i 1996-1998 inkl. til særlig indsats over  

 for de meget destruktive og mest udstødte unge (DASK) * En ny pulje på 16 mio.kr. årligt i 1997-2000 inkl. til forsøgsordning  

 med støtte- og kontaktpersoner til de svageste grupper af børn og unge  

 (KONTAKTPERSON) I forbindelse med uddeling af midler fra disse puljer har  

 Socialministeriet lagt og vil fortsat lægge stor vægt på, * at udviklingsprojektet også støttes af (amts)kommunen, herunder at der  

 er (amts)kommunal medfinansiering * at der er en koordinering og sammenhæng med den øvrige (amts)kommunale  

 indsats over for samme målgrupper For yderligere at understøtte en sammenhæng både indbyrdes mellem de  

 enkelte projekter, der støttes via disse puljer, og i forhold til den løbende  

 indsats i øvrigt i kommunerne har Socialministeriet besluttet, at  

 behandlingen af ansøgninger til disse puljer fra 1997 skal ske samlet,  

 således at puljerne i sagsbehandlingen bliver betragtet som en pulje  

 (»børne- og familiepuljen«). Ansøgningsfristen til puljen er den 1.  

 april.
 Formålet hermed er først og fremmest at understøtte, at den enkelte  

 kommune selv har et overblik over og selv sikrer, at der er en sammenhæng  

 mellem forskellige projekter, som retter sig mod samme målgruppe.
 Fordelen ved en koordineret ansøgning og sagsbehandling af ansøgningerne  

 er endvidere, dels at kommunen i nogle tilfælde undgår at skulle udfylde 3-4  

 forskellige ansøgningsskemaer, dels at der sikres et samlet overblik over  

 kommunens ansøgninger på børne-, unge- og familieområdet.
Der skal derfor fra 1997 anvendes et ansøgningsskema, der omfatter alle 5  

 puljer. (Amts)kommunen kan herefter vælge, at * indsende en samlet ansøgning om støtte til alle de delelementer, der  

 indgår i det udviklingsprojekt målrettet de svagest stillede børn, unge og  

 børnefamilier, som kommunen ønsker støtte til.
Ansøgningen skal indeholde en  

 beskrivelse af hvert delelement, herunder et særskilt budget for de enkelte  

 dele, eller * indsende en eller flere selvstændige ansøgninger om støtte til projekter  

 målrettet et mere snævert indsatsområde, fx etablering af en åben, anonym  

 rådgivning, et familiehus o.l., et klubprojekt e.l., der styrker kommunens  

 samlede indsats over for de svagest stillede børn, unge og børnefamilier Der sker ingen ændringer med hensyn til hvilke typer af  

 udviklingsprojekter, der kan støttes, eller med hensyn til hvilke udgifter  

 der kan ydes støtte til.
Som hidtil kan institutioner, private organisationer  

 m.fl. udarbejde projektbeskrivelser, udforme projektforløbet o.l, men  

 ansøgningen skal indsendes gennem (amts)kommunen.
 Ændringen vedrører ikke de projekter, der allerede har fået støtte fra en  

 af puljerne.
 Ny vejledning om »børne- og familiepuljen« og ansøgningsskema  

 udsendes til kommuner og amtskommuner i begyndelsen af februar 1997.
Yderligere eksemplarer af vejledning og ansøgningsskemaer kan fra samme  

 tidspunkt rekvireres i Socialministeriet, Puljesektionen, Holmens Kanal 22,  

 1060 Kbh.
K., telefon 33 92 92 50 alle hverdage mellem kl. 10.00-12.00.
