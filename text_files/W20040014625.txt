Hvorvidt  

 et amtsrådsmedlem, der har vedtaget  

  

 et bødeforelæg for overtrædelse af færdselslovens § 42,  

  

 stk. 1, nr. 1, er valgbar (Valgbarhedsnævnets skrivelse af 15. december 2004 til et  

 amtsråd) Ved brev af 3. november 2004 har X Amtsråd i henhold til  

 den kommunale valglovs § 101, stk. 4, indberettet til  

 Valgbarhedsnævnet, at amtsrådsmedlem NN har modtaget et bødeforelæg for  

 overtrædelse  

 af færdselslovens § 118, jf. § 42, stk. 1, nr. 1.
 Det fremgår af sagen, at den pågældende den 5. november 2004 har  

 vedtaget et bødeforelæg på 1.000 kr. for overtrædelse af færdselslovens  

 § 118, jf. § 42, stk. 1, nr. 1, ved den 14. oktober 2004 kl.  

 07.56 at have ført en varebil ad en vejstrækning, med mindst 64 km/t, selv om  

 hastigheden i tættere bebygget område ikke må overstige 50 km/t.
 I den anledning skal man meddele, at Valgbarhedsnævnet har fundet,  

 at den begåede handling ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
