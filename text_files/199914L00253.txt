Betænkning afgivet af  

 Uddannelsesudvalget den 10. december 1999 Betænkning over Forslag til lov om ændring af lov om  

 støtte til voksenuddannelse (Målretning af voksenuddannelsesstøtte) Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
Nogle af udvalgets spørgsmål  

 til undervisningsministeren og dennes svar herpå er optrykt som bilag  

 til betænkningen.
 Endvidere har udvalget modtaget skriftlige og/eller  

 mundtlige henvendelser fra:
AOF-Danmark, FOF Herning, FOF Randers, FOF Århus og FOF s Landsorganisation, Foreningen af Daghøjskoler i Danmark, Foreningen for Folkehøjskoler og Landsforbundet af Voksen- og Ungdomsundervisere.
 Endvidere vil udvalget inden 2. behandling af lovforslaget  

 modtage skriftlige og/eller mundtlige henvendelser fra:
Forbundet af Offentligt Ansatte, Kvindeligt Arbejderforbund, Landsorganisationen i Danmark, Nærings- og Nydelsesmiddelarbejder Forbundet og Specialarbejderforbundet i Danmark.
 Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer af  

 udvalget) lovforslaget til vedtagelse uændret.
Flertallet noterer sig, at dette lovforslag  

 målretter VUS mod uddannelser, der er studie- eller  

 erhvervskompetencegivende, eller kurser, der er rettet imod voksne med  

 stave-, læse- eller regnevanskeligheder.
Som det fremgår af  

 undervisningsministerens svar på spørgsmål 9, var der i  

 1998 163 årselever på VUS på daghøjskolerne.
 Daghøjskolerne vil også efter lovforslaget  

 kunne udbyde kurser, der er berettiget til VUS, jf. undervisningsministerens  

 svar på spørgsmål 15.
 Et mindretal inden for flertallet (Venstres medlemmer af  

 udvalget) noterer sig, at lovforslaget er en udmøntning af finansloven  

 1999, hvor det er aftalt, at VUS målrettes mod studie- eller  

 erhvervskompetencegivende uddannelser.
 Mindretallet gør særlig opmærksom  

 på ministerens svar på spørgsmål 11, hvor det  

 præciseres, at forslaget ikke indgår som et konkret element i  

 reformen af voksen- og efteruddannelserne, der er aftalt i forbindelse med  

 finanslovsforliget for 2000.
 Mindretallet har noteret sig, at princippet fra  

 finanslovaftalen 1999   at rettigheder til godtgørelse fremover  

 målrettes mod studie- eller erhvervskompetencegivende uddannelser   er  

 videreført i finanslovsforliget for 2000, selv om mindretallet ikke er  

 med i dette forlig.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
Mindretallet stemmer imod lovforslaget, fordi mindretallet  

 ikke ønsker at begrænse menneskers muligheder for at få  

 almene personlighedsudviklende kurser og uddannelser.
Mindretallet vender sig  

 mod forslagets begrænsning af mulighederne for at få  

 voksenuddannelsesstøtte.
Med dette lovforslag fjernes mulighederne for VUS til  

 f.eks. kurser på daghøjskoler, folkehøjskoler,  

 husholdnings- og håndarbejdsskoler og til andre generelle  

 kvalificerende forløb.
Ifølge lovforslaget skæres det  

 almene, det personlighedsudviklende, væk.
Begrænsningen af retten  

 til uddannelse er en direkte forlængelse af de begrænsninger i  

 retten til uddannelsesorlov, positivlisten, som blev indført den 1.  

 november 1999, jf. bekendtgørelse nr. 795 af 20. oktober 1999.  

 Begrænsningerne er i begge tilfælde en opfølgning af  

 arbejdsmarkedsreform 3, som var led i finanslovaftalen for 1999, som  

 regeringen indgik med Venstre, Det Konservative Folkeparti,  

 Centrum-Demokraterne og Kristeligt Folkeparti.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Anders Mølgaard (V) nfmd.  

  Hanne Severinsen (V)  Else Winther Andersen (V)  

 Karen Rønde (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
Bilag Nogle af udvalgets spørgsmål og  

 undervisningsministerens svar herpå Spørgsmål 10 og 11 og  

 undervisningsministerens svar herpå er optrykt efter ønske fra  

 Venstre.
Spørgsmål 15 og undervisningsministerens svar  

 herpå er optrykt efter ønske fra udvalget med undtagelse af  

 Socialistisk Folkeparti og Enhedslisten.
 Spørgsmål 10:
 Ministeren bedes redegøre for, hvorvidt  

 lovforslaget er en udmøntning af finansloven for 1999 og i  

 bekræftende fald på hvilke områder.
 Svar:
Som angivet i bemærkningerne til lovforslaget »...  

 foretages med den foreslåede lovændring en forenkling og  

 målretning af VUS mod uddannelser, der er studie- og  

 erhvervskompetencegivende.
Tilsvarende forenkling og målretning har  

 fundet sted på uddannelsesorlovsområdet (positivlisten), der var  

 en udmøntning af arbejdsmarkedsrefom III, som indgik i  

 finanslovsaftalen for 1999.« Som led i udmøntningen af finanslovsaftalen for  

 1999 om, at »Regeringen vil ændre bekendtgørelsen om, til hvilke  

 uddannelser der kan bevilges uddannelsesorlov (positivlisten), således  

 at den primært omfatter mere erhvervsrettede uddannelser«, udstedte  

 Arbejdsministeriet den 20. oktober 1999 en ny bekendtgørelse (nr. 795)  

 om uddannelser, hvortil der kan opnås orlov til uddannelse og  

 uddannelsesgodtgørelse (positivlisten).
Ændringen af positivlisten indebærer, at der  

 ikke kan oppebæres uddannelsesorlov til bl.a. daghøjskoler,  

 folkehøjskoler, undervisning i henhold til kapitel 4 i lov om  

 støtte til folkeoplysning, korte kurser under åben uddannelse,  

 kurser udbudt som indtægtsdækket virksomhed mv.
Den nu  

 foreslåede ændring af lov om støtte til voksenuddannelse  

 (VUS-loven) ligger i naturlig forlængelse heraf.
 En samlet omlægning af de to  

 godtgørelsesordninger vil være et væsentligt element i  

 målretningen af voksen- og efteruddannelsesindsatsen i retning af mere  

 formel kompetencegivende uddannelse, idet såvel udbud som  

 efterspørgsel erfaringsmæssigt er stærkt påvirket af  

 adgangen til godtgørelse.
 I fravær af den foreslåede  

 konsekvensændring af VUS-loven må det forventes, at  

 udmøntningen af beslutningen om, at uddannelsesorlov primært  

 omfatter mere erhvervsrettede uddannelser, vil have en væsentlig  

 reduceret effekt, da der kan imødeses en betydelig substitution mellem  

 de to ordninger blandt de godtgørelsesmodtagere, der ville have  

 været berettiget til begge ydelser.
 Jeg kan i øvrigt oplyse, at jeg i lyset af  

 ovenstående forud for fremsættelsen af lovforslaget har fremsendt  

 det til orientering til forligskredsen bag finanslovsaftalen for 1999.
 Spørgsmål 11:
 Ministeren bedes redegøre for, hvorvidt  

 lovforslaget er en del af finanslovsforliget for 2000.
 Svar:
 Forslaget indgår ikke som et konkret element i den  

 reform af voksen- og efteruddannelserne, der blev aftalt i forbindelse med  

 finanslovsforliget for 2000.
 Det er imidlertid med finanslovsforliget for 2000 aftalt,  

 at et af principperne for rettigheder til godtgørelse fremover vil  

 være, at der ikke ydes godtgørelse til beskæftigedes  

 deltagelse i folkeoplysende undervisning i arbejdstiden   jf. at det i  

 bilaget til aftalen (elementpapiret) under afsnit 11.  

 Godtgørelser er angivet, at "Der ikke ydes godtgørelse til  

 beskæftigedes deltagelse i folkeoplysende undervisning" (side 95 i den  

 trykte finanslovsaftale).
 Spørgsmål 15:
På hvilken måde kan kurser på  

 daghøjskoler afvikles, så de er VUS-berettigede? Svar:
Ifølge daghøjskoleloven kan indtil 1/3 af  

 undervisningstiden anvendes til undervisning, uddannelser og kurser, som er  

 oprettet ved eller i medfør af en uddannelseslov.
Der vil kunne gives  

 VUS til denne undervisning, hvis den består af studie- eller  

 erhvervskompetencegivende uddannelseselementer fra uddannelser, der er  

 oprettet ved eller i henhold til lov.
Herudover kan daghøjskolen f.eks. efter  

 overenskomst med amtet udbyde kurser rettet mod voksne med stave-,  

 læse- og/eller skriveproblemer oprettet i henhold til lov om  

 specialundervisning for voksne og basisundervisning samt den særlige  

 tilrettelagte tværfaglige introducerende undervisning, der er omfattet  

 af lov om almen voksenuddannelse.
Denne undervisning, der gennemføres  

 i henhold til anden lov og ikke i henhold til daghøjskoleloven, vil  

 være fuldt VUS-berettigende, hvis den uddannelsessøgende  

 opfylder støttebetingelserne.
 De pædagogiske værdier, som kendetegner  

 virksomheden på daghøjskolerne, kan således integreres i  

 og understøtte disse studie- og erhvervskompetencegivende  

 forløb.
