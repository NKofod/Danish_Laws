Nr LSF 173 Forslag til Lov om ændring af lov om registreringsafgift af motorkøretøjer  

 m.v. (Ændret afgiftsberegning) Fremsat af Rahbæk Møller (SF) Margrate Auken (SF) Tommy Dinesen (SF) Jes  

 Lunde (SF) Ruth Olsen (SF) Ebba Strange (SF) Thoft (SF) § 1 I lov om registreringsafgift af motorkøretøjer m.v., jfr.
lovbekendtgørelse nr. 13 af 16. januar 1985, foretages følgende ændring:
 § 4 affattes således:
»§ 4. For motorcykler og andre køretøjer beregnes afgiften efter de i stk. 2-5 nævnte regler.
 Stk. 2. For motorcykler beregnes afgiften med følgende satser:
 Afgiftspligtig værdi: Afgift:
 12.500 kr. eller derunder 0 pct. af de første 1.500 kr. og 120 pct. af  

 resten.
 Over 12.500 kr. 13.200 kr. af 12.500 kr. og 180 pct. af resten.
Stk. 3. For andre end de i stk. 2 nævnte køretøjer, jfr. dog §§ 5-7, beregnes afgiften på grundlag af køretøjets afgiftspligtige værdi og brændstofforbrug opgjort i liter pr. 100 km. i henhold til ECE A 70-normen.
Afgiften udgør summen af beløb opgjort efter stk. 4 og 5.
Stk. 4. Den del af afgiften, som opgøres på grundlag af køretøjets afgiftspligtige værdi, beregnes efter følgende satser:
Stk. 5. Den del af afgiften, som opgøres på grundlag af køretøjets brændstofforbrug målt i liter pr. 100 km, beregnes efter følgende satser:
Stk. 6. Den i stk. 4 angivne værdigrænse og de i stk. 5 angivne afgiftsbeløb reguleres hver den 1. januar og den 1. juli.
Reguleringen pr. 1. januar beregnes som den procentvise ændring i reguleringspristallet, der har januar 1980 = 100, fra april til oktober kvartal i det forudgående år.
Reguleringen pr. 1. juli beregnes som den procentvise ændring i samme reguleringspristal fra oktober kvartal i det forudgående år til april kvartal.« § 2 Stk. 1. Loven træder i kraft den 1. april 1986.
Stk. 2. Regulering efter lovens § 4, stk. 6, som affattet ved § 1, finder første gang sted pr. 1. juli 1986.
BEMÆRKNINGER TIL LOVFORSLAGET Almindelige bemærkninger Socialistisk folkeparti fremlægger med dette lovforslag en reform af reglerne for beregningen af registreringsafgiften for personbiler.
Efter de nugældende regler beregnes registreringsafgiften af en personbil på grundlag af bilens afgiftspligtige værdi, dvs.
 leveringspris med tillæg af told, forhandleravance og moms.
Afgiften beregnes efter en progressiv skala.
For stort set alle bilmodeller er marginalafgiften 180 pct. af værdien.
Den høje registreringsafgift på personbiler har gjort prisen til et væsentligt salgsargument.
Da afgiften udelukkende beregnes af bilens værdi, »straffes« enhver form for ekstraudstyr, såvel luksusbetonet som sikkerhedsfremmende og energibesparende ekstraudstyr.
Bilimportørerne har indrettet sig på situationen ved fortrinsvis at hjemtage »skrabede« modeller med et minimum af (sikkerheds-)udstyr, som ejerne erfaringsmæssigt ikke lader eftermontere på et senere tidspunkt.
En del udstyr er det kun økonomisk forsvarligt at montere ved samlebåndet, f.eks. et 5.
gear, som hurtigt ville tjene sig selv hjem i sparet energiforbrug, hvis det ikke var belagt med 180 pct.
 registreringsafgift.
 Også bilmodeller med forøget levetid rammes af registreringsafgiften.
Enhver prisforøgelse som følge af f.eks. forbedrede materialer belægges med 180 pct. afgift.
Alt i alt har det nuværende afgiftssystem medført en stor import af især østeuropæiske biler, der er billige i indkøb, men som har et stort energiforbrug og en ringe sikkerhed.
Det er en dårlig løsning at søge at kompensere for disse virkninger af registreringsafgiften ved at forøge benzinafgiften kraftigt.
Benzinudgifter og -økonomi spiller nemlig ikke nogen stor rolle for en nybilskøber, der typisk kun vil eje køretøjet i en mindre del af dets levetid.
Køberen sælger måske bilen efter 4-5 år, medens dens samlede levetid er 15 år.
Køberen kommer derfor ikke til at betale for bilens samlede benzinforbrug.
For den pågældende er det købsprisen, der er den afgørende faktor.
Løsningen er derfor en omlæging af registreringsafgiften, hvorefter afgiften beregnes på grundlag af bilens afgiftspligtige værdi og dens brændstofforbrug.
Forslagsstillerne havde helst set, at man kunne undlade at medtage den afgiftspligtige værdi i beregningsgrundlaget.
Når den afgiftspligtige værdi alligevel er medtaget, skyldes det et ønske om at udforme et forslag, som på den ene side klart favoriserer brændstoføkonomiske biler og på den anden side ikke ændrer så radikalt ved prisstrukturen, at forslaget ikke er politisk levedygtigt.
Med udgangspunkt i tal for import og afgiftsprovenu for de 17 mest solgte bilmodeller i 1983 er forslagets satser fastlagt således, at det samlede provenu tilnærmelsesvis er uændret og fordelt ligeligt på den værdiafhængige og den brændstofafhængige del af afgiften.
Bemærkninger til lovforslagets dele Til § 1 Afgiftssatserne findes i lovens §§ 4-7, hvoraf § 4 er den centrale bestemmelse.
Da afgiftsberegningen i den nugældende § 4 omfatter såvel motorcykler som andre køretøjer (herunder fortrinsvis personbiler), har det været nødvendigt at foretage visse ændringer i paragraffens opbygning.
 Den foreslåede § 4, stk. 1, er indsat af redaktionelle årsager.
Bestemmelsen i stk. 2 er identisk med den nugældende § 4, stk. 1, I, der omhandler afgiften for motorcykler.
Med nærværende forslag er der ikke foretaget ændringer i beregningen af afgiften for motorcykler.
Stk. 3-6 er nye og omhandler afgiftsberegningen for andre motorkøretøjer (fortrinsvis personbiler). I stk. 3 angives, at der med registreringsafgiften menes det beløb, der fremkommer ved at sammenlægge de delafgiftsbeløb, som beregnes på grundlag af dels den afgiftspligtige værdi, dels det afgiftspligtige brændstofforbrug.
Stk. 4 angiver den ændrede og delvist lempede afgiftsskala vedrørende den del af den samlede registreringsafgift, der beregnes på grundlag af den såkaldte afgiftspligtige værdi.
Der er ikke med nærværende forslag gjort ændringer i reglerne om opgørelsen af den afgiftspligtige værdi, der findes i lovens §§ 8-13.
Stk. 5 indeholder det nye element i afgiftsberegningen, hvorefter registreringsafgiften direkte gøres afhængig af bilens brændstofforbrug.
Benzinforbruget (brændstofforbruget) opgøres efter den såkaldte »ECE-norm A 70« for bykørsel og  

 landevejskørsel ved 90 km/ timen.
Normen udtrykker bilens brændstofforbrug i liter ved kørsel af en strækning på 100 km (heraf 40 km bykørsel og 60 km landevejskørsel ved 90 km/ timen). ECE-tallene er fastlagt på et objektivt og dermed direkte sammenligneligt grundlag, som skal oplyses af importøren for alle typegodkendte bilmodeller.
Brændstofforbrugsafgiftsdelen er gjort stærkt progressiv for at give nybilskøberne en kraftig tilskyndelse til at vælge brændstoføkonomiske bilmodeller.
I tilfælde, hvor brændstofforbruget f.eks. er opgjort til 6,9 liter pr. 100 km, vil beregningen af den brændstofafhængige del af afgiften ske på følgende måde:
Til § 2 De ændrede afgiftsberegningsregler finder anvendelse fra og med den 1. april 1986.
Bilag Oversigt over udsalgspriser vedrørende nogle af de mest solgte bilmodeller i 1983 sammenlignet med udsalgspriser beregnet efter lovforslaget A = Bilmodel B = Besparelse efter lovforslaget C = Pris efter lovforslaget D = Faktiske udsalgspris 1983 Negative beløb angiver, hvor meget bilen ville blive fordyret, hvis forslaget havde været gældende i 1983.
