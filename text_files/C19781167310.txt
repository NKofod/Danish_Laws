 1. I en række tilfælde har det i praksis voldt tvivl,  

 om der i sager om ulovligt indrettede knallerter skal rejses tiltale efter  

 »motorcykelreglerne« eller »knallertreglerne«.  

 Sanktionerne ved domfældelse efter førstnævnte regler er normalt de  

 alvorligste, idet der bl.a. kan idømmes frihedsstraf, og førerretten kan  

 frakendes.
 2. Fra praksis kan nævnes:
 U75/983 (VLD): Tiltalte, der havde lånt sin broders knallert, der var  

 forsynet med tuningssæt, straffet efter »motorcykelreglerne«  

 (spirituskørsel, hæfte i 20 dage og frakendt førerretten i 2 år).
 Jmt.F.afd. 1976-2461-113: Justitsministeriet udtalt, at tiltale for kørsel  

 på knallert forsynet med tuningssæt skulle rejses efter  

 »knallertreglerne«.
Jmt.F.afd. 1977-2461-211: Køretøj med en motor med slagvolumen på 49,8  

 kubikcentimeter, der ikke var TUM-godkendt, anset som motorcykel.
Fabrikatet  

 kendtes overhovedet ikke i Danmark.
Jmt.F.afd. 1978-2488-5: Køretøj med motor uden TUM-godkendelse, der var  

 solgt som motorcykel til banebrug, anset som motorcykel.
Tiltalte havde  

 forklaret, at han havde købt køretøjet i den tro, at der var tale om en  

 ulovlig knallert.
Køretøjet var næsten identisk med en model af samme mærke,  

 der er godkendt som knallert.
 3. Spørgsmålet om tiltalepraksis i disse sager er  

 blevet drøftet mellem justitsministeriet, Foreningen af politimestre i  

 Danmark, rigspolitichefen og rigsadvokaten, og man er blevet enige om, at  

 tiltalespørgsmålet bør afgøres efter følgende retningslinier:
 Såfremt et kørtøj aldrig har været godkendt som knallert, rejses tiltale  

 efter »motorcykelreglerne«.
 Hvis en »oprindelig« knallert senere findes ulovlig, skal  

 tiltale som udgangspunkt rejses efter »knallertreglerne«, medmindre  

 der foreligger særlige omstændigheder, f.eks. forsæt allerede ved købet til  

 at forsyne knallerten med tuningssæt.
 Det skal bemærkes, at ovennævnte retningslinier finder anvendelse både for  

 så vidt angår »gamle« knallerter, der er godkendt efter de  

 tidligere regler (TUM-godkendelse), og knallerter, der er omfattet af den nye  

 standardtypegodkendelsesordning.
Nathalie Lind /H.C.
Abildstrup Til politiet og anklagemyndigheden.
