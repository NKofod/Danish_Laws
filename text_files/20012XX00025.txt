Skriftlig fremsættelse (13. december  

 2001) Økonomi- og erhvervsministeren Herved tillader jeg mig for Folketinget at  

 fremsætte:
 Forslag til lov om ændring af lov om forebyggende  

 foranstaltninger mod hvidvaskning af penge. (Bekæmpelse af finansiering  

 af terrorisme, udvidelse af anvendelsesområde, usamarbejdsvillige  

 lande).
(Lovforslag nr.
L 28).
Med lovforslaget opfyldes forpligtelserne i bl.a.
FN s  

 Sikkerhedsråds anti-terror resolution nr. 1373. De tilfælde, hvor  

 terrorisme er finansieret på baggrund af midler, der er fremkommet  

 ulovligt er i dag omfattet af hvidvaskreglerne Med lovforslaget  

 indføres foranstaltninger med henblik på at forhindre, at der  

 stilles midler til rådighed for terrororganisationer m.v. også  

 når der er tale om lovligt optjente midler (sortvask af penge). I  

 modsætning til de situationer, hvor der er mistanke om hvidvask,  

 må der ved mistanke om terrorvirksomhed kun gennemføres  

 transaktioner fra den aktuelle konto eller person efter aftale med  

 politiet.
 Endvidere gennemføres Europa-Parlamentets og  

 Rådets direktiv om ændring af direktiv om forebyggende  

 foranstaltninger mod anvendelse af det finansielle system til hvidvaskning af  

 penge.
På den baggrund foreslås det at udvide  

 hvidvaskloven, således at bl.a. revisorer, ejendomsmæglere og  

 advokater også omfattes af indberetningspligten.
Indberetningspligten  

 gælder dog af hensyn til klienternes retssikkerhed ikke advokater,  

 når disse bistår klienter i forbindelse med retssager.
Endvidere  

 omfattes forhandlere af genstande, hvis beløbet der omsættes, er  

 på 15.000 EUR eller derover (svarende til ca. 90.000 kr. ekskl. moms og  

 ca. 110.000 kr. inkl. moms), og der betales med kontanter.
 Endvidere gennemføres Rådets (ECOFIN/Retlig  

 og Indre Anliggender) konklusioner, hvorefter der indføres en  

 systematisk indberetningspligt om transaktioner for de usamarbejdsvillige  

 lande.
 Lovforslaget gennemfører endelig anbefalinger fra  

 FATF, der er udarbejdet som følge af terrorangrebene den 11. september  

 2001. Dette bevirker bl.a., at afsender skal identificeres i forbindelse med  

 elektroniske pengeoverførsler, således at transaktionerne kan  

 spores tilbage til udgangspunktet.
