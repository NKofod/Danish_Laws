Lov om ændring af fusionsskatteloven og andre skattelove (Konsekvensændringer som følge af lov nr. 333  

 af 16. maj 2000 om ændring af realkreditloven) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 954 af 5. november  

 1996, som ændret bl.a. ved § 1 i lov nr. 874 af 3. december 1999  

 og senest ved § 2 i lov nr. 453 af 31. maj 2000, foretages  

 følgende ændringer:
 1. I § 14 b indsættes efter stk. 2:
»Stk. 3. En bunden fondsreserve som nævnt i § 76 a  

 i realkreditloven, der tilføres det modtagende aktieselskab, medregnes  

 ikke ved opgørelsen af aktieselskabets skattepligtige indkomst.« Stk. 3 og 4 bliver herefter stk. 4 og 5.
 2. I § 14 b, stk. 4, der bliver stk. 5, ændres  

 »stk. 1-3« til: »stk. 1, 2 og 4«.
§ 2 I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven),  

 jf. lovbekendtgørelse nr. 774 af 16. august 2000, foretages  

 følgende ændring:
 1. § 10, stk. 4, affattes således:
»Stk. 4. Stk. 1-3 finder tilsvarende anvendelse, hvor  

 realkreditobligationer eller andre værdipapirer udstedes i forbindelse  

 med instituttets indgåelse af kursaftaler, såfremt der ved  

 kursaftalens udløb ydes eller refinansieres lån, der er omfattet  

 af stk. 1, nr. 1, 2, 4 eller 6, på grundlag af de udstedte  

 værdipapirer.« § 3 I lov nr. 911 af 16. december 1998 om ændring af kursgevinstloven,  

 skattekontrolloven og skattestyrelsesloven. (Hensættelser i penge- og  

 realkreditinstitutter m.fl.) foretages følgende ændring:
 1. I det ved § 1, nr. 3, indsatte stk. 6 i  

§ 25 udgår i 1. pkt. »,  

 Dansk Landbrugs Realkreditfond«.
§ 4 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Lovens § 1 har virkning for omdannelser, hvor  

 omdannelsesdatoen er den 1. januar 2000 eller senere.
Givet på Christiansborg Slot, den 22.  

 november 2000 Under Vor Kongelige Hånd og Segl MARGRETHE R.
