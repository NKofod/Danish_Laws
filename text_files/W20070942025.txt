Ankenævnets  

 kompetence, fortolkning af tiltrædelsesaftales dækningsområde Vedrørende YY, CPR-nr. xxxxxx-xxxx, Deres  

 sagsnr. aaaaa Arbejdsmarkedets  

 Ankenævn har behandlet Deres klage på møde den 14. februar 2007.
Ankenævnet traf  

 denne A F G Ø R E L S E Sagen afvises,  

 idet ankenævnet ikke har kompetence til at behandle sagen.
B E G R  

 U N D E L S E Spørgsmålet om,  

 hvorvidt arbejdsgiveren har opfyldt sin oplysningspligt efter lov om  

 arbejdsgiverens  

 pligt til at underrette lønmodtageren om vilkårene for ansættelsesforholdet  

 (ansættelsesbevisloven),  

 afgøres af ankenævnet.
 Loven finder  

 ikke anvendelse i det omfang, en pligt for arbejdsgiveren til at give  

 lønmodtageren  

 oplysning om ansættelsesforholdet følger af kollektiv overenskomst, og denne  

 indeholder regler, der som minimum svarer til bestemmelserne i direktiv nr.  

 91/533 om arbejdsgiverens pligt til at underrette lønmodtageren om vilkårene  

 for arbejdskontrakten eller ansættelsesforholdet  

 (ansættelsesbevisdirektivet).
 DD A/S  

 (arbejdsgiver) har til ankenævnet indsendt kopi af tiltrædelsesaftale mellem  

 DD  

 A/S og Dansk Metal, hvoraf fremgår, at I alle forhold vedrørende løn-  

 og  

 øvrige arbejdsforhold er der enighed om fremover at følge samtlige  

 bestemmelser, der er indeholdt i Industriens Overenskomst med tilhørende  

 organisationsaftaler og lærlingebestemmelser mellem Dansk Industri (DI) og  

 Centralorganisationen af Industriansatte i Danmark (CO), .
Ankenævnet  

 finder, at behandling af sagen forudsætter, at der foretages en fortolkning  

 af  

 tiltrædelsesaftalens dækningsområde.
Ankenævnet har ikke kompetence til at  

 foretage en sådan fortolkning.
Dette kan alene ske i det fagretlige system.
 Ankenævnet kan  

 allerede derfor ikke behandle sagen.
 Ankenævnet  

 henviser til § 1, stk. 3 og § 5 i lov om arbejdsgiverens pligt til at  

 underrette lønmodtageren om vilkårene for ansættelsesforholdet, jf.  

 lovbekendtgørelse nr. 692 af 20. august 2002.
På ankenævnets vegne De kan læse om  

 afgørelsens faktiske og retlige grundlag på de følgende sider.
 Kopi til:
YY DD A/S 1. Sagsforløb Den 23. oktober 2006  

  

 bad XX, på vegne af YY, ankenævnet om at  

 afgøre, hvorvidt DD A/S havde overholdt sin oplysningspligt.
 XX anførte, at  

 YYs ansættelsesbevis af 1. februar 2006 var mangelfuldt og gjorde til støtte  

 herfor gældende, at ansættelsesforholdet var omfattet af loven, at honorering  

 af almindeligt overarbejde ikke var reguleret af kontraktens punkt 2, at  

 dette  

 var i strid med ansættelsesbevislovens § 2, stk. 2, nr. 8, og at der i  

 ansættelsesbeviset henvistes til gældende overenskomst på området  

 uden det  

 blev præciseret, hvilken overenskomst der var tale om.
 XX vedlagde  

 kopi af korrespondance med DD A/S vedrørende krav på godtgørelse efter  

 ansættelsesbevisloven.
 Den 6. november 2006  

  

 modtog ankenævnet fuldmagtserklæring fra YY.
 Den 11. november 2006  

  

 fremsendte DD A/S bl.a. det tilsendte spørgeskema.  

 Det fremgik heraf, at YY havde været ansat som maskintekniker/klejnsmed fra  

 1.  

 august 2005 til 30. september 2006, at han havde været beskæftiget på  

 fuldtid,  

 og at ansættelsesforholdet havde været omfattet af overenskomst indgået med  

 Dansk Metal den 1.marts 1998.
DD A/S oplyste  

 ligeledes, at YY var blevet ansat i DD A/S den 1. august 2005 i forbindelse  

 med  

 aktivering/jobtræning i 6 måneder, og at der i den forbindelse var blevet  

 udarbejdet en ansættelseskontrakt.
DD A/S henviste i denne kontrakt af 1.  

 august 2005 under pkt. 6 vedrørende opsigelsesvarsler til Dansk Metals  

 overenskomst.
Efter 6 måneders arbejde, var der blevet udarbejdet en ny  

 ansættelseskontrakt pr. 1. februar 2006, som tillæg til den første  

 ansættelseskontrakt.
DD A/S vedlagde  

 desuden kopi af tiltrædelsesaftale mellem virksomheden og Dansk Metal.
Det  

 fremgår  

 af aftalen, at samtlige af Industriens Overenskomsts bestemmelser fremover  

 skal  

 følges.
 Den 5. februar 2007  

  

 har Dansk Metal oplyst, at tiltrædelsesaftalen  

 er indgået 1. marts 1999 og fortsat er gældende.
 Den 6. februar 2007  

  

 har XX anført, at YY var at anse som  

 funktionær under ansættelsesforholdet og derfor ikke var omfattet af  

 Industriens Overenskomst 2004-2007 men derimod af Industriens  

 Funktionæroverenskomst 2004-2007, som arbejdsgiver ikke har tiltrådt.
Den 7. februar 2007  

  

 har DD A/S oplyst hertil, at YY ikke under  

 ansættelsesforholdet oplyste, at han var medlem af XX.
Dansk Metal har både  

 smede og teknikere som medlemmer, hvorfor det antoges, at YY også var  

 omfattet  

 af Industriens Overenskomst.
Arbejdsgiver havde anvendt et ansættelsesbevis  

 hentet  

 fra Dansk Metals hjemmeside, og YY var heri blevet oplyst om alle  

 arbejdsvilkår.
2. Regler Lov om arbejdsgiverens pligt til at  

 underrette lønmodtageren om vilkårene for ansættelsesforholdet, jf.  

 lovbekendtgørelse nr. 692 af 20. august 2002:
§ 1.  

  

 Denne lov gælder for alle lønmodtagere,  

 hvis ansættelsesforhold har en varighed på mere end 1 måned, og hvis  

 gennemsnitlige ugentlige arbejdstid overstiger 8 timer.
Loven gælder ikke for  

 personer, som er omfattet af sømandsloven.
 Stk. 2.  

  

 Som  

 lønmodtagere anses personer, der modtager vederlag for personligt arbejde i  

 tjenesteforhold.
 Stk. 3.  

  

 Loven  

 finder ikke anvendelse, i det omfang en pligt for arbejdsgiveren til at give  

 lønmodtageren  

 oplysninger om ansættelsesforholdet følger af kollektiv overenskomst og denne  

 indeholder regler, der som minimum svarer til bestemmelserne i direktiv nr.  

 91/533 om arbejdsgiverens pligt til at underrette arbejdstageren om vilkårene  

 for arbejdskontrakten eller ansættelsesforholdet.
 Stk. 4.  

  

 Loven  

 kan ikke ved aftale fraviges til ugunst for lønmodtageren, jf. dog stk. 3.
 Stk. 5.  

  

 Beskæftigelsesministeren  

 kan bestemme, at lønmodtagere, som har lejlighedsvist arbejde eller arbejde  

 af  

 særlig karakter, ikke skal være omfattet af denne lov.
 § 5.  

  

 Spørgsmål om, hvorvidt arbejdsgiveren  

 har overholdt sin oplysningspligt efter loven, afgøres af Arbejdsmarkedets  

 Ankenævn.
 Stk. 2.  

  

 Beskæftigelsesministeren  

 fastsætter efter forhandling med arbejdsmarkedets parter nærmere regler om  

 Arbejdsmarkedets Ankenævns sammensætning og kompetence i forbindelse med  

 nævnets behandling af sager efter loven.
