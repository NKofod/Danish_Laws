Nr BTL 77 Betænkning over Forslag til lov om ændring af lov om afgift af arv og gave  

 og forskellige skattelove (Lempelse af generationsskifteafgifter m.v.)   

 Nr L 77 1994-95, 1. samling Afgivet af Skatteudvalget Afgivet: 19941213 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Advokatfirmaet Mogens Jepsen, Advokatrådet, Advokatsamfundet, Coopers & Lybrand, Dansk Familielandbrug, Dansk Erhvervsjordbrug, De danske Landboforeninger, Erhvervenes Skatteudvalg, Ernst & Young A/S, Foreningen af Statsautoriserede Revisorer, Landbrugsraadet og Ældre Sagen.
 Der er af skatteministeren og et mindretal stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med de af  

 ministeren stillede ændringsforslag.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3. behandling  

 og vil stemme imod de stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de stillede  

 ændringsforslag.
 ÆndringsforslagAf skatteministeren, tiltrådt af et flertal  

 (udvalget med undtagelse af SF og EL):
 Til § 1 1) I det under nr. 1 foreslåede § 2, stk. 1, A,  

 litra f, indsættes efter »institutionsanbringelse« ordene:  

 », herunder i en ældrebolig«.
 2) Efter nr. 2 indsættes som nyt nummer:
»01. I § 44, stk. 1, 1. pkt., indsættes efter  

 »stedbørn og disses afkom« ordene: », barns eller stedbarns  

 ægtefælle (ikke den fraseparerede eller fraskilte)».« 3) Nr. 4 affattes således:
 »4. § 44, stk. 2, affattes således:
»Stk. 2. Afgiften betales under et for alt, hvad der i et  

 kalenderår er ydet til hver enkelt af de pågældende personer.
Der skal dog  

 ikke betales afgift af beløb på ikke over 14.000 kr. årlig til et barns eller  

 stedbarns ægtefælle og beløb på ikke over 20.000 kr. årlig til de øvrige  

 personer omfattet af stk. 1.«» 4) Nr. 6 affattes således:
 »6. I § 44 indsættes efter stk. 5 som nyt stykke:
»Stk. 6. Passivposter, der fastsættes efter kildeskattelovens  

 § 33 D til udligning af gavemodtagerens eventuelle fremtidige skattetilsvar,  

 fradrages inden gaveafgiftsberegningen.
Beregning af passivposter foretages  

 af den told- og skatteregion, hvortil gaveanmeldelsen skal  

 indgives.«» 5) Nr. 7 affattes således:
 »7. § 48, stk. 2, 1. pkt., affattes således:
»Stk. 2. Bortset fra § 7, § 8, § 9, stk. 1, § 11, stk. 1, §  

 12, § 21, stk. 4, 3. pkt., og § 33, stk. 1, 1. pkt., gælder afsnit II også  

 for afgiften af gave, for så vidt reglerne efter deres indhold er  

 anvendelige.«» Til § 3 6) Nr. 1 affattes således:
 »1. § 33, stk. 1, 2. pkt., ophæves, og i stedet  

 indsættes som 2. og 3. pkt.:
»Dette gælder, selv om aktivernes værdi overstiger modtagerens andel  

 i boet, hvis modtageren er arveladerens ægtefælle, børn, børnebørn, søskende,  

 søskendes børn eller søskendes børnebørn.
Adoptivforhold eller  

 stedbarnsforhold sidestilles med naturligt slægtskabsforhold.
Indgår der i et  

 udlæg aktiver, der er erhvervet på forskellige tidspunkter, anses de aktiver,  

 der er erhvervet først, for fortrinsvis at indgå i den del af overdragelsen,  

 hvor der efter 1. pkt. kan indtrædes i boets skattemæssige  

 stilling.«» Af et mindretal (FP):
Underændringsforslag til ændringsforslag nr. 6 7) I den ved ændringsforslag nr. 6  

 foreslåede affattelse af lovens § 33, stk. 1, 2. pkt., udgår  

 »børn,» og i stedet indsættes ordene: »forældre, børn,  

 svigerbørn,».
 Af skatteministeren, tiltrådt af et flertal (udvalget med  

 undtagelse af SF og EL):
 8) I det under nr. 2 foreslåede § 33 D, stk. 1,  

 ændres »§ 33 C, stk. 1,» til: »§§ 26 A, stk. 2, 26 B eller 33  

 C, stk. 1, eller aktieavancebeskatningslovens § 11«.
 Til § 5 9) Nr. 1 affattes således:
 »1. I § 2, stk. 1, indsættes efter nr. 2:
»3) Beregning af passivposter efter kildeskattelovens § 33 D i de  

 tilfælde, hvor en gave er indkomstskattepligtig efter statsskattelovens § 4,  

 litra c.«» Til § 6 10) Stk. 2 affattes således:
»Stk. 2. § 1, nr. 1, 2, 01, 3-5 og 7, har virkning for  

 arveerhvervelser, hvor afgiftspligten indtræder den 1. januar 1995 eller  

 senere, og for gaver ydet i kalenderåret 1995 eller senere.
For  

 arveerhvervelser, hvor afgiftspligten indtræder i 1995, og for gaver ydet i  

 1995 kan arvingen eller gavemodtageren vælge, at de hidtil gældende regler i  

 lov om afgift af arv og gave, jf. lovbekendtgørelse nr. 712 af 15. oktober  

 1991, som ændret ved § 3 i lov nr. 442 af 30. juni 1993, i stedet skal finde  

 anvendelse.« 11) Stk. 3 affattes således:
»Stk. 3. § 1, nr. 6, § 2, § 3, nr. 2 og 3, § 4 og § 5 har  

 virkning for overdragelser, der finder sted den 1. januar 1995 eller  

 senere.« 12) Efter stk. 3 indsættes som nyt stykke:
»Stk. 4. § 3, nr. 1, har virkning for udlæg fra et dødsbo,  

 når afdøde er død den 1. juli 1995 eller senere.« Stk. 4 bliver herefter stk. 5.
 13) I stk. 4, der bliver stk. 5, ændres i 1. pkt.  

 »beregnes afgift« til: »beregnes afgift i de tilfælde, hvor  

 reglerne i nærværende lov skal finde anvendelse,».
Bemærkninger Til nr. 1 Efter arve- og gaveafgiftslovens § 2, stk. 1, A, litra f, skal  

 der betales arveafgift efter skala A af arv efter en person, som arvingen har  

 boet sammen med i mindst 2 år.
Det gælder også, selv om den fælles bopæl er  

 ophørt på grund af institutionsanbringelse.
Det foreslås, at anbringelse i ældreboliger efter denne bestemmelse  

 ligestilles med anbringelse i institutioner i tilfælde, hvor personer på  

 grund af alder eller sygdom ikke er i stand til at opretholde en fælles  

 bopæl.
Med henblik på den nærmere afgrænsning af ældreboliger henvises til  

 bekendtgørelse nr. 908 af 3. november 1994 om boliger for ældre og personer  

 med handicap.
Baggrunden for ændringen er, at stadig flere plejekrævende personer  

 anvises en ældrebolig og ikke en plejehjemsplads.
Da den enkelte endvidere  

 ikke har indflydelse på, om der tilbydes den ene eller den anden form for  

 bolig, findes det rimeligt arveafgiftsmæssigt at ligestille de to  

 boligformer.
Til nr. 2 og 3 Efter de gældende regler kan forældre, der både har  

 formuefællesskab og hver et særeje, årligt give deres barn en afgiftsfri gave  

 på 8.000 kr. og en møbelgave på 5.000 kr., eller i alt 13.000 kr., fra såvel  

 formuefællesskabet som særejerne.
Barnet kan således modtage i alt 39.000 kr.
 Er barnet gift og foruden formuefællesskab har særeje, kan barnets gave  

 gives til dets særeje, og en gave på 39.000 kr. kan tillige gives til barnets  

 ægtefælles bodel.
Svigerbarnet er ganske vist ikke omfattet af den personkreds, som efter  

 lovens § 44, stk. 1, er gaveafgiftspligtig af modtagne gaver.
Principielt er  

 svigerbarnet derfor indkomstskattepligtig af gaver fra svigerforældrene.  

 Efter lovens § 7 skal ægtefæller med formuefællesskab, der modtager en gave,  

 beskattes af denne efter den ægtefælles slægtskabsforhold til giveren, som er  

 nærmest i slægt med denne.
Efter denne regel betaler svigerbarnet gaveafgift  

 af den gave, der gives til svigerbarnets bodel.
 Med forslaget om, at det ikke længere har nogen betydning, om gaver gives  

 af fælleseje eller særeje eller indgår i et formuefællesskab eller særeje,  

 vil gaver til et svigerbarn ikke længere kunne berigtiges med gaveafgift, men  

 skal indkomstbeskattes.
Det foreslås derfor, at et barns ægtefælle bliver omfattet af den  

 gaveafgiftspligtige personkreds, dog således, at det årlige afgiftsfri beløb  

 kun kan udgøre 14.000 kr.
Herved kan forældre, der tidligere har givet deres  

 barn og dets ægtefælle 78.000 kr., fortsat gøre dette.
Barnet kan da modtage  

 25.000 kr. fra hver af forældrene og svigerbarnet 14.000 kr. fra hver.
 Da et stedbarn er omfattet af gaveafgiftsreglerne og dets ægtefælle derfor  

 efter gældende regler også kan modtage gaveafgiftspligtige gaver, når  

 stedbarnet foruden fælleseje har særeje, foreslås også stedbarnets ægtefælle  

 omfattet af den gaveafgiftspligtige personkreds.
Ændringsforslagene vil medføre et provenutab i forhold til lovforslaget.  

 Det må antages, at gaver, som ellers ville blive givet til børn, i et vist  

 omfang i stedet for vil blive givet til svigerbørn for at udnytte  

 bundfradraget og bryde progressionen i afgiftsskalaen.
Der er ikke  

 holdepunkter for en opgørelse af provenutabet, men det skønnes med stor  

 usikkerhed til i størrelsesordenen 10 mio. kr. årligt i forhold til  

 lovforslaget.
Provenutabet ved de øvrige ændringsforslag vedrørende  

 afgiftsberegningen er der ikke holdepunkter for at skønne nærmere over, men  

 det antages at være af begrænset størrelsesorden.
 I det omfang der gives flere og/eller større gaver, vil det på sigt kunne  

 medføre et formindsket provenu af arveafgiften.
 I nedenstående oversigt er vist eksempler på gaveafgift for svigerbørn  

 efter ændringsforslagene.
Eksempler på gaveafgift for gaver til svigerbørn 1) Hele gaven før fradrag af det årlige afgiftsfri beløb Til nr. 4 Det foreslås, at passivpostberegningen foretages af told- og  

 skatteregionerne i de tilfælde, hvor gaven er afgiftspligtig.
I de tilfælde,  

 hvor gaven er indkomstskattepligtig, foretages passivpostberegningen af de  

 kommunale skattemyndigheder, jf. ændringsforslag nr. 9.
 Til nr. 5 Ændringen er en konsekvens af den foreslåede affattelse af § 44,  

 stk. 4, jf. lovforslagets § 1, nr. 5.
 Til nr. 6 Det foreslås, at den personkreds, som kan succedere i  

 overdragerens skattemæssige stilling, selv om aktivernes værdi overstiger den  

 pågældendes andel i boet, udvides med arveladerens ægtefælle.
 Det foreslås endvidere, at i tilfælde, hvor et udlæg både omfatter  

 aktiver, hvor der kan succederes i boets skattemæssige stilling, og aktiver,  

 hvor dette ikke er tilfældet, anses de aktiver, der er erhvervet først, for  

 fortrinsvis at indgå i den del af overdragelsen, der kan succederes i.  

 Bestemmelsen har betydning i de tilfælde, hvor aktiverne er erhvervet på  

 forskellige tidspunkter.
 Der henvises i øvrigt til bemærkningerne til nr. 12 om denne ændrings  

 ikrafttrædelsestidspunkt.
 Til nr. 7 Ændringsforslaget vil sikre, at også forældre og svigerbørn vil  

 kunne succedere i aktiver ud over deres andel i et dødsbo.
Til nr. 8 Kildeskatteloven indeholder i § 26 A og § 26 B regler om  

 skattemæssig succession ved overdragelser mellem ægtefæller.
Det foreslås, at  

 reglerne om passivpostberegning også skal gælde i disse situationer.  

 Derudover indeholder ændringsforslaget en redaktionel ændring i form af en  

 henvisning til aktieavancebeskatningslovens § 11.
Til nr. 9 Det foreslås, at den kommunale skattemyndighed kun foretager  

 passivpostberegning i de tilfælde, hvor en gave er indkomstskattepligtig  

 efter statsskattelovens § 4, litra c.
I de tilfælde, hvor gaven er  

 afgiftspligtig, foretages passivpostberegningen af told- og skatteregionen,  

 jf. ændringsforslag nr. 4.
 Til nr. 10 Det foreslås, at en arving skal kunne vælge at afgiftsberigtige  

 arv, hvor afgiftspligten indtræder i 1995, enten efter reglerne i nærværende  

 lov eller efter reglerne i den gældende lov, jf. lovbekendtgørelse nr. 712 af  

 15. oktober 1991, som ændret ved § 3 i lov nr. 442 af 30. juni 1993.
 Det foreslås videre, at gavemodtager for gaver modtaget i kalenderåret  

 1995 ligeledes skal kunne vælge at afgiftsberigtige gaven efter  

 bestemmelserne i nærværende lov eller efter gældende lov.
 På den måde er det søgt sikret, at ingen arvinger eller gavemodtagere,  

 hvor arveafgiftspligten indtræder i 1995, eller hvor gaven ydes i dette år,  

 risikerer afgiftsmæssige skærpelser ved gennemførelsen af lovforslaget.
 Til nr. 11 Ændringen er en konsekvens af ændringen under nr. 12.
Til nr. 12 Lovforslagets § 3, nr. 1, om begrænsning af adgangen til  

 skattemæssig succession i aktiver af større værdi end modtagerens arvelod har  

 været drøftet mellem forligspartierne.
Specielt har  

 ikrafttrædelsestidspunktet for dette element i aftalen efter ønske fra  

 Venstre og Det Konservative Folkeparti været drøftet på ny.
Ændringerne i successionsadgangen skal ses i sammenhæng med den yderligere  

 modernisering og lempelse af arve- og gaveafgiftsreglerne, som efter  

 finanslovsaftalen skal vedtages senere i indeværende samling.
Sigtet med de  

 kommende ændringer er ved etablering af et moderniseret regelsæt med et bredt  

 afgiftsgrundlag og ved anvendelse af yderligere netto 500 mio. kr. på  

 årsbasis at opnå markant lavere afgiftssatser for derigennem at lette  

 generationsskifterne.
 Regeringen har på den baggrund fundet det rimeligt at imødekomme ønsket  

 om, at begrænsningen i successionsadgangen først får virkning samtidig med de  

 kommende lempelser af generationsskifteafgifterne, således at der ikke er  

 generationsskifter, som i den mellemliggende periode kommer ud for en  

 beløbsmæssig skærpelse af den samlede skatte- og afgiftsbelastning på grund  

 af ændringen i successionsadgangen.
 For at tilgodese denne tidsmæssige sammenhæng er det ved ændringsforslaget  

 foreslået, at ikrafttrædelsen af ændringen vedrørende successionsadgangen  

 flyttes til den 1. juli 1995.
 Det er herved lagt til grund, at også det kommende lovforslag om  

 generationsskifteafgifter skal træde i kraft på det nævnte tidspunkt.
Udskydelsen af ikrafttrædelsen af begrænsningen af successionsadgangen vil  

 trække i retning af et provenutab på avancebeskatningen opgjort i forhold til  

 reglerne i lovforslaget.
Der er ikke holdepunkter for et nærmere skøn  

 herover, men det vil formentlig være af forholdsvis beskeden størrelse.
 Til nr. 13 Ændringen er en konsekvens af ændringen under nr. 10.
