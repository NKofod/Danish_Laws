Landsskatteretskendelse vedr.
Behandling af uafskreven  

 primosaldo - tidligere indkomstår forældede - ekstraordinær genoptagelse Sagen drejer sig om, hvorledes en uafskreven primosaldo i et indkomstår  

 skal behandles, når tidligere indkomstår er forældede.
Landsskatterettens afgørelse Skattepligtig indkomst Indkomståret 1997 Skatteforvaltningen har  

 nedsat selskabets skattepligtige indkomst som følge af forskydning i periodeafgrænsningsposter  

 med 20.698.000 kr.
 Landsskatteretten stadfæster skatteforvaltningens  

 afgørelse.
Indkomståret 1998 Skatteforvaltningen har  

 nedsat selskabets skattepligtige indkomst som følge af forskydning i periodeafgrænsningsposter  

 med 86.857.000 kr.
 Landsskatteretten stadfæster  

 skatteforvaltningens afgørelse.
Indkomståret 1999 Skatteforvaltningen har  

 forhøjet selskabets skattepligtige indkomst som følge af forskydning i periodeafgrænsningsposter  

 med 9.638.000 kr.
 Landsskatteretten stadfæster  

 skatteforvaltningens afgørelse.
Indkomståret 2000 Skatteforvaltningen har  

 nedsat selskabets skattepligtige indkomst som følge af forskydning i periodeafgrænsningsposter  

 med 45.700.000 kr.
 Landsskatteretten stadfæster  

 skatteforvaltningens afgørelse.
Indkomståret 2001 Skatteforvaltningen har  

 nedsat selskabetsskattepligtige indkomst som følge af forskydning i periodeafgrænsningsposter  

 med 13.125.290 kr.
 Landsskatteretten stadfæster  

 skatteforvaltningens afgørelse.
Indkomståret 2002 Skatteforvaltningen har  

 forhøjet selskabets skattepligtige indkomst som følge af forskydning i periodeafgrænsningsposter  

 med 37.425.782 kr.
 Landsskatteretten stadfæster  

 skatteforvaltningens afgørelse.
Sagens oplysninger Selskabet har eksisteret  

 siden 1997 og har siden 1999 været sambeskattet med dets 100 pct. ejede  

 datterselskab B A/S.
Derudover ejer selskabet sammen med C A/S  

 interessentskabet D I/S, hvor overskuddet fordels med 62 pct. til C A/S og  

 med  

 38 pct. til A A/S.
Overskuddet er medregnet i indkomstopgørelsen for 2001 og  

 frem.
I forbindelse med salg af  

 telefoner, har selskabet ved tilgang af nye kunder ydet telefontilskud, da  

 telefonerne må sælges billigere end kostpris for at få abonnementer.
Tab ved  

 salg af telefoner, også kaldet telefontilskud, har selskabet periodiseret  

 over  

 36 måneder, der ifølge det oplyste, er branchens gennemsnitlige levetid for  

 abonnementer.
Derudover har selskabet ydet provision til deres forhandlere.  

 Udgifterne til forhandlerprovisionen periodiseres ligeledes over 36 måneder.
 Ovennævnte periodiserede  

 omkostninger er opført i selskabets regnskaber således:
1997 i tkr.
1998 i tkr.
1999 i tkr.
2000 i tkr.
2001 i tkr.
2002 i tkr.
Beholdning primo 0 20.698 107.555 97.917 143.617 153.924 Årets tilgang 27.741 124.248 103.541 149.216 180.355 98.372 Årets afgang 7.043 37.391 113.179 103.516 170.048 137.140 Beholdning ultimo 20.698 107.555 97.917 143.617 153.924 115.156 Skatteforvaltningen har ved  

 agterskrivelse af 24. marts 2004 og kendelse af 19. november 2004 for  

 indkomstårene 2000-2002 ikke anerkendt fradrag for telefontilskud mv. i  

 forbindelse med tilgange af nye kunder periodiseret over 36 måneder, da der  

 efter forvaltningens opfattelse er tale om udgifter, der relaterer sig til  

 det  

 indkomstår, hvori udgiften er afholdt.
Forvaltningen har derfor ikke  

 anerkendt,  

 at fradrag for de hertil medgående omkostninger udskydes til efterfølgende  

 indkomstår.
 Ændringen af  

 skatteansættelserne for indkomstårene 2000-2002 indebar, at en uudnyttet  

 primosaldo pr. 1. januar 2000 på 97,9 mio. kr. ikke kom til skattemæssigt  

 fradrag.
 Som følge heraf har  

 skatteforvaltningen ved agterskrivelse af 19. november 2004 og kendelse af  

 16.  

 december 2004 foretaget en ekstraordinær genoptagelse af skatteansættelserne  

 for indkomstårene 1997-1999, jf. skattestyrelseslovens § 35, stk. 1, nr. 2,  

 hvor der er godkendt fradrag for de afholdte udgifter efter samme principper  

 som for de efterfølgende indkomstår.
 Det er skatteforvaltningens  

 behandling af primosaldoen pr. 1. januar 2000, der er påklaget.
Skatteforvaltningens afgørelse Det er skatteforvaltningens  

 opfattelse, at tab ved salg af telefoner ikke er omkostninger, der kan  

 aktiveres skattemæssigt.
Der er tale om et konstateret tab, der skal tages i  

 det aktuelle indkomstår.
Ved at anvende samme princip  

 skattemæssigt som regnskabsmæssigt, skubber selskabet fradragstidspunktet for  

 omkostningerne.
Skattemæssigt skal selskabet udgiftsføre de omkostninger, der  

 i  

 årets løb er anvendt til at erhverve, sikre og vedligeholde indkomsten,  

 hvorfor  

 der godkendes fradrag for de omkostninger, der i de respektive år, er anført  

 som tilgang af periodeafgrænsningsposter, mens der nægtes fradrag for den  

 regnskabsmæssige afskrivning, der i regnskabet er anført som periodens  

 afgang.
Ligeledes accepteres det  

 ikke, at selskabet skattemæssigt aktiverer provision til selskabets  

 forhandlere.  

 Selskabets forhandlere fremsender hver måned en faktura til selskabet, der  

 efter godkendelsesprocessen betales.
Der er altså tale om omkostninger, der  

 er  

 opgjort, godkendt, faktureret og til og med er betalt.
 At selskabet har et  

 koncernprincip, der bevirker, at ovennævnte omkostninger aktiveres og  

 afskrives  

 regnskabsmæssigt, bevirker ikke, at det skattemæssigt kan accepteres, at  

 fradrag for selskabets omkostninger skubbes.
Skatteforvaltningen er af den  

 opfattelse, at den regnskabsmæssige periodisering af selskabets omkostninger  

 skal tilbageføres skattemæssigt.
Tilbageførslen er for så vidt angår  

 indkomstårene 2000-2002 specificeret således:
2000 2001 2002 Fradrag godkendt for årets  

 tilgang -149.216 tkr.
 -180.355 tkr.
 -98.372 tkr.
Fradrag nægtet for årets  

 afgang /afskrivning 103.516 tkr.
 170.048 tkr.
 137.140 tkr.
D I/S Fradrag godkendt for 38  

 pct. af årets tilgang -4.585 tkr.
 -4.412 tkr.
Fradrag nægtet for 38 pct.  

 af årets afgang/afskrivning 1.767 tkr.
 3.070 tkr.
Regulering -45.700 tkr.
 -13.125 tkr.
 37.426 tkr.
 Dette bevirker, at selskabets  

 indkomst med henvisning til statsskattelovens § 6, stk. 1, litra a, skal  

 nedsættes med 45.700 tkr. i indkomståret 2000, med 13.125 tkr. i indkomståret  

 2001, og forhøjes med 37.426 tkr. i indkomståret 2002.
Selskabet har pr. 1. januar  

 2000 aktiveret 97.917 tkr. i driftsomkostninger.
Dette konstruerede  

 afskrivningsgrundlag  

 ændres, jf. skattestyrelseslovens § 34, stk. 3.
Skatteforvaltningen har  

 herefter imødekommet selskabet og genoptaget skatteansættelserne for  

 indkomstårene  

 1997, 1998 og 1999, jf. skattestyrelseslovens § 35, stk. 1, nr. 2. De af  

 selskabet aktiverede driftsudgifter på 97.917 tkr. er herefter godkendt  

 fratrukket i de år, hvori udgiften er afholdt og dermed fradragsberettiget,  

 jf.  

 statsskatteloven.
Selskabets skatteansættelser er herefter fuldstændig i  

 overensstemmelse med de resultater, der ville være selvangivet, såfremt  

 selskabet havde behandlet driftsudgifterne korrekt i de oprindelige  

 fremsendte  

 skatteopgørelser.
 For så vidt angår  

 indkomstårene 1997-1999 godkendes der tillige med indkomstårene 2000-2002  

 fradrag for de omkostninger, som selskabet har anført som tilgang af  

 periodeafgrænsningsposter, mens der nægtes fradrag for de regnskabsmæssige  

 afskrivninger, der i regnskabet er anført som periodens afgang.
1997 1998 1999 Fradrag godkendt for årets  

 tilgang -27.741 tkr.
 -124.248 tkr.
 -103.541 tkr.
Fradrag nægtet for årets  

 afskrivning 7.043 tkr.
 37.391 tkr.
 113.179 tkr.
Regulering -20.698 tkr.
 -86.857 tkr.
 9.638 tkr.
Dette bevirker, at selskabets  

 indkomst, jf. statsskattelovens § 6, stk. 1, litra a, i indkomståret 1997  

 skal  

 nedsættes med 20.698 tkr., i indkomståret 1998 nedsættes med 86.857 tkr. og i  

 indkomståret 1999 forhøjes med 9.638 tkr.
Hermed har selskabet fået  

 fradrag/nedsættelse for de aktiverede driftsudgifter på 97.917 tkr.
Skatteforvaltningen har  

 anført, at de balanceposter, der er omfattet af lovforslaget 235 f.eks. er  

 varelagre,  

 igangværende arbejder eller hensættelser.
Altså balanceposter der ifølge  

 lovgivning og praksis skal opgøres og specificeres på statustidspunktet.
 Driftsomkostninger, der  

 fejlagtigt og i strid med gældende lovgivning og praksis, er aktiveret for at  

 undgå de tidligere gældende forældelsesregler i ligningslovens § 15, kan  

 efter  

 skatteforvaltningens opfattelse ikke være omfattet heraf.
Som skatteforvaltningen ser  

 det, har selskabet skattemæssigt valgt at konstruere et afskrivningsforløb  

 for  

 driftsomkostninger.
Selskabet har valgt ikke at tage fradrag for  

 driftsomkostningerne i de faktiske indkomstår.
Det er derfor forvaltningens  

 opfattelse, at der er tale om et fejlagtigt opgjort afskrivningsgrundlag, der  

 ændres jf. skattestyrelseslovens § 34, stk. 3.
 For at imødekomme selskabet,  

 så det ikke mistede fradraget for de primo indkomståret 2000 aktiverede  

 driftsomkostninger på 97.917 tkr., accepterede skatteforvaltningen selskabets  

 ønske om ekstraordinær genoptagelse af skatteansættelserne for indkomstårene  

 1997-1999, jf. skattestyrelseslovens § 35, stk. 1, nr. 2, da nedsættelserne  

 er  

 en direkte følge af skatteansættelserne for indkomstårene 2000-2002.
 Der henses her til  

 SKM2002.79.LR, hvor ligningsrådet tillod ekstraordinær genoptagelse i en  

 situation,  

 hvor et selskab havde foretaget en forkert skattemæssig kvalifikation med den  

 virkning, at fradraget først var sket efter det indkomstår, hvori fradraget  

 kunne foretages.
Skatteforvaltningen er dog  

 ikke enig med selskabet i, at restsaldoen pr. 1. januar 2000 udelukkende skal  

 henføres til de indkomstår, hvori saldoen er opstået.
Med henvisning til  

 SKM2003.501.LSR er det forvaltningens opfattelse, at bestemmelsen i  

 skattestyrelseslovens § 35, stk. 1, nr. 2, må forstås således, at der skal  

 ske  

 genoptagelse af de forældede indkomstår på de punkter, der er en følge af  

 skatteansættelsen for et senere indkomstår.
Ved at genoptage de gamle  

 indkomstår, har selskabet fået fradrag for alle driftsomkostninger, i de  

 indkomstår, hvor driftsomkostningerne skatteretligt kan fratrækkes.
Der er  

 hermed opnået fuldstændig korrekte indkomstopgørelser i alle indkomstår,  

 samtidig med at bestemmelserne i skattestyrelseslovens § 34, stk. 7 og § 35,  

 stk. 5 er overholdt.
Skatteforvaltningen har over  

 for Landsskatteretten anført, at selskabet siden opstarten i 1997 har haft  

 store skattemæssige underskud.
For at undgå de tidligere gældende  

 forældelsesregler i ligningslovens § 15, har selskabet undladt at tage  

 fradrag  

 for nogle driftsomkostninger, ved at aktivere omkostningerne og afskrive dem  

 over 3 år.
Selskabet fik derved udskudt fradragstidspunktet.
Selskabet har  

 altså siden 1997 selvangivet forkert, da de skattemæssige underskud reelt var  

 væsentlige større, end det selskabet selvangav.
 Selskabets skattemæssige  

 underskud for indkomstårene 1997 og 1998 er forældet grundet de tidligere  

 gældende forældelsesregler i ligningslovens § 15, og derfor forsøger  

 selskabet  

 med de nye regler om primo/ultimo regulering af balanceposter, at få skubbet  

 fradragstidspunktet for driftsomkostningerne for indkomstårene 1997-1999 frem  

 til indkomståret 2000.
 I forbindelse med ændring af  

 afskrivningsgrundlag, er det helt sædvanlig praksis, at  

 afskrivningsgrundlaget  

 ændres, selvom det er opgjort i en periode, der ligger udenfor  

 ansættelsesfristerne i skattestyrelsesloven, mens de reelle  

 indkomstreguleringer, kun foretages indenfor den ordinære ansættelsesfrist.
 I forbindelse med  

 lovforslaget om primo/ultimo regulering af balanceposter, rejste Told- og  

 Skattestyrelsen  

 spørgsmålet, om lovforslaget omfatter den situation, hvor en skatteyder i et  

 år, som ikke kan genoptages, fejlagtigt har aktiveret et aktiv på  

 afskrivningssaldoen.
 Hertil blev der svaret, at  

 lovforslaget kun angår de balanceposter i regnskabet, som indgår i  

 driftsresultatet.  

 Den skattemæssige driftssaldo påvirker alene den skattepligtige indkomst ved  

 størrelsen af de skattemæssige afskrivninger.
 Hvis et afskrivningsgrundlag  

 er ansat forkert, kan det korrekte afskrivningsgrundlag lægges til grund for  

 skatteansættelsen, indenfor den ordinære ansættelsesfrist, jf.  

 skattestyrelseslovens § 34, stk. 3.
 På baggrund heraf, er  

 skatteforvaltningen af den opfattelse, at saldoen på afskrivningsgrundlaget  

 1.  

 januar 2000 ikke falder ind under de nye regler om primo/ultimo regulering af  

 balanceposter, hvorfor selskabet slet ikke har krav på at få fradrag for  

 saldoen på afskrivningsgrundlaget pr. 1. januar 2000.
 På opfordring fra selskabet,  

 bevilgede skatteforvaltningen alligevel genoptagelse af skatteansættelserne  

 for  

 indkomstårene 1997-1999, da betingelserne for ekstraordinær genoptagelse, jf.  

 skattestyrelseslovens § 35, er opfyldt.
 Selskabets repræsentant  

 mener, at der jf. bemærkningerne til det nye lovforslag kun skal ske  

 regulering  

 af indkomstår indenfor den ordinære ansættelsesfrist, jf.  

 skattestyrelseslovens  

 § 34, og at der ikke kan bevilges ekstraordinær genoptagelse.
 Jf. bemærkningerne til  

 lovforslaget, under punkt 2  Gældende regler, fremgår det imidlertid:  

 Uanset  

 fristerne i § 34 kan en skatteansættelse ændres efter anmodning fra den  

 skattepligtige eller efter skattemyndighedernes bestemmelse, såfremt  

 betingelserne for ekstraordinær genoptagelse i skattestyrelseslovens § 35, er  

 opfyldt.
 Da betingelserne for  

 ekstraordinær genoptagelse er opfyldt, er der med rette sket regulering af  

 selskabets  

 skatteansættelser for indkomstårene 1997-1999.
 Lov nr. 467 af 9. juni 2004  

 trådte i kraft den 11. juni 2004. Loven har virkning for anmodning om  

 genoptagelser, som den skattepligtige indgiver den 1. juni 2004 eller senere.  

 Loven har tilsvarende virkning for foretagelse eller ændring af en  

 skatteansættelse, som skattemyndighederne varsler overfor den skattepligtige  

 den 1. juli 2004 eller senere.
 Den 24. marts 2004 udsendte  

 skatteforvaltningen agterskrivelse vedrørende ændring af skatteansættelserne  

 for indkomstårene 2000-2002. Den 11. juni 2004 blev der afholdt møde med  

 selskabet, hvor selskabet subsidiært anmodede om retten til primoregulering.  

 Forvaltningen har varslet reguleringerne overfor selskabet inden den 1. juli  

 2004, og selskabet har ligeledes inden den 1. juli 2004 anmodet om  

 fradragsret  

 for posten primo 2000.
 Det er skatteforvaltningens  

 opfattelse, at selskabet reelt ikke har krav på at få fradrag for de pr. 1.  

 januar 2000 aktiverede driftsomkostninger på 97.917 tkr., da selskabet  

 allerede  

 ved agterskrivelse af 24. marts 2004 blev gjort opmærksom på, at det ikke  

 skattemæssigt kan accepteres, at selskabet aktiverer driftsomkostninger, for  

 at  

 undgå forældelsesreglerne i ligningslovens § 15.
L235 omtaler almindelige  

 forekomne balanceposter som varelager, igangværende arbejder og hensættelser,  

 det vil sige poster, der direkte påvirker driftsresultatet med værdien primo  

 og  

 ultimo året.
Det fremgår ikke, at reglerne skal omfatte andre aktiver såsom  

 ejendomme, driftsmidler, goodwill mv., der jo som bekendt ikke har samme  

 effekt  

 på driftsresultatet, ligesom fejlagtige konstruerede afskrivningsgrundlag  

 heller ikke ses omtalt.
 Det fremgår af lovforslaget,  

 at opgørelsen af balanceposterne alene kan ændres primo, såfremt det er  

 muligt  

 at ændre det foregående års ultimopost efter frist- og forældelsesreglerne.  

 Skatteforvaltningen har ved at genoptage skatteansættelserne for  

 indkomstårene  

 1997-1999 ændret alle primo og ultimoposter til 0 kr.
 Såfremt Landsskatteretten mod  

 forventning, skulle være af den overbevisning, at et konstrueret  

 afskrivningsgrundlag  

 er omfattet af reglerne om primo/ultimo regulering, har skatteforvaltningen  

 alligevel  

 overholdt reglerne i skattestyrelseslovens § 34, stk. 7, og § 35, stk. 5, da  

 alle selskabets primo og ultimoposter vedrørende det konstruerede  

 afskrivningsgrundlag, er ansat til 0 kr. i alle indkomstår.
 Under henvisning til den  

 subsidiære påstand har skatteforvaltningen anført, at det fremgår af de  

 processuelle regler på toldskats område 2005/1 G.1.1.2, at genoptagelse jf.  

 skattestyrelseslovens § 35, stk. 1, nr. 2, kan foretages, når ansættelsen er  

 en  

 direkte følge af en skatteansættelse vedrørende den skattepligtige for et  

 andet  

 indkomstår.
 Bestemmelsen finder herefter  

 anvendelse, hvor skattemyndighederne forhøjer en skatteansættelse vedrørende  

 den skattepligtige med den virkning, at en skatteansættelse for indkomstår,  

 der  

 ligger uden for de ordinære ansættelsesfrister, skal nedsættes.
 Uanset fristerne i  

 skattestyrelsesloven gælder det helt grundlæggende princip, at der kan  

 foretages ændringer inden for det samme indkomstår, i det omfang ændringen  

 udspringer af den skattepligtiges anmodning om genoptagelse.
Ligeledes fremgår det af  

 SKM2003.504.LSR, under punktet Landsskatteretten skal udtale, at  

 retten  

 finder, at bestemmelsen i skattestyrelseslovens § 35, stk. 1, nr. 3 (nu nr.  

 2),  

 må forstås således, at der skal ske genoptagelse af de forældede indkomstår  

 på  

 det eller de punkter som er en følge af skatteansættelsen for et senere  

 indkomstår.
Der skal herefter foretages korrekte opgørelser af selskabets  

 indkomst for tidligere indkomstår.
Klagerens påstand og argumenter Selskabets repræsentant har  

 nedlagt principal påstand om, at de gennemførte ændringer af  

 skatteansættelserne  

 for indkomstårene 1997-1999 skal ophæves, samt at skatteansættelsen for  

 indkomståret 2000 må genoptages efter L235 om regulering af primoposter,  

 hvorefter der vil være fradragsret for primosaldoen på 97,9 mio. kr. i  

 skatteansættelsen for indkomståret 2000.
 Subsidiært gøres det  

 gældende, at den ekstraordinære genoptagelse for indkomstårene 1997-1999, som  

 følge af at der er indtrådt forældelse for de pågældende år, skal respektere  

 den  

 periodisering af de afholdte udgifter, der er sket i selvangivelsen for de  

 omhandlende år.
 Selskabet har opgjort  

 restsaldoen pr. 1. januar 2000 til de indkomstår saldoen er opstået i.  

 Restsaldoen  

 fordeler sig på indkomstårene således:
Indkomståret 1997 2.054.743 kr.
Indkomståret 1998 27.021.589 kr.
Indkomståret 1999 68.841.000 kr.
 97.917.332 kr.
Det er repræsentantens  

 opfattelse, at skatteforvaltningen er afskåret fra at håndtere primosaldoen  

 på  

 97,9 mio. kr. ved at bevilge fuldstændig genoptagelse af skatteansættelserne  

 for indkomstårene 1997-1999, som fører til, at skattestyrelseslovens  

 forældelsesfrister reelt ikke eksisterer.
Et sådant resultat strider mod  

 retssikkerheden og resultatet er åbenbart forkert.
 Der anmodes derfor om, at der  

 bevilges genoptagelse af skatteansættelsen for indkomståret 2000 efter  

 principperne i L235 om håndtering af primo/ultimo reguleringer.
 Skattestyrelsesloven er med  

 L235 ændret således, at der alene kan ske ændring af balanceposter primo,  

 såfremt der samtidig kan ske ændring af skatteansættelsen for året forud.  

 Ændringen er indsat i skattestyrelseslovens § 34, stk. 7.
For periodiserede  

 omkostninger har det den betydning, at såfremt selskabets indkomst i det  

 ældste  

 år inden for ansættelsesfristen (indkomståret 2000) reguleres, vil det alene  

 være ultimo-posten som skal reguleres i dette år.
Der er herefter fuld  

 fradragsret for primobeholdningen.
Loven har virkning for  

 ansættelsesændringer, som foretages den 1. juli 2004 eller senere.
Ifølge  

 bemærkninger til lovforslaget skal der kun ske regulering af indkomståret  

 inden  

 for den ordinære ansættelsesfrist, jf. skattestyrelseslovens § 34. Det vil  

 sige, at der ikke skal ske regulering af indkomstår udenfor de ordinære  

 ansættelsesfrister, det vil sige, der kan ikke bevilges ekstraordinær  

 genoptagelse efter skattestyrelseslovens § 35.
 Det er repræsentantens  

 opfattelse, at selskabet opfylder betingelserne for at kunne få genoptaget og  

 ændret skatteansættelsen for indkomståret 2000 efter principperne, der følger  

 af L235.
Repræsentanten har anført, at  

 der ikke er tale om, at selskabet har foretaget afskrivninger på  

 driftsomkostninger,  

 som anført af skatteforvaltningen, men derimod er der tale om, at der er  

 foretaget periodisering af omkostningerne.
Skatteforvaltningen har anset  

 dette  

 som om, at selskabet har konstrueret et fiktivt afskrivningsgrundlag, hvilket  

 ikke er tilfældet.
Repræsentanten  

 er af den opfattelse, at skatteforvaltningen har forholdt sig passivt i 6 år,  

 da selskabet opstartede i 1997, men først i 2003 tog forvaltningen kontakt  

 til  

 selskabet.
Herefter gik der yderligere omkring 1 år, før agterskrivelse blev  

 udsendt, hvoraf det fremgik, at selskabets periodisering af  

 driftsomkostninger  

 ikke kunne godkendes.
På dette tidspunkt var fristerne for fremførsel af  

 underskud  

 fra selskabets første år overskredet, således at selskabet ikke kunne udnytte  

 primosaldoen 2000 fuldt ud.
Repræsentanten har anført, at  

 der ikke er tale om, at selskabet selv har anmodet om den ekstraordinære  

 genoptagelse af indkomstårene 1997-1999. I forlængelse af forvaltningens  

 forslag til indkomstansættelse for indkomstårene 2000-2002 anmodede selskabet  

 om, at forvaltningen forholdte sig til problematikken vedrørende primosaldoen  

 2000, der i givet fald ville gå tabt.
Efter drøftelser af mulige løsninger  

 bevilgede skatteforvaltningen af egen drift ekstraordinær genoptagelse af  

 indkomstårene  

 1997-1999.
 Repræsentanten har endvidere  

 anført, at de løbende har anmodet om, at problematikken vedrørende  

 primosaldoen  

 2000 blev håndteret som en genoptagelsessag efter de nye regler (L235) i  

 skattestyrelseslovens §§ 34 og 35.
Bestemmelserne har virkning  

 for genoptagelser, der fremsættes den 1. juli 2004 eller senere.
Der er  

 fremsendt agterskrivelse forud for den 1. juli 2004, men helt frem til  

 indkomstansættelsen den 19. november 2004 er der i den løbende dialog, der  

 har  

 været, fremsat anmodning om genoptagelse over for skatteforvaltningen  

 vedrørende håndteringen af primosaldoen.
Klagen til Landsskatteretten  

 dateret den 17. februar 2005 er en klage over den bevilgede ekstraordinære  

 genoptagelse efter de med L235 gennemførte ændringer for håndtering af  

 primoposter.
Anmodningen, der er dateret den 17. februar 2005 ligger derfor  

 inden for ikrafttrædelsesbestemmelsen for L235. Det er således  

 repræsentantens  

 opfattelse, at de ved L235 ændrede regler skal finde anvendelse i nærværende  

 sag i overensstemmelse med den principale påstand.
Landsskatterettens bemærkninger og begrundelse Det følger af  

 statsskattelovens § 6, stk. 1, litra a, at driftsomkostninger, som i årets  

 løb  

 er anvendt til at erhverve, sikre og vedligeholde indkomsten, herunder  

 ordinære  

 afskrivninger, kan fradrages ved beregningen af den skattepligtige indkomst.
Selskabet har gennem årene  

 såvel regnskabsmæssigt som skattemæssigt periodiseret omkostninger til  

 telefontilskud over 36 måneder.
Skatteforvaltningen har i henhold til den  

 dagældende skattestyrelseslovs § 34, stk. 3 ændret selskabets  

 skatteansættelser  

 for indkomstårene 2000-2002, således at der er godkendt fradrag for  

 omkostninger til telefontilskud i det indkomstår, hvor omkostningen er  

 afholdt.  

 Forvaltningen har endvidere i henhold til den dagældende skattestyrelseslovs  

 §  

 35, stk. 1, nr. 2 foretaget ekstraordinær genoptagelse af indkomstårene  

 1997-1999, således at der tillige med efterfølgende indkomstår er godkendt  

 fradrag for omkostninger til telefontilskud i det indkomstår, hvor  

 omkostningen  

 er afholdt.
Herved er der opnået korrekte indkomstopgørelser i hele  

 selskabets  

 levetid, og selskabet har fået fradrag for alle afholdte omkostninger til  

 telefontilskud.
To retsmedlemmer, herunder  

 retsformanden, finder, at selskabet fejlagtigt har periodiseret  

 telefontilskud,  

 således at disse omkostninger har fremstået som balanceposter.
De pågældende  

 telefontilskud er almindelige driftsomkostninger, der i henhold til  

 statsskattelovens § 6, stk. 1, litra a, kan fratrækkes i den skattepligtige  

 indkomst i det indkomstår, hvor omkostningen afholdes.
Da der således ikke er  

 tale om regulering af balanceposter, skal bestemmelsen i L235 ikke finde  

 anvendelse.
Under henvisning til principperne om korrekt indkomstopgørelse  

 kan  

 der træffes afgørelse i overensstemmelse med skatteforvaltningens afgørelser  

 for indkomstårene 1997-2002.
Et  

 retsmedlem finder, at da selskabet gennem årene har periodiseret omkostninger  

 til telefontilskud, således at omkostningerne er indgået som en balancepost i  

 regnskabet, må principperne om primo-/ultimoregulering af balanceposter i  

 henhold til L235 finde anvendelse ved korrektion heraf. Ændring af selskabets  

 skatteansættelser for indkomstårene 2000-2002 skal herefter behandles i  

 henhold  

 til skattestyrelseslovens § 34, stk. 7. Indkomstårene 2001 og 2002 skal  

 behandles i overensstemmelse med skatteforvaltningens afgørelse, og for så  

 vidt  

 angår indkomståret 2000 skal der godkendes yderligere fradrag for  

 primosaldoen  

 for indkomståret 2000 på 97,9 mio. kr.
Da der er fradrag for primosaldoen for  

 indkomståret 2000 i året, er der ikke grundlag for at foretage ekstraordinær  

 genoptagelse af indkomstårene 1997-1999.
 Der afsiges kendelse i overensstemmelse  

 med stemmeflertallet.
