Danmark og Cuba har den 8. april 1983 i København undertegnet en aftale om  

 konsolidering af Cubas statsgaranterede gæld til Danmark.
Aftalen er i  

 overensstemmelse med de retningslinier for restrukturering af Cubas gæld  

 (Agreed Minutes on the Consolidation on the Debt of Cuba), hvorom der blev  

 tilvejebragt enighed under multilaterale forhandlinger, der fandt sted i  

 Paris i efteråret 1982 og vinteren 1983.
Konsolideringsprocenten er aftalt til 95 % for afdrag, der forfalder i  

 perioden 1. september 1982 til 31. december 1983 hidrørende fra kontrakter,  

 der er garanterede af Industriministeriet eller Eksportkreditrådet, og som er  

 indgået før den 1. september 1982 med en kredittid på over et år.
Det  

 konsoliderede beløb skal afbetales i 10 lige store rater begyndende den 1.  

 juni 1986 og med sidste afdrag den 1. januar 1991. De resterende 5 % betales  

 med 2,5 % den 31. december 1984 og 2,5 % den 31. december 1985.
 I den dansk-cubanske overenskomst udgør konsolideringen godt 78,5  

 millioner kroner, der forrentes med en procentsats på 14,5.
