 I henhold til allerhøjeste resolution af 12. august 1988 har Danmark  

 ratificeret IAEA-konventionen om fysisk beskyttelse af nukleare materialer,  

 som blev undertegnet i Wien den 13. juni 1980. Konventionens ordlyd er, som  

 følger:
KONVENTION OM FYSISK BESKYTTELSE AF NUKLEARE MATERIALER NÆRVÆRENDE KONVENTIONS DELTAGERSTATER er I ERKENDELSE AF alle staters ret til at fremstille og anvende atomenergi  

 til fredelige formål og deres legitime interesser i de potentielle fordele,  

 der kan opnås ved den fredelige udnyttelse af atomenergi, I OVERBEVISNING OM behovet for at lette det internationale samarbejde om  

 atomenergiens fredelige udnyttelse, I ØNSKET OM at afværge de potentielle farer, der ligger i ulovlig  

 tilegnelse og brug af nukleare materialer, I OVERBEVISNING OM, at forbrydelser i forbindelse med nukleare materialer  

 er genstand for alvorlig bekymring, og at der er et påtrængende behov for at  

 vedtage hensigtsmæssige og effektive foranstaltninger til at sikre, at  

 sådanne forbrydelser forebygges, opdages og straffes, I ERKENDELSE AF BEHOVET FOR internationalt samarbejde med henblik på, i  

 overensstemmelse med hver deltagerstats nationale lovgivning og med  

 nærværende Konvention, at tilvejebringe effektive foranstaltninger til fysisk  

 beskyttelse af nukleare materialer, I OVERBEVISNING OM, at nærværende Konvention vil kunne lette sikker  

 transport af nukleare materialer, ENDVIDERE MED UNDERSTREGNING AF, hvor vigtigt det er, at nukleare  

 materialer beskyttes under anvendelse, opbevaring og transport i hjemlandet, I ERKENDELSE AF vigtigheden af effektiv fysisk beskyttelse af nukleare  

 materialer, der anvendes til militære formål, samt i forståelse af, at sådant  

 materiale er og fortsat vil være omfattet af strenge fysiske  

 beskyttelsesforanstaltninger, BLEVET ENIGE om følgende:
Artikel 1 I nærværende Konventions forstand har følgende udtryk den nedenfor anførte  

 betydning:
Artikel 2 1. Nærværende Konvention finder anvendelse på nukleare  

 materialer, der anvendes til fredelige formål, medens det befinder sig i  

 international transport.
 2. Bortset fra Art. 3 og 4 samt Art. 5, stk. 3, finder  

 denne Konvention også anvendelse på nukleare materialer, der anvendes til  

 fredelige formål, medens det befinder sig i brug, under oplagring eller  

 transport i hjemlandet.
 3. Med undtagelse af de tilsagn, der udtrykkelig er  

 afgivet af deltagerstaterne i de i stk. 2 nævnte artikler, med hensyn til  

 nukleare materialer, der anvendes til fredelige formål, medens det befinder  

 sig i brug, under oplagring eller transport i hjemlandet, kan ingen af denne  

 Konventions bestemmelser fortolkes, således at de berører en stats suveræne  

 rettigheder vedrørende dette materiales brug, oplagring eller transport i  

 hjemlandet.
Artikel 3 Hver af deltagerstaterne skal tage behørige skridt til, inden for rammerne  

 af dens nationale lovgivning og i overensstemmelse med folkeretten, så vidt  

 muligt at sikre, at nukleare materialer under international nuklear transport  

 inden for dens territorium eller ombord på et skib eller fly under dens  

 jurisdiktion (i det omfang dette skib eller fly er beskæftiget med transport  

 til eller fra denne stat) er beskyttet i henhold til de i Tillæg I anførte  

 niveauer.
Artikel 4 1. Ingen af deltagerstaterne må eksportere eller  

 tillade eksport af nukleare materialer, medmindre den pågældende deltagerstat  

 har modtaget forsikring om, at dette materiale vil blive beskyttet under den  

 internationale nukleare transport i henhold til de i Tillæg I anførte  

 niveauer.
 2. Ingen af deltagerstaterne må importere eller  

 tillade import af nukleare materialer fra en stat, der ikke er underskriver  

 af nærværende Konvention, medmindre den pågældende deltagerstat har modtaget  

 forsikring om, at dette materiale vil blive beskyttet under den  

 internationale nukleare transport i henhold til de i Tillæg I anførte  

 niveauer.
 3. En deltagerstat må ikke tillade transit gennem dens  

 territorium til lands eller ad indre vandveje eller via dens havne eller  

 lufthavne af nukleare materialer mellem stater, der ikke er deltagere i  

 nærværende Konvention, medmindre den pågældende deltagerstat såvidt muligt  

 har modtaget forsikring om, at dette materiale vil blive beskyttet under den  

 internationale nukleare transport i henhold til de i Tillæg I anførte  

 niveauer.
 4. Hver deltagerstat skal inden for rammerne af dens  

 nationale lovgivning anvende de niveauer for fysisk beskyttelse, der er  

 beskrevet i Tillæg I, på nukleare materialer, der befordres fra et sted i  

 denne stat til et andet sted i samme stat gennem internationalt farvand eller  

 luftrum.
 5. Den deltagerstat, der er ansvarlig for at modtage  

 forsikring om, at det nukleare materiale vil blive beskyttet i henhold til de  

 i Tillæg I anførte niveauer i medfør af stk. 1 til 3 ovenfor, skal finde frem  

 til og på forhånd underrette de stater, som det nukleare materiale forventes  

 at passere til lands eller ad indre vandveje, eller hvis havne eller  

 lufthavne det forventes at anløbe.
 6. Ansvaret for at indhente de forsikringer, der er  

 omtalt i stk. 1, kan ved fælles aftale overføres til den deltagerstat, der er  

 involveret i transporten som importerende stat.
 7. Ingen af de i denne artikel indeholdte bestemmelser  

 kan fortolkes, således at de på nogen måde berører en stats territoriale  

 suverænitet og jurisdiktion, herunder over dets luftrum og  

 territorialfarvand.
Artikel 5 1. Deltagerstaterne skal udpege og direkte eller via  

 Den Internationale Atomenergikommission meddele hinanden deres centrale  

 myndighed og kontaktsted, der har ansvaret for den fysiske beskyttelse af  

 nukleare materialer og for koordination af gentilvejebringelse og reaktion i  

 tilfælde af uautoriseret fjernelse, brug eller ændring af nukleare  

 materialer, eller i tilfælde af en sandsynlig trussel derom.
 2. I tilfælde af tyveri, røveri eller anden ulovlig  

 tilegnelse af nukleare materialer eller en sandsynlig trussel derom skal  

 deltagerstaterne i henhold til deres nationale lovgivning levere samarbejde  

 og bistand i størst muligt omfang til gentilvejebringelse og beskyttelse af  

 sådanne materialer over for de stater, der måtte fremsætte anmodning derom.  

 Navnlig skal:
 Den måde, hvorpå nævnte samarbejde skal gennemføres, fastsættes af de  

 pågældende stater.
 3. Deltagerstaterne skal behørigt samarbejde og  

 rådføre sig med hinanden direkte eller via internationale organisationer med  

 henblik på at indhente vejledning om konstruktion, vedligeholdelse og  

 forbedring af systemer til fysisk beskyttelse af nukleare materialer under  

 international transport.
Artikel 6 1. Deltagerstaterne skal træffe passende  

 foranstaltninger i overensstemmelse med deres nationale lovgivning til at  

 beskytte fortroligheden af alle oplysninger, de måtte modtage i fortrolighed  

 i kraft af nærværende Konventions bestemmelser fra en anden deltagerstat  

 eller gennem deltagelse i en aktivitet, der udføres med henblik på  

 gennemførelsen af denne Konvention.
Dersom deltagerstaterne leverer  

 oplysninger i fortrolighed til internationale organisationer, skal der tages  

 skridt til at sikre, at disse oplysningers fortrolighed beskyttes.
 2. Deltagerstaterne påtager sig ikke gennem denne  

 Konvention pligt til at levere oplysninger, som de i henhold til national  

 lovgivning ikke har tilladelse til at afgive eller som ville sætte den  

 pågældende stats sikkerhed, eller den fysiske beskyttelse af nukleare  

 materialer, på spil.
Artikel 7 1. Det forhold, at der begås:
 skal af hver af deltagerstaterne behandles som en strafbar handling i  

 medfør af statens nationale lovgivning.
 2. Hver af deltagerstaterne skal gøre de i nærværende  

 artikel beskrevne forbrydelser strafbare med passende sanktioner, der tager  

 hensyn til handlingernes alvorlige natur.
Artikel 8 1. Hver deltagerstat skal træffe sådanne  

 foranstaltninger, som måtte være nødvendige for at håndhæve dens jurisdiktion  

 med hensyn til de lovovertrædelser, der er anført i Art. 7, i følgende  

 tilfælde:
 2. Hver deltagerstat skal ligeledes træffe sådanne  

 foranstaltninger, som måtte være nødvendige for at håndhæve dens jurisdiktion  

 vedrørende disse lovovertrædelser i tilfælde, hvor den påståede lovovertræder  

 befinder sig på dens territorium og den ikke udleverer ham i medfør af Art.  

 11 til nogen af de i stk. 1 nævnte stater.
 3. Nærværende Konvention udelukker ikke nogen  

 strafferetlig jurisdiktion, der udøves i henhold til national lovgivning.
 4. Foruden de i stk. 1 og 2 nævnte deltagerstater kan  

 hver deltagerstat, i overensstemmelse med folkeretten, håndhæve sin  

 jurisdiktion med hensyn til de lovovertrædelser, der er anført i Art. 7, når  

 den er involveret i international nuklear transport som eksporterende eller  

 importerende stat.
Artikel 9 Når det ligger klart, at omstændighederne taler derfor, skal den  

 deltagerstat, på hvis territorium den påståede lovovertræder befinder sig,  

 træffe passende foranstaltninger - herunder tilbageholdelse - i henhold til  

 dens nationale lovgivning for at sikre dennes tilstedeværelse med henblik på  

 retsforfølgelse eller udlevering.
Foranstaltninger, der træffes i medfør af  

 nærværende artikel, skal uden ophold meddeles til de stater, der i henhold  

 til Art. 8 skal håndhæve jurisdiktion, samt efter omstændighederne andre  

 berørte stater.
Artikel 10 Den deltagerstat, på hvis territorium den påståede lovovertræder befinder  

 sig, skal - dersom den ikke udleverer denne - uden undtagelse og uden unødig  

 forsinkelse forelægge sagen for sine kompetente myndigheder med henblik på  

 retsforfølgelse i henhold til den pågældende stats lovgivning.
Artikel 11 1. De i Art. 7 nævnte lovovertrædelser skal anses for  

 faldende ind under reglerne om udlevering i enhver udleveringsaftale, der  

 består mellem deltagerstaterne.
Deltagerstaterne påtager sig at indføje disse  

 lovovertrædelser i reglerne om udlevering i enhver fremtidig aftale, der  

 indgås mellem dem.
2. Dersom en deltagerstat, der gør udlevering afhængig  

 af tilstedeværelsen af en traktat, modtager en anmodning om udlevering fra en  

 anden deltagerstat, som den ikke har nogen udleveringstraktat med, kan den  

 efter eget valg betragte nærværende Konvention som retsgrundlaget for  

 udlevering med hensyn til disse lovovertrædelser.
Udleveringen er underkastet  

 de vilkår, der fremgår af den anmodede stats lovgivning.
 3. Deltagerstater, der ikke gør udlevering afhængig af  

 tilstedeværelsen af en traktat, skal indbyrdes anerkende disse  

 lovovertrædelser som faldende ind under reglerne om udlevering, med forbehold  

 for de vilkår, der fremgår af den anmodede stats lovgivning.
 4. For såvidt angår udlevering mellem deltagerstaterne  

 skal hver af disse lovovertrædelser behandles, som om den var begået ikke  

 blot på det sted, hvor den skete, men også på de staters territorier, der  

 skal håndhæve deres jurisdiktion i henhold til Art. 8, stk. 1.
Artikel 12 Personer, der retsforfølges i forbindelse med en af de i Art. 7 anførte  

 lovovertrædelser, skal garanteres retfærdig behandling på alle sagens  

 stadier.
Artikel 13 1. Deltagerstaterne skal yde hinanden den størst  

 mulige bistand i forbindelse med straffesager, der er anlagt med hensyn til  

 de lovovertrædelser, der er anført i Art. 7, herunder levering af  

 bevismateriale, de måtte ligge inde med og som er nødvendigt for sagens  

 førelse.
Den anmodede stats lovgivning finder anvendelse i alle sager.
 2. Bestemmelserne i stk. 1 berører ikke forpligtelser  

 i henhold til nogen anden traktat, den være sig bilateral eller multilateral,  

 der helt eller delvis er eller vil være gældende for gensidig bistand i  

 strafferetlige forhold.
Artikel 14 1. Hver deltagerstat skal underrette depositaren om  

 dens love og bekendtgørelser, der sætter nærværende Konvention i kraft.  

 Depositaren skal fra tid til anden viderebringe disse oplysninger til alle  

 deltagerstater.
2. Den deltagerstat, hvor en påstået lovovertræder  

 retsforfølges, skal om muligt først meddele det endelige resultat af  

 retssagen til de direkte berørte stater.
Denne deltagerstat skal også meddele  

 det endelige resultat til depositaren, der underretter alle stater.
 3. I tilfælde, hvor en lovovertrædelse omfatter  

 nukleare materialer, der anvendes til fredelige formål under brug, opbevaring  

 eller transport i hjemlandet, og både den påståede lovovertræder og det  

 nukleare materiale stadig er tilstede på den deltagerstats territorium, hvor  

 lovovertrædelsen blev begået, skal ingen af nærværende Konventions  

 bestemmelser fortolkes på en sådan måde, at de pålægger den pågældende  

 deltagerstat at levere oplysninger vedrørende straffesager, der opstår som  

 følge af den nævnte lovovertrædelse.
Artikel 15 Tillæggene udgør en integreret del af nærværende Konvention.
Artikel 16 1. Fem år efter nærværende Konventions ikrafttræden  

 skal depositaren indkalde en konference af deltagerstaterne til at gennemgå  

 Konventionens gennemførelse og tilstrækkelighed for såvidt angår præamblen,  

 den operative del, og tillæggene i lyset af den situation, der forekommer på  

 det pågældende tidspunkt.
 2. Derefter kan en majoritet af deltagerstaterne med  

 mindst fem års mellemrum - ved at forelægge depositaren et forslag derom -  

 opnå, at der indkaldes yderligere konferencer med samme formål.
Artikel 17 1. I tilfælde af at der opstår en tvist mellem to  

 eller flere deltagerstater vedrørende nærværende Konventions fortolkning  

 eller anvendelse, skal disse deltagerstater konferere med henblik på en  

 bilæggelse af tvisten ved forhandling - eller ved andre mindelige midler til  

 bilæggelse af tvister, der kan accepteres af tvistens parter.
2. En tvist af ovennævnte art, som ikke kan bilægges  

 på den i stk. 1 anførte måde, skal på anmodning af en af tvistens parter  

 henvises til voldgift eller forelægges Den internationale Domstol til  

 afgørelse.
Dersom en tvist henvises til voldgift, og hvis tvistens parter  

 senest seks måneder efter anmodningens fremsættelse er ude af stand til at  

 opnå enighed om voldgiftens sammensætning, kan en af parterne anmode  

 præsidenten for Den internationale Domstol eller De forenede Nationers  

 generalsekretær om at udpege en eller flere voldgiftsmænd.
Dersom der er  

 modstrid mellem de anmodninger, der fremsættes af tvistens parter, skal  

 anmodningen til De forenede Nationers generalsekretær have prioritet.
 3. Enhver deltagerstat kan på tidspunktet for  

 undertegnelse, ratifikation, accept eller godkendelse af nærværende  

 Konvention eller tiltrædelse af denne erklære, at den ikke anser sig for  

 bundet af den ene eller begge de fremgangsmåder for bilæggelse af tvister,  

 der er fastsat i stk. 2. De andre deltagerstater er ikke bundet af en i stk.  

 2 fastsat fremgangsmåde for bilæggelse af tvister med hensyn til en  

 deltagerstat, der har taget forbehold over for denne fremgangsmåde.
 4. En deltagerstat, der har taget forbehold i henhold  

 til stk. 3, kan til enhver tid tilbagekalde dette forbehold ved meddelelse  

 til depositaren.
Artikel 18 1. Nærværende Konvention står åben for undertegnelse  

 af alle stater på Den internationale Atomenergikommissions hovedkontor i Wien  

 og på De forenede Nationers hovedkontor i New York fra 3. marts 1980 indtil  

 dens ikrafttræden.
 2. Nærværende Konvention er gældende med forbehold for  

 signatarstaternes ratifikation, accept eller godkendelse.
 3. Efter Konventionens ikrafttræden forbliver den åben  

 for tiltrædelse af alle stater.
 4. (a) Nærværende Konvention står åben for  

 undertegnelse eller tiltrædelse af internationale organisationer og regionale  

 organisationer af integrations- eller anden art, forudsat at sådanne  

 organisationer udgøres af suveræne stater og har kompetence med hensyn til  

 forhandling, indgåelse og anvendelse af internationale aftaler inden for  

 forhold, som Konventionen vedrører.
 5. Ratifikations-, accept-, godkendelses- eller  

 tiltrædelsesinstrumenter skal deponeres hos depositaren.
Artikel 19 1. Nærværende Konvention træder i kraft på den tredvte  

 dag efter den dato, hvor det enogtyvende ratifikations-, accept- eller  

 godkendelsesinstrument deponeres hos depositaren.
 2. For hver stat, der ratificerer, accepterer,  

 godkender eller tiltræder Konventionen efter den dato, hvor det enogtyvende  

 ratifikations-, accept- eller godkendelsesinstrument deponeres, træder  

 Konventionen i kraft på den tredvte dag efter den dato, hvor den pågældende  

 stat har deponeret sit ratifikations-, accept-, godkendelses- eller  

 tiltrædelsesinstrument.
Artikel 20 1. Uden præjudice for Art. 16 kan en deltagerstat  

 foreslå ændringer til nærværende Konvention. Ændringsforslaget skal  

 forelægges depositaren, som straks skal rundsende det til alle  

 deltagerstater.
Dersom en majoritet af deltagerstaterne anmoder depositaren  

 om at indkalde en konference til at behandle de foreslåede ændringer, skal  

 depositaren opfordre alle deltagerstater til at deltage i en sådan  

 konference, der skal indledes tidligst tredve dage, efter at opfordringerne  

 er udsendt.
Eventuelle ændringer, der vedtages på konferencen af mindst  

 to-tredjedele af alle deltagerstaterne, skal af depositaren straks rundsendes  

 til alle deltagerstater.
2. Ændringerne skal træde i kraft for hver  

 deltagerstat, der deponerer sit instrument om ratifikation, accept eller  

 godkendelse af ændringen på den tredvte dag efter den dato, hvor  

 to-tredjedele af deltagerstaterne har deponeret deres ratifikations-, accept-  

 eller godkendelsesinstrument hos depositaren.
Derefter skal ændringen træde i  

 kraft for enhver anden deltagerstat på den dato, hvor den pågældende  

 deltagerstat deponerer sit instrument om ratifikation, accept eller  

 godkendelse af ændringen.
Artikel 21 1. Enhver deltagerstat har adgang til at opsige  

 nærværende Konvention ved skriftlig meddelelse til depositaren.
 2. Opsigelsen træder i kraft ethundrede og firs dage  

 efter den dato, hvor meddelelsen blev modtaget af depositaren.
Artikel 22 Depositaren skal ufortøvet underrette alle stater om:
Artikel 23 Nærværende Konventions originalversion, hvoraf den arabiske, kinesiske,  

 engelske, franske, russiske og spanske tekst har samme gyldighed, skal  

 deponeres hos generaldirektøren for Den Internationale Atomenergikommission,  

 som sender bekræftede kopier af denne til alle stater.
 TIL BEKRÆFTELSE HERAF har undertegnede behørigt befuldmægtigede  

 undertegnet nærværende Konvention, der står åben for undertegnelse i Wien og  

 New York den 3. marts 1980.
TILLÆG I Niveauer for fysisk beskyttelse, der finder anvendelse i forbindelse  

 med international transport af nukleare materialer af den i tillæg II  

 klassificerede art 1. Niveauerne for fysisk beskyttelse af nukleare  

 materialer under opbevaring i forbindelse med international nuklear transport  

 omfatter:
 2. Niveauerne for fysisk beskyttelse af nukleare  

 materialer under international transport omfatter:
TILLÆG II Tabel: Klassificering af nukleare materialer Konventionen trådte i medfør af artikel 19 stk. 1, i kraft den 8. februar  

 1987.
Danmarks ratifikationsinstrument deponeredes i Wien den 6. september 1991.  

 Danmark har ved ratifikationen taget forbehold for konventionens gyldighed  

 for Færøerne.
Konventionen trådte i medfør af artikel 19, stk. 2 i kraft for  

 Danmark og Grønland den 6. oktober 1991.
 På tidspunktet for konventionens ikrafttræden for Danmark var denne  

 endvidere trådt i kraft for følgende lande:
 Amerikas Forenede Stater, Argentina, Australien, Belgien, Brasilien,  

 Bulgarien, Canada, Filippinerne, Finland, Frankrig, Grækenland, Guatemala,  

 Indonesien, Irland, Italien, Japan, Jugoslavien, Kina, Republikken Korea,  

 Liechtenstein, Luxembourg, Mexico, Mongolske Folkerepublik, Nederlandene,  

 Norge, Paraguay, Polen, Portugal, Rusland, Schweiz, Spanien, Forenede  

 Kongerige Storbritannien, Sverige, Tjekkoslovakiet, Tyrkiet,  

 Forbundsrepublikken Tyskland, Ungarn og Østrig.
 Nedennævnte lande har ved undertegnelsen, ratifikationen, accepten,  

 godkendelsen eller tiltrædelsen taget forbehold:
 Argentina, Bulgarien, Frankrig, Guatemala, Indonesien, Italien, Kina,  

 Republikken Korea, Mongolske Folkerepublik, Nederlandene, Polen, Rusland,  

 Spanien, Tjekkoslovakiet, Tyrkiet og Ungarn.
 Nærmere oplysninger om forbeholdenes indhold kan fås ved henvendelse til  

 Udenrigsministeriet, N.4.
