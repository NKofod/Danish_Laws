ABL - Aktieavancebeskatning, -  tab ved likvidation, -  ejertid Ligningsrådet blev anmodet om bindende  

 forhåndsbesked vedrørende følgende  

 spørgsmål:
Kan aktionær A ved en eventuel likvidation af  

 selskabet F A-S fradrage et tab på aktierne i selskabet i særlig  

 indkomst, og såfremt denne skulle blive negativ, i den almindelige  

 indkomst efter lov om fortjeneste ved afståelse af aktier m.v. § 4,  

 stk. 4? Sagens omstændigheder var følgende:
Aktionær A, dennes hustru og søn samt et af  

 dem behersket anpartsselskab erhvervede den 5/1 1983 nom. 73.500 kr. aktier i  

 selskabet F A/S til kurs 2000, i alt 1.470.000 kr.
I løbet af 1983 og  

 den 1/1 1990 overtog aktionær A selv hele aktieposten i selskabet F  

 A/S, svarende til 24,5 pct.
 Den 9/12 1991 erhvervede han yderligere 1 pct. af  

 aktiekapitalen, nom. 3.000 kr., til kurs 800, i alt 24.000 kr.
 Det var oplyst, at selskabet F A/S havde en egenkapital  

 på ca. 2.200.000 kr.
Senere blev det den 22/1 1992 besluttet på  

 generalforsamlingen i selskabet F A/S at likvidere dette.
Anmeldelse herom  

 var indgivet, hvorefter man forventede, at likvidationen ville være  

 afsluttet ultimo 1992 eller primo 1993.
 Aktionær A har i denne forbindelse oplyst, at han  

 ikke har haft noget at gøre med holdingselskabet C, hos hvem begge  

 ovennævnte aktiekøb er foretaget.
 Den kommunale ligningsmyndighed udtalte, at kommunen fra  

 den 9/12 1991 har opfattet aktionær A som omfattet af  

 hovedaktionærreglerne.
Efter ligningsmyndighedens opfattelse bliver  

 afståelse af den første aktiepost, nom. 73.500 kr., derved  

 omfattet af aktieavancebeskatningslovens § 4, stk. 4, på grund af mere  

 end 3 års ejertid.
Den sidst erhvervede aktiepost på nom. 3.000  

 kr. behandles efter aktieavancebeskatningslovens § 2, stk. 1.
 Ligningsrådet udtalte følgende:
 Ligningsrådet fandt, at aktionær A fra den  

 9/12 1991 måtte anses som hovedaktionær i henhold til  

 aktieavancebeskatningslovens bestemmelser.
Ligningsrådet kunne således tiltræde, at  

 et evt. tab i forbindelse med likvidationen af selskabet F A/S ville  

 være omfattet af aktieavancebeskatningslovens § 4, stk. 4, for så  

 vidt angår de aktier, som havde været ejet i mere end 3 år  

 (nom. 73.500 kr.) Den resterende aktiepost skulle behandles efter  

 aktieavancebeskatningslovens § 2 (nom. 3.000 kr.).
 Ligningsrådet tog ikke stilling til selve  

 størrelsen af et evt. tab.
