Bindende forhåndsbesked  

 - indeksobligation LR af 12. maj 1998 Spørgsmål Svar Sagsfremstilling og begrundelse En bank påtænker som formidler at  

 markedsføre  nul-kupon  obligationer i danske kroner med tilknytning  

 til et aktie-indeks udstedt af en tysk bank.
Det er de skattemæssige  

 konsekvenser for bankens kunder, som er af interesse.
 Banken har oplyst følgende vedrørende  

 obligationen.
Obligationen har en løbetid på 5 år.  

 Udstedelseskursen er 100. Obligationen indfries til kurs 110. På  

 indfrielsestidspunktet foretages der endvidere en kursregulering af  

 obligationerne svarende til 80% af en positiv stigning i aktie-indekset fra  

 udstedelses- til indfrielsestidspunktet.
Hvis indekset udvikler sig negativt  

 indfries obligationen til kurs 110.
Såfremt obligationen beholdes til udløb vil  

 der således altid være en kursgevinst på mindst 10  

 kurspoint.
Gevinsten kan dog blive større, afhængig af  

 udviklingen i aktie-indekset.
Indekset er anvendt som beregningsgrundlag, og  

 ikke som et til-/fravalg med henblik på difference- eller  

 præmieafregning.
 Der anvendes ikke differenceafregning, og investor  

 erhverver ejendomsretten til individualiserbare og VP-registrerede  

 fordringer.
Banken er selv af den opfattelse, at produktet skal  

 vurderes som en helhed, d.v.s. behandles som en indekseret nul-kupon  

 obligation.
Der skal således ikke ske en opdeling i produktets  

 forskellige elementer, det vil sige en nul-kupon obligation og en call-option  

 (køberet), som argumenteret for i visse artikler.
Begrundelsen herfor er, at der ikke er tale om  

 særskilt differenceafregning på aktie-indekset.
Samtidig kan  

 denne del ikke fravælges produktet.
Desuden er en option, jf. cirkulære nr. 134 af 29.  

 juli 1992 pkt. 122 (gengivet i bemærkningerne til den nye  

 kursgevinstlov), "en køberet eller en salgsret, som en udsteder  

 indrømmer en erhverver.
Optionen giver erhververen en ret, men ikke en  

 pligt til at købe eller sælge en bestemt mængde af et  

 bestemt aktiv eller passiv på eller inden en udløbsdag til en  

 aftalt pris. ( ) Erhververen betaler en præmie (optionspræmien)  

 til udstederen for retten til at købe eller sælge det  

 underliggende aktiv.
Erhververens tabsrisiko er begrænset til den  

 betalte præmie ".
Betingelserne for at der er tale om en købsret er  

 ikke opfyldt.
Erhververen (kunden) kan ikke særskilt "købe",  

 dvs. lave differenceafregning på det underliggende aktiv, da der er  

 tale om et aktieindeks som er en del af det samlede produkt.
Erhververen betaler endvidere heller ikke en  

 optionspræmie.
Tabsrisikoen er i det konkrete tilfælde 0 kr. og  

 ikke en betalt præmie.
 For selskaber vil en evt. kursgevinst derfor være  

 skattepligtig efter kursgevinstlovens § 3. For personer vil kursgevinsten  

 være skattepligtig efter kursgevinstlovens § 14, stk. 2, da  

 mindsterenten ikke er opfyldt.
Såfremt obligationen sælges før  

 udløb kan der opstå et kurstab.
Bankens vurdering er, at for  

 selskaber vil kurstabet være fradragsberettiget, jf. kursgevinstlovens  

 § 3. For personer vil kurstabet ikke være fradragsberettiget, jf.  

 kursgevinstlovens § 14, stk. 1.
Svar Ligningsrådet er af den opfattelse, at produktet er  

 at anse for en indeksobligation.
Der er herved henset til, at en  

 indeksobligation kan indekseres i overensstemmelse med et aktieindeks, jf.  

 bemærkningerne til kursgevinstlovens § 7 (lov nr. 439 af 10. juni  

 1997), samt at en indeksobligation kan have en "bund", det vil sige en nedre  

 grænse for tabsmuligheden, jf. cirkulære nr. 134 af 29.7.1992,  

 pkt. 31 modsætningsvis, der er gengivet i bemærkningerne til  

 kursgevinstlovens § 38. Da reguleringen ikke kan anses for det bærende  

 element og idet hovedstolen reguleres i forhold til det valgte indeks, uden  

 at der investeres i beregningsgrundlaget, opfylder produktet således  

 definationen på en indeksobligation.
Det kan ikke tillægges  

 vægt, at hovedstolen indfries til overkurs foruden at der sker  

 regulering, jf. cirkulærets pkt. 32.
Indeksobligationer reguleres af de almindelige  

 bestemmelser i kursgevinstloven.
Selskaber skal derfor medregne gevinst og  

 tab ved salg/køb i den skattepligtige indkomst, jf. kursgevinstlovens  

 § 3, og personer skal medregne gevinst ved salg/køb i den  

 skattepligtige indkomst, jf. § 14, stk. 2, mens tab ved salg ikke kan  

 fradrages, jf. § 14, stk. 1.
 Gevinst og tab der indgår i den skattepligtige  

 indkomst skal som udgangspunkt medregnes efter realisationsprincippet, jf. §  

 25, stk. 1. Den skattepligtige kan dog vælge at anvende lagerprincippet  

 for børsnoterede obligationer, jf. § 25, stk. 2. Der kan desuden gives  

 tilladelse til generelt at anvende et andet princip end realisation, jf. §  

 25, stk. 5, eller sådan tilladelse kan allerede været givet, jf.  

 § 41, stk. 12 og § 42, stk. 10.
