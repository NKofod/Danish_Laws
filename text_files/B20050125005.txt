Bekendtgørelse  

 om gebyr for anmeldelse af priser, underretning af apotekerne om priser på  

 apoteksforbeholdte lægemidler samt anmeldelse af pakningsstørrelser på ikke  

 apoteksforbeholdte lægemidler I medfør af § 103 i lov nr. 1180 af 12. december 2005  

 om lægemidler fastsættes:
§ 1.  

  

 Til  

 dækning af Lægemiddelstyrelsens omkostninger ved modtagelse af indkøbspriser  

 på  

 apoteksforbeholdte lægemidler betaler indehaveren af  

 markedsføringstilladelsen et  

 gebyr på 146 kr. (i 2006: 148 kr.) for 1)  

 	  

 hver anmeldelse af ny  

 eller ændret pris pr. pakning, og 2)  

 	  

 hver tilbagetrækning  

 af en pakningsstørrelse på indehaveren af markedsføringstilladelsens  

 foranledning.
§ 2.  

  

 Til  

 dækning af Lægemiddelstyrelsens omkostninger ved underretning af apotekerne  

 om  

 forbrugerpriser m.v. på apoteksforbeholdte farmaceutiske specialiteter  

 betaler  

 apotekeren et gebyr på 4.085 kr. årligt.
I 2006 er gebyret 4.155 kr.
§ 3.  

  

 Til  

 dækning af Lægemiddelstyrelsens omkostninger ved modtagelse af oplysninger  

 efter regler fastsat i medfør af lægemiddellovens § 78 betaler  

 indehaveren  

 af markedsføringstilladelsen et gebyr på kr. 146 (i 2006: 148 kr.) for 1)  

 	  

 hver anmeldelse af ny  

 eller ændret pakningsstørrelse, og 2)  

 	  

 hver tilbagetrækning  

 af en pakningsstørrelse på indehaveren af markedsføringstilladelsens  

 foranledning.
 § 4.  

  

 Lægemiddelstyrelsen meddeler fremgangsmåden ved indbetaling af gebyr efter  

 §§ 1-3.  

 Gebyret indbetales til Lægemiddelstyrelsen senest 1 måned efter påkrav.
 § 5.  

  

 Bekendtgørelsen træder i kraft den 17. december 2005.
 Stk. 2.  

  

 Bekendtgørelse nr. 1512 af 21. december 2004 om gebyr for anmeldelse af  

 priser  

 og underretning af apotekerne om priser på apoteksforbeholdte farmaceutiske  

 specialiteter samt anmeldelsespligt og gebyr for anmeldelse af  

 pakningsstørrelser på ikke apoteksforbeholdte farmaceutiske specialiteter  

 ophæves.
