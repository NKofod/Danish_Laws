Pressenævnets kendelse i sag nr. 2010-6-0996 [K] har klaget til Pressenævnet over artiklen [A]s farverige liv og død bragt på Information.dk og i Dagbladet Information henholdsvis den 7. og 8. april 2010, idet han mener, at god presseskik er tilsidesat.
Artiklen omhandler bl.a.
Bhagwan Shree Rajneesh-bevægelsen.
 [K] har til støtte for klagen bl.a. anført, at han som tilhørende en religiøs minoritet ikke finder det rimeligt, at han skal finde sig i de fornærmende og udokumenterede stereotyper om pædofili i artiklen.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt, at man har en generel interesse i det emne, der er behandlet.
Da klager ikke selv er direkte eller indirekte nævnt, har klageren ikke en sådan interesse i sagen, at der er grundlag for at behandle klagen.
Det forhold, at klager selv tilhører den omtalte bevægelse, kan ikke føre til et andet resultat.
 Klagen afvises herefter, jf. medieansvarsloven § 43, stk. 2, nr. 2.
