I medfør af § 5, stk. 1, § 21, stk. 2 og 3 og efter bemyndigelse i henhold  

 til § 9, stk. 2 i lov nr. 292 af 10. juni 1981 om visse havanlæg, samt efter  

 bemyndigelse i henhold til § 22a, § 45 og §§ 61 og 62 i lov om kemiske  

 stoffer og produkter, jf. lovbekendtgørelse nr. 583 af 9. juli 1993 som senest ændret ved lov nr. 438 af 1. juni 1994,  

 samt efter samråd med Søfartsstyrelsen, fastsættes:  Anvendelsesområde § 1.  Bekendtgørelsen omfatter stoffer og materialer,  

 der anvendes ved arbejde eller arbejdsprocesser på havanlæg som omhandlet i  

 havanlægslovens § 1 samt på boreskibe og andre skibe, mens der fra disse  

 udøves efterforsknings- eller indvindingsvirksomhed af råstoffer i  

 undergrunden under havbunden.
 Stk. 2.  Foruden denne bekendtgørelses bestemmelser  

 gælder tillige sådanne andre regler, som i medfør af anden lovgivning måtte  

 være fastsat for stoffer og materialer.
 Stk. 3.  Undtaget fra bekendtgørelsen er stoffer og  

 materialer, der ikke anvendes ved erhvervsmæssigt arbejde.
Definitioner § 2.  Ved anvendelsen af bestemmelserne i denne  

 bekendtgørelse skal følgende definitioner lægges til grund:
 § 3.  Ved stoffer og materialer, der kan være farlige  

 for eller iøvrigt forringe sikkerhed eller sundhed forstås i denne  

 bekendtgørelse:
Stk. 2.  Energistyrelsen kan, efter indhentet udtalelse  

 fra Koordinationsudvalget, fastsætte, at stoffer og materialer, hvorom der  

 foreligger oplysninger om en særlig risiko ved deres anvendelse, skal anses  

 for farlige for eller forringende for sikkerhed eller sundhed.
Afgørelsen  

 skal offentliggøres.
Almindelige bestemmelser § 4.  Arbejde med stoffer og materialer skal i alle  

 led planlægges, tilrettelægges og udføres sikkerheds- og sundhedsmæssigt  

 fuldt forsvarligt ud fra både en enkeltvis og en samlet vurdering af de  

 forhold i arbejdsmiljøet, som på kort eller på langt sigt kan have  

 indvirkning på den fysiske eller den psykiske sundhed.
 Stk. 2.  Forpligtelserne efter denne bekendtgørelse  

 påhviler fremstillere, importører, leverandører, projekterende, rådgivende,  

 arbejdsgivere, arbejdsledere og øvrige ansatte samt brugere.
Emballering og mærkning § 5.  Stoffer og materialer, der kan være farlige for  

 eller iøvrigt forringe sikkerhed eller sundhed, skal, for så vidt der ikke er  

 foreskrevet andet, være emballeret således, at emballagen med hensyn til  

 modstandsdygtighed og uigennemtrængelighed opfylder følgende krav:
§ 6.  Emballagen skal mærkes i overensstemmelse med de  

 af Miljø- og Energiministeriet til enhver tid fastsatte regler om mærkning  

 samt med et tildelt produktregistreringsnummer (PR-nr.), jf. § 12, og efter  

 regler, der måtte blive fastsat i henhold til § 20, stk. 2, nr. 5 Fremstillere og importører m. fl.
Anmeldelse § 7.  For et stof eller materiale, der fremstilles  

 eller importeres til brug på havanlæg samt boreskibe og andre skibe, jf. § 1,  

 stk. 1, og som kan være farligt for eller iøvrigt forringende for sikkerhed  

 eller sundhed, skal anmeldelse være indgivet, inden stoffet eller materialet  

 tages i anvendelse.
Stk. 2.  Anmeldelse skal for de pågældende stoffer og  

 materialer, der fremstilles i Danmark, indgives af fremstilleren og for de  

 pågældende stoffer og materialer, der importeres til dansk toldområde eller  

 til et havanlæg eller et boreskib eller andet skib, jf. § 1, stk. 1, af  

 importøren.
Importøren skal have hjemsted i Danmark eller et andet land, der  

 er medlem af De Europæiske Fællesskaber.
 Stk. 3.  Anmeldelse er dog ikke fornøden, såfremt det  

 pågældende stof eller materiale allerede er anmeldt i Danmark og har fået  

 tildelt et produktregistreringsnummer (PR-nr.).
 Stk. 4.  I tilfælde af, at stoffet eller materialet er  

 anmeldt efter stk. 3, skal importøren eller fremstilleren underrette  

 Energistyrelsen herom.
 Stk. 5.  Stoffer og materialer, der fremstilles eller  

 importeres til forsknings- eller analyseformål, omfattes ikke af bestemmelsen  

 i stk. 1.
 Stk. 6.  Materialer, der er omfattet af Direktoratet for  

 Arbejdstilsynets til enhver tid gældende bekendtgørelse om visse materialer,  

 som indeholder stoffer, der i deres rene form er kræftfremkaldende, omfattes  

 ikke af bestemmelsen i stk. 1.
§ 8.  En fremstiller eller importør, der har anmeldt  

 efter § 7, skal underrette Energistyrelsen om enhver ændring af de anmeldte  

 oplysninger.
Det skal herunder oplyses, om stoffet eller materialet anvendes  

 eller forudsættes anvendt til andre formål, om der foreligger ny  

 toksikologisk viden, eller ændringer i sammensætningen af et materiale.
 § 9.  En fremstiller eller importør, der har anmeldt  

 efter § 7, skal efter anmodning fra Energistyrelsen foretage eller lade  

 foretage undersøgelser med henblik på yderligere oplysninger.
 § 10.  Anmeldelse skal ske på særlige skemaer, der  

 udleveres af Energistyrelsen.
 Stk. 2.  Anmeldelse sendes til Produktregisteret  

 (Arbejdstilsynet). Underretning om anmeldelse samt ændring af anmeldelse  

 sendes til Energistyrelsen.
 § 11.  En anmelder af et stof eller et materiale kan  

 henvise til en tidligere anmelders oplysninger om det samme stof eller  

 materiale, hvad enten tidligere anmeldelse er foretaget i medfør af denne  

 bekendtgørelse eller i medfør af en anden anmeldelsesordning, hvis det  

 dokumenteres, at den tidligere anmelder er indforstået hermed.
 § 12.  Produktregistreringsnummer (PR-nr.) skal være  

 påført stoffets eller materialets emballage senest 1 år efter tildelingen.
Almindelig oplysnings- og undersøgelsespligt § 13.  Når Energistyrelsen forlanger det, eller når  

 forholdene i øvrigt giver anledning dertil, skal fremstilleren eller  

 importøren af et stof eller et materiale lade foretage undersøgelser,  

 eventuelt ved særligt sagkyndige, samt give alle oplysninger, som er  

 nødvendige for at konstatere, om stoffet eller materialet har virkninger, der  

 kan indebære en fare for sikkerhed eller sundhed.
 § 14.  Undersøgelse af stoffernes og materialernes  

 fysisk-kemiske og toksikologiske egenskaber skal udføres efter de  

 retningslinier, der er angivet i Miljø- og Energiministeriets til enhver tid  

 gældende regler om anmeldelse af nye kemiske stoffer.
Tekniske datablade § 15.  Tekniske datablade og lignende om stoffer og  

 materialer, der kan være farlige for eller iøvrigt forringe sikkerhed eller  

 sundhed, skal indeholde alle væsentlige oplysninger om stoffets eller  

 materialets virkning på sikkerhed og sundhed i arbejdsmiljøet.
Brugsanvisninger fra leverandører § 16.  Den, der overdrager eller overlader et stof  

 eller et materiale, der kan være farligt for eller iøvrigt forringe sikkerhed  

 eller sundhed, skal sørge for, at det ved levering er forsynet med en  

 letforståelig brugsanvisning.
Brugsanvisningen skal dateres og være gratis.  

 For et stof eller materiale, der kan være farligt for miljøet, jf.
Miljø- og  

 Energiministeriets regler om klassificering, mærkning og emballering gælder  

 tilsvarende.
I brugsanvisningen, jf. stk. 2, pkt. 12, skal der gives  

 miljøoplysninger om dette stof eller materiale.
 Stk. 2.  En brugsanvisning skal have følgende  

 overskrifter og indeholde oplysninger om:
herunder oplysning om handelsnavn samt et eventuelt  

 produktregistreringsnummer (PR-nr.) tildelt af Direktoratet for  

 Arbejdstilsynet.
For så vidt angår stoffer og materialer, der skal mærkes,  

 jf. § 6, angives den producent, leverandør eller importør, der er anført på  

 etiketten.
 herunder de stoffer og materialer, der er klassificeringspligtige efter  

 Miljø- og Energiministeriets regler, samt oplysninger om indholdsstoffer i  

 form af organiske opløsningsmidler.
 herunder oplysninger om forholdsregler ved brand.
 herunder oplysninger om sikkerhedsforskrifter ved oplagring.
 herunder oplysninger om forholdsregler ved udsættelse for stoffet eller  

 materialet, og om særligt arbejdstøj og personlige værnemidler.
 herunder oplysninger om egenskaber ved opvarmning og brand.
 herunder oplysninger om evt. symptomer ved indtagelse eller optagelse i  

 organismen.
 herunder oplysninger om forholdsregler ved bortskaffelse.
 herunder oplysninger om f. eks. anvendelsesbegrænsninger, krav om særlig  

 uddannelse, særlige krav til alder m.v.
 herunder anvendelsesområder.
Stk. 3.  En brugsanvisning skal være udfærdiget på dansk  

 og engelsk.
Energistyrelsen kan bestemme, at brugsanvisningen skal udfærdiges  

 også på andre sprog Stk. 4.  Producenten eller importøren skal sørge for, at  

 oplysningerne i brugsanvisningen i karakter og omfang kan opfylde de formål,  

 der er angivet i de af Arbejdsministeriet udarbejdede retningslinier for  

 udarbejdelse af brugsanvisninger, og at brugsanvisningen iøvrigt er  

 udarbejdet i overensstemmelse hermed.
Brugsanvisningen skal dateres og være  

 gratis.
 Stk. 5.  Når der foreligger væsentlige nye oplysninger  

 om beskyttelse af sikkerhed, sundhed og miljø, skal producenten eller  

 importøren sørge for, at brugsanvisningen revideres, benævnes revision og  

 nydateres.
 Stk. 6.  Oplysninger efter stk. 5 stilles gratis til  

 rådighed for alle, som tidligere har modtaget stoffer og materialer inden for  

 de foregående 12 måneder.
 Arbejdsgivere m. fl.
Almindelige regler § 17.  Arbejde med stoffer og materialer skal  

 planlægges, tilrettelægges og udføres, således at det sikkerheds- og  

 sundhedsmæssigt er fuldt forsvarligt.
 Stk. 2.  Arbejdsgiveren skal, inden et stof eller  

 materiale tages i brug, sørge for at:
Erstatningsstoffer og -materialer (substitution) § 18.  Et stof eller materiale, der kan være farligt  

 for eller iøvrigt forringe sikkerhed eller sundhed, må ikke anvendes, hvis  

 det kan erstattes af et ufarligt, mindre farligt eller mindre generende stof  

 eller materiale.
 Stk. 2.  Når brugen af et erstatningsstof eller  

 erstatningsmateriale vil medføre ikke uvæsentlige forskelle i tekniske  

 egenskaber, skal der foretages en samlet afvejning af de tekniske  

 konsekvenser over for de sikkerheds- og sundhedsmæssige hensyn.
 Stk. 3.  Såfremt substitution er teknisk mulig, men vil  

 medføre en ikke uvæsentlig økonomisk belastning, skal en sådan økonomisk  

 belastning tages i betragtning ved den i stk. 2 nævnte afvejning.
 Stk. 4.  Havanlæggets sikkerhedsorganisation skal  

 inddrages i vurderingen af, om erstatning kan foretages.
 Stk. 5.  Hvis erstatning ikke kan foretages efter stk. 1  

 eller udelades, fordi en afvejning efter stk. 2 viser, at brugen af et  

 erstatningsstof eller erstatningsmateriale vil medføre væsentlige tekniske  

 problemer for arbejdsgiveren eller vil medføre en ikke uvæsentlig økonomisk  

 belastning, jf. stk. 3, skal dette på forlangende dokumenteres overfor  

 Energistyrelsen.
Brugsanvisninger § 19.  Hvor der beskæftiges ansatte ved arbejde med  

 stoffer og materialer, der kan være farlige for eller iøvrigt forringe  

 sikkerhed eller sundhed, skal der for hvert enkelt stof eller materiale  

 udarbejdes en brugsanvisning med følgende oplysninger, såfremt dette er  

 teknisk og fagligt muligt:
herunder oplysning om handelsnavn samt et eventuelt  

 produktregistreringsnummer (PR-nr.), tildelt af Direktoratet for  

 Arbejdstilsynet.
For så vidt angår stoffer og materialer, der skal mærkes,  

 jf. § 6, angives den producent, leverandør eller importør, der er anført på  

 etiketten.
 herunder de stoffer og materialer, der er klassificeringspligtige efter  

 Miljø- og Energiministeriets regler, samt oplysninger om indholdsstoffer i  

 form af organiske opløsningsmidler.
 herunder oplysninger om forholdsregler ved brand.
 herunder oplysninger om forholdsregler ved spild.
 herunder oplysninger om sikkerhedsforskrifter ved oplagring.
 herunder oplysninger om forholdsregler ved udsættelse for stoffet eller  

 materialet og om særligt arbejdstøj og personlige værnemidler, samt eventuelt  

 forbud mod enegang.
 herunder oplysninger om egenskaber ved opvarmning og brand.
 herunder oplysninger om eventuelle symptomer ved indtagelse eller  

 optagelse i organismen.
 herunder oplysninger om forholdsregler ved bortskaffelse.
 herunder oplysninger om f. eks. anvendelsesbegrænsninger, krav om særlig  

 uddannelse og særlige krav til alder m.v.
 herunder anvendelsesområder på anlægget.
 Stk. 2.  Brugsanvisninger skal opbevares tilgængeligt  

 for de ansatte.
 Stk. 3.  De ansatte, der er beskæftiget med stoffet  

 eller materialet, skal vejledes i brugen heraf og have brugsanvisningen  

 udleveret med effektiv instruktion.
Stk. 4.  Brugsanvisningen skal være udfærdiget på dansk  

 og engelsk.
Energistyrelsen kan bestemme, at brugsanvisningen skal udfærdiges  

 også på andre sprog.
Detailregler og dispensationer § 20.  Energistyrelsen kan fastsætte detailregler for  

 stoffer og materialer i overensstemmelse med foranstående bestemmelser.
 Stk. 2.  I reglerne kan der desuden fastsættes  

 bestemmelser om:
Stk. 3.  Energistyrelsen kan fastsætte, at § 3, stk. 1,  

 skal omfatte materialer som ikke skal klassificeres men som indeholder  

 stoffer og materialer, der er optaget på Direktoratet for Arbejdstilsynets  

 liste over grænseværdier.
Sådanne afgørelser offentliggøres.
 Stk. 4.  Der kan i reglerne anvendes henvisning til  

 normer og standarder, når henvisningen angives entydigt, herunder med  

 datering.
 Stk. 5.  Energistyrelsen kan i et, i reglerne angivet  

 nærmere omfang, tillade fravigelser fra detailreglerne.
 § 21.  Regler efter foranstående bestemmelser om  

 stoffer og materialer, der kan berøre anden lovgivning, fastsættes efter  

 forhandling med de respektive myndigheder.
 § 22.  Energistyrelsen kan, hvor særlige forhold  

 foreligger, blandt andet under hensyntagen til den periode et havanlæg  

 fungerer på dansk område, tillade afvigelser i enkelttilfælde fra  

 bestemmelserne i denne bekendtgørelse, samt for særlige grupper af stoffer og  

 materialer, når det skønnes rimeligt og fuldt forsvarligt.
 Stk. 2.  Energistyrelsen kan endvidere, hvor særlige  

 forhold foreligger, tillade afvigelser fra § 16 i denne bekendtgørelse, når  

 det skønnes rimeligt og fuldt forsvarligt, og i det omfang, det er foreneligt  

 med Kommissionens direktiv nr. 91/155/EØF om fastsættelse af de nærmere  

 bestemmelser for en særlig informationsordning vedrørende farlige præparater  

 i henhold til artikel 10 i direktiv 88/379/EØF og Kommissionens direktiv nr.  

 93/112/EØF om ændring af Kommissionens direktiv 91/155/EØF.
Straf § 23.  Med bøde eller hæfte straffes den, der:
Stk. 2.  For overtrædelse af § 17, stk. 1, kan der  

 pålægges en arbejdsgiver bødeansvar, selv om overtrædelsen ikke kan tilregnes  

 ham som forsætlig eller uagtsom.
For bødeansvaret fastsættes ingen  

 forvandlingsstraf.
 Stk. 3.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
 Ikrafttrædelse m.v.
 § 24.  Bekendtgørelsen træder i kraft den 1. marts  

 1996.
 Stk. 2.  For farlige stoffer og materialer, der er i  

 brug ved bekendtgørelsens ikrafttræden, finder bestemmelserne i § 17  

 anvendelse 6 måneder efter bekendtgørelsens ikrafttræden.
 Stk. 3.  Ved bekendtgørelsens ikrafttræden ophæves  

 følgende bestemmelser i bekendtgørelse nr. 592 af 31. december 1981 om hidtil  

 gældende regler om sikkerhedsmæssige forhold på havanlæg, som med visse  

 ændringer forbliver i kraft efter lov om visse havanlægs ikrafttræden:
Energistyrelsen, den 7. februar 1996 Ib Larsen / Uffe Danvold (* 1) Bekendtgørelsen indeholder bestemmelser, der gennemfører  

 bestemmelser i Kommissionens direktiv af 5. marts 1991 (91/155/EØF),  

 EF-tidende 1991 L 76 s. 35, som ændret ved Kommissionens direktiv af 10.  

 december 1993 (93/112/EØF), EF-tidende 1993 L 314 s. 38, om fastsættelse af  

 de nærmere bestemmelser for en særlig informationsordning vedrørende farlige  

 præparater, i henhold til artikel 10 i direktiv 88/379/EØF.
