Fremsat den 13. oktober 1999 af kulturministeren (Elsebeth  

 Gerner Nielsen) Forslag til Lov om regionale kulturaftaler samt  

 ændring af teaterloven, museumsloven og lov om musik § 1. Lovens formål er gennem regionale kulturaftaler at  

 understøtte amtskommuners og kommuners engagement på  

 kulturområdet.
Kulturaftalerne har til formål at fremme  

 dispositionsfriheden på det regionale niveau, forbedre  

 ressourceudnyttelsen og fremme udviklingen på kulturens område.  

 Hvor aftalen omfatter flere kommunale enheder, skal aftalen medvirke til at  

 styrke samarbejdet på tværs af kommune- og amtsgrænser.
 Stk. 2. De regionale kulturaftaler har til formål at  

 medvirke til at fastholde og udbygge den kulturpolitiske dialog og  

 værdidebat på tværs af kommunegrænser og med  

 Kulturministeriet og ministeriets råd og nævn.
 § 2. Kulturministeren kan indgå regionale kulturaftaler  

 med kulturregioner, der fremsætter ønske herom.
 Stk. 2. Den regionale kulturaftale mellem kulturministeren og  

 kulturregionen indgås for en tidsbegrænset periode af op til fire  

 års varighed.
 Stk. 3. En kulturregion kan være en amtskommune, en  

 kommune, en gruppe af kommuner, Hovedstadens Udviklingsråd eller  

 kombinationer heraf.
 § 3. Den regionale kulturaftale skal indeholde bestemmelser  

 om:
1)	hvilke opgaver der skal varetages, og hvilke konkrete mål  

 kulturregionen skal opfylde i aftaleperioden 2)	hvilke økonomiske vilkår der er knyttet til aftalen 3)	hvorledes der på det regionale plan kan sikres balance mellem  

 det politiske ansvar og den kulturfaglige og kunstneriske sagkundskab og  

 frihed 4)	erfaringsudveksling og evaluering i forbindelse med de regionale  

 kulturaftaler.
§ 4. Kulturregionerne modtager i aftaleperioden efter aftalen  

 med kulturministeren en årlig kulturel rammebevilling til de kulturelle  

 aktiviteter, der er omfattet af den regionale kulturaftale.
Kulturregionen  

 kan inden for rammerne af den regionale kulturaftale råde over den  

 kulturelle rammebevilling til kulturelle formål.
 Stk. 2. Bevillingen kan forudbetales.
 Stk. 3. Kulturministeren kan bestemme, at tilsagn om tilskud  

 efter stk.1 helt eller delvis falder bort, eller at udbetalte tilskud efter  

 stk. 1 helt eller delvis skal tilbagebetales, hvis væsentlige  

 vilkår i aftalen ikke opfyldes.
 Stk. 4. Kulturministeren kan fastsætte de nærmere  

 regler for regnskabsaflæggelse.
 § 5. Loven træder i kraft den 1. januar 2000.
 § 6. Loven gælder ikke for Færøerne og  

 Grønland.
§ 7 I teaterloven, jf. lovbekendtgørelse nr. 217 af 22. marts 1996,  

 ændret ved lov nr. 366 af 2. juni 1999 (Det Storkøbenhavnske  

 Teaterfællesskab), foretages følgende ændringer:
 1. I § 16 indsættes efter stk. 2 som nyt  

 stykke:
» 2. I § 16 b indsættes efter stk. 5 som nyt  

 stykke:
» 3. I § 24 indsættes efter stk. 4 som nyt  

 stykke:
» 4. I § 25 indsættes efter stk. 2 som nyt  

 stykke:
» § 8 I lov om museer, jf. lovbekendtgørelse nr. 584 af 31. august 1989,  

 foretages følgende ændring:
 1. I § 13 indsættes efter stk. 2 som nyt  

 stykke:
» 2. I § 21 indsættes efter stk. 1 som nyt  

 stykke:
» 3. I § 34 indsættes efter stk. 4 som nyt  

 stykke:
» § 9 I lov om musik, jf. lovbekendtgørelse nr. 142 af 28. februar 1994,  

 foretages følgende ændringer:
 1. I § 2 indsættes efter stk. 2 som nyt  

 stykke:
»Stk. 3. Kulturministeren kan i forbindelse med  

 indgåelse af regionale kulturaftaler fravige bestemmelserne i § 2,  

 stk. 2.« 2. I § 3 c indsættes efter stk. 7 som nyt  

 stykke:
» Bemærkninger til lovforslaget Almindelige bemærkninger Lovforslagets formål Kulturpolitikken har igennem de seneste årtier  

 bygget på fire grundlæggende principper: ytringsfrihed, kulturelt  

 demokrati, kvalitet og decentralisering.
Disse principper er og skal fortsat  

 være centrale i kulturpolitikken, som i stort omfang er en balanceakt  

 mellem disse principper.
Målet for den nationale kulturpolitik er at sikre,  

 udvikle og udbrede kulturlivet over hele landet.
Dette sker dels ved, at  

 staten påtager sig ansvaret for statslige kulturinstitutioner, som har  

 national betydning, dels ved, at staten fastlægger rammer for kommuner  

 og amters indsats, som tilskynder til regional og lokal opfyldelse af den  

 overordnede målsætning Regionale kulturaftaler er et nyt kulturpolitisk  

 instrument, der bidrager til at sikre de fire grundlæggende principper  

 og det overordnede mål for kulturpolitikken.
De regionale kulturaftaler  

 skal samlet set medvirke til at fastholde og udbygge den kulturpolitiske  

 dialog og værdidebat på tværs af kommunegrænser og  

 med Kulturministeriet og ministeriets råd og nævn.
 Formålet med de regionale kulturaftaler er:
1)	at understøtte amtskommuners og kommuners engagement på  

 kulturområdet 2)	at give større dispositionsfrihed på det regionale  

 niveau og sætte fokus på mål og resultater i en regional  

 kulturpolitik i stedet for detailstyring gennem øremærkede  

 tilskud til enkeltaktiviteter 3)	at sikre en bedre udnyttelse af ressourcerne gennem regional  

 koordinering og arbejdsdeling på kulturområdet 4)	at fremme og videreudvikle de professionelle kulturelle  

 institutioner, produktionsmiljøer og aktiviteter i regionen med  

 vægt på kvalitet 5)	hvor aftalen omfatter flere kommunale enheder   at styrke  

 samarbejdet på tværs af kommune- og amtsgrænser på  

 kulturområdet.
 Lovforslaget om regionale kulturaftaler er en  

 opfølgning på de regionale kulturforsøg, lov nr. 1085 af  

 20. december 1995 om regionale kulturforsøg som ændret ved lov  

 nr. 315 af 3. juni 1998. Forsøgsloven har gyldighed til og med den 31.  

 december 1999. Det regionale kulturforsøg har været genstand for  

 en større evaluering, der danner udgangspunkt for  

 opfølgningen.
Evalueringen blev foretaget af Nellemann Konsulenterne og  

 offentliggjort i marts 1999 i rapporten: »Evaluering af det regionale kulturforsøg.  

 Hovedrapport « (ISBN  

 87-986848-2-5). Evalueringen konkluderer, at mange af de opgaver, der er  

 omfattet af de regionale kulturforsøg, kan løftes lokalt eller  

 regionalt.
En anden vigtig konklusion er, at forsøget har haft en  

 befordrende virkning på initiativ, resultatorientering og kvalitet i  

 det lokale/regionale kulturliv.
 Evalueringen anbefaler en tostrenget model, som  

 indebærer, at uddelegering af visse kulturopgaver kombineres med en  

 mulighed for at indgå frivillige aftaler.
 Det mest markante forsøgsresultat er imidlertid, at  

 det øgede samarbejde og den øgede samtale hen over  

 grænser mellem kommuner, amter og Kulturministerium i høj grad  

 har bidraget til at give kulturområdet et løft.
 For at fastholde og udbygge den kulturpolitiske dialog er  

 der derfor lagt op til en model med frivillige regionale kulturaftaler.
 En regional kulturaftale er en aftale mellem  

 Kulturministeriet og en kulturregion, hvori kulturregionen og  

 Kulturministeriet opstiller et samlet sæt af målsætninger  

 på kulturområdet, gældende for hele aftaleperioden.  

 På det økonomiske område resulterer aftalen i, at en  

 række tilskud forvaltes af kulturregionen frem for af Kulturministeriet  

 med tilhørende råd og nævn.
 Ved at indgå en aftale frem for blot at foretage en  

 decentralisering af tilskudsforvaltningen tilskyndes til en fortsat dialog og  

 idéudvikling samt en gensidig inspiration mellem det lokale, regionale  

 og centralt statslige niveau.
En kulturregion forpligter sig til fortsat at overholde de  

 formål og kvalitetskrav, som er indeholdt i lovgivningen på  

 kulturområdet.
For eksempel skal det fortsat være professionelle  

 teatre og anerkendte børneteaterforestillinger der støttes.  

 Kulturregionen tillægges kompetence til at prioritere mellem  

 tilskudsmodtagerne.
 Den kulturelle rammebevilling, som tildeles regionerne,  

 må kun anvendes til kulturformål.
Økonomiske konsekvenser Det økonomiske grundlag for de regionale  

 kulturaftaler er den kulturelle rammebevilling.
Rammebevillingen er baseret  

 på summen af de statslige tilskud, jf. den gældende lovgivning,  

 som kulturregionerne og institutionerne beliggende i kulturregionerne kunne  

 forvente at få tildelt i aftaleperioden til de aktiviteter, som er  

 nævnt i de enkelte regionale kulturaftaler.
En del af disse midler har  

 tidligere været udbetalt direkte til selvejende  

 kulturinstitutioner.
 En kulturregion vil som udgangspunkt ikke kunne modtage  

 yderligere statslige tilskud fra ordninger eller puljer, som er udlagt til  

 regionen i forbindelse med indgåelse af en regional kulturaftale.  

 Tilskudsområder og puljer, som ikke er omfattet af en aftale med en  

 kulturregion, vil kunne søges af kulturregionerne på lige fod  

 med de dele af landet, som ikke er omfattet af regionale kulturaftaler.
Lovforslaget har ingen økonomiske konsekvenser for  

 staten og heller ingen umiddelbare kommunaløkonomiske konsekvenser.  

 Det må imidlertid forventes, at man i regionerne vil kunne etablere  

 flere og/eller bedre kulturtilbud for de til rådighed værende  

 midler end før indgåelsen af aftalerne.
Et af målene med  

 indgåelsen af regionale kulturaftaler er at forbedre  

 ressourceudnyttelsen på kulturområdet.
Administrative konsekvenser for stat, amtskommuner, kommuner og  

 borgere Lovforslaget har efter Kulturministeriets vurdering ingen  

 væsentlige administrative konsekvenser for kulturregionerne.
En  

 række af de kulturregioner, der har medvirket i de regionale  

 kulturforsøg, peger dog på, at der er en øget  

 administrativ byrde forbundet med at koordinere den kulturpolitiske indsats.  

 De peger endvidere på, at der er udgifter forbundet med honorering for  

 den kulturfaglige rådgivning, som forudsættes tilvejebragt i  

 aftaleperioden.
 Kulturministeriet forudsætter, at hver kulturregion  

 udpeger én administrativ enhed, der varetager regionens interesser.  

 Den administrative enhed vil ikke kunne tillægges kompetence til at  

 træffe beslutninger, der forpligter de deltagende (amts)kommuner i  

 økonomisk henseende.
Den enkelte borger vil i administrativ sammenhæng  

 ikke blive nævneværdigt påvirket af indgåelsen af  

 regionale kulturaftaler.
I det omfang, borgerne ønsker at søge  

 tilskud til aktiviteter, som er omfattet af en aftale, vil borgeren skulle  

 henvende sig til en lokal/regional myndighed frem for en statslig.
Dette  

 betragtes som en positiv konsekvens for borgerne.
Økonomiske konsekvenser for erhvervslivet Lovforslaget indeholder ingen økonomiske  

 konsekvenser for erhvervslivet.
Administrative konsekvenser for erhvervslivet Lovforslaget indeholder ingen administrative konsekvenser  

 for erhvervslivet.
Miljømæssige konsekvenser Lovforslaget indeholder ingen miljømæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Konsekvens for anden lovgivning Det er en forudsætning for, at regionale  

 kulturaftaler kan indgås, at der foretages mindre justeringer af  

 teaterloven, museumsloven og lov om musik.
Da disse ændringer alene er  

 knyttet til etableringen af regionale kulturaftaler, indarbejdes  

 ændringsforslagene i loven om regionale kulturaftaler.
Der vil blive  

 udarbejdet selvstændige lovbekendtgørelser for hver lov.
Høring over lovforslaget Udkastet til dette lovforslag har været udsendt til  

 høring hos Justitsministeriet, Finansministeriet,  

 Indenrigsministeriet, Rigsrevisionen, Statens Musikråd, Statens  

 Museumsnævn, Teaterrådet, Biblioteksstyrelsen, Kommunernes  

 Landsforening, Amtsrådsforeningen, Børne- og  

 Kulturchefforeningen og samtlige regioner, der deltog i de regionale  

 kulturforsøg, herunder Københavns Kommune og Frederiksberg  

 Kommune.
Vurdering af konsekvenser af lovforslaget Vurdering af konsekvenser af  

 lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Ingen direkte, men mulighed for bedre  

 ressourceudnyttelse Ingen Administrative konsekvenser for stat, kommuner og  

 amtskommuner Lovforslaget har ingen væsentlige administrative  

 konsekvenser.
Visse regioner peger dog på en øget administrativ  

 belastning i forbindelse med koordinering og rådgivning i  

 regionen.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Kortere afstand til tilskudsydere.
Tilskudsydere har  

 tættere kendskab til modtagerne Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte  

 bestemmelser Til § 1 Formålsbestemmelsen i § 1 indeholder en kort  

 angivelse af de centrale målsætninger med de regionale  

 kulturaftaler.
For en beskrivelse af begrebet kulturaftaler henvises til de  

 almindelige bemærkninger til lovforslaget.
Til § 2 Bestemmelsen i § 2, stk. 1, giver  

 kulturministeren hjemmel til at indgå regionale kulturaftaler med  

 kulturregioner.
Kulturministeren er ikke forpligtet til at indgå  

 kulturaftaler med alle de regioner, der måtte ønske det.  

 Beslutningen om at indgå en regional kulturaftale eller ej  

 træffes af kulturministeren efter en konkret vurdering.
Bestemmelsen i § 2, stk. 2, giver mulighed for  

 regionale kulturaftaler af op til fire års varighed.
I alle regionale  

 kulturaftaler indarbejdes imidlertid en ret til genforhandling og opsigelse  

 af aftalen.
I forbindelse med en genforhandling vil det til enhver tid  

 være muligt for en eller flere (amts)kommuner, som ikke længere  

 ønsker at deltage i det regionale kultursamarbejde, at trække  

 sig ud af aftalen, inden den udløber.
 De ni kulturregioner, der var omfattet af de regionale  

 kulturforsøg: Storstrøms Amt, Vestsjællands Amt,  

 Sønderjyllands Amt, Århus Kommune, Odense Kommune,  

 Københavns Kommune, Frederiksberg Kommune, Salling-Fjends,  

 bestående af Fjends, Sallingsund, Skive, Spøttrup og  

 Sundsøre Kommuner, samt Fredericia, Horsens, Kolding og Vejle  

 Kommuner, har mulighed for at anmode Kulturministeriet om indgåelse af  

 fireårige aftaler for perioden 1. januar 2000 til 31. december 2003.  

 På den baggrund har otte af de ni forsøgsregioner anmodet om, at  

 der optages forhandlinger om indgåelse af regionale kulturaftaler fra  

 år 2000. Sønderjyllands Amt har ikke ønsket en aftale.  

 Kulturministeriet har valgt at gå i dialog med seks af de otte  

 regioner, idet forhandlinger med de to regioner fra hovedstadsområdet  

 er udsat, til Hovedstadens Udviklingsråd er etableret medio 2000.  

 Kulturministeriet forventer, at nye kulturregioner kan indgå  

 treårige aftaler for perioden 1. januar 2001 til 31. december 2003 i  

 løbet af 2000. Herefter indgås første gang aftaler i 2003  

 med virkning fra 1. januar 2004. Det er hensigten, at fireårige  

 kulturaftaler kan træde i kraft med intervaller på fire år,  

 således at nye kommunalbestyrelser og amtsråd tiltræder  

 midt i aftaleperioden.
Bestemmelsen i § 2, stk. 3, beskriver en  

 kulturregion.
En kulturregion kan være en amtskommune, en kommune, en  

 gruppe af kommuner, Hovedstadens Udviklingsråd eller kombinationer  

 heraf.
For eksempel kan en kulturregion bestå af fem kommuner, som i  

 fællesskab arbejder på at forbedre kulturudbuddet i det  

 geografiske område, de dækker.
En kulturregion kan også  

 dække en hel amtskommune med tilhørende kommuner, som enes om at  

 koordinere det kulturelle arbejde.
 Hvor kulturregionen består af flere kommunale  

 enheder, indgås aftalen med samtlige kommunalbestyrelser og/eller  

 amtsrådet eller Hovedstadens Udviklingsråd.
Til § 3 Bestemmelsen i § 3 indeholder regler om de regionale  

 kulturaftalers indhold.
 1. Den enkelte kulturaftale beskriver de overordnede  

 målsætninger for de regionale kulturaftaler, de særlige  

 mål, som den pågældende kulturregion vil søge  

 opfyldt, samt de opgaver, kulturregionen skal varetage.
 2. Kulturaftalerne beskriver endvidere, hvilke statslige  

 forpligtelser kulturregionerne overtager, samt hvilke krav og betingelser der  

 gælder for kulturregionerne, herunder de økonomiske  

 vilkår, jævnfør de almindelige bemærkninger til  

 lovforslaget.
3. Punktet søger at sikre en balance bevaret mellem  

 de politiske prioriteringer, de kunstfaglige hensyn og den kunstneriske  

 frihed.
Derfor skal kulturregionen   i lyset af det konkrete aftaleindhold  

 gøre rede for, hvorledes det såkaldte armslængdeprincip  

 søges efterlevet på regionalt niveau.
Kulturministeriet skal  

 godkende forslaget.
Begrebet armslængdeprincip dækker det princip,  

 at en række konkrete beslutninger om statsligt tilskud til kunst og  

 kultur træffes efter en særlig sagkyndig og ikke efter en  

 politisk vurdering.
Bedømmelseskriterier og -procedurer er som  

 hovedregel politisk fastsat ved lov, i aftaler eller i retningslinier fra  

 kulturministeren, mens den konkrete støttetildeling sker gennem  

 uafhængige institutioner, såsom Statens Museumsnævn,  

 Statens Musikråd og Teaterrådet.
Det bliver således  

 vurderingen af den faglige kvalitet, som er udslaggivende ved beslutningen om  

 tildeling af tilskud.
Amter og kommuner skal ikke kopiere statens  

 håndtering af armslængdeprincippet.
Der må benyttes og  

 udvikles forskellige modeller til håndtering af  

 armslængdeprincippet, afhængig af om der er tale om støtte  

 til kunsten eller støtte til det øvrige kulturliv.
Evalueringen af det regionale kulturforsøg  

 anbefaler, at den lokale og regionale struktur skal være så enkel  

 som mulig, og at der bør være en klar kobling mellem den  

 måde, de statslige råd og nævn er organiseret på og  

 organiseringen af de lokale og regionale »armslængdeorganer«.  »Armslængdeorganer« er fagligt funderede organer, som vurderer  

 ansøgninger om tilskud på grundlag af faglig, kunstnerisk eller  

 kulturel kvalitet.
Evalueringen anbefaler, at »armslængdeorganerne« skal have indstillingsret ved  

 fordeling af tilskud.
 Mulighederne for lokal og regional håndtering af  

 armslængdeprincippet er bl.a.:
· · · · · 4. Evalueringen og rapporteringen er vigtige redskaber for  

 at fremme den kulturpolitiske dialog og værdidebat mellem parterne, som  

 kulturaftalen skal medvirke til at fastholde og udbygge.
Den enkelte  

 kulturaftales værdier og overordnede mål samt dens opgaver og  

 delmål på de enkelte kulturområder skal danne fundamentet  

 for evalueringen af regionens aktiviteter.
Kulturregionen skal den 1. marts i hver aftaleperiodes to  

 sidste år gøre status over mål- og resultatopfyldelse med  

 henblik på erfaringsudveksling samt skriftlig evaluering forud for  

 indgåelse af en ny aftale.
Evalueringen kan være intern og/eller  

 ekstern.
Det påhviler kulturregionen at sikre, at evalueringen har en  

 sådan kvalitet, at den kan danne grundlag for forhandlinger om en  

 eventuel ny aftale.
Eventuelle udgifter til evaluering og erfaringsopsamling  

 afholdes af regionen.
Kulturministeriet etablerer en administrativ  

 følgegruppe, bestående af en repræsentant fra hver af de  

 regionale administrationer, fra Kulturministeriets råd og nævn,  

 fra Kommunernes Landsforening og Amtsrådsforeningen og fra  

 Kulturministeriet.
Gruppen mødes to gange årligt   eller efter  

 behov   for at diskutere spørgsmål af fælles interesse,  

 herunder evalueringsprocessen.
 Kulturministeren vil to gange i løbet af  

 aftaleperioden invitere politiske repræsentanter for aftaleregionerne  

 til et møde med henblik på at drøfte erfaringerne med  

 aftalerne, inden forhandling om nye aftaler påbegyndes.
Til § 4 Bestemmelsen i § 4 indeholder regler om de  

 økonomiske forudsætninger for de regionale kulturaftaler.
 Af stk. 1 fremgår det, at kulturregionerne i  

 aftaleperioden efter aftalen med kulturministeren modtager en årlig  

 kulturel rammebevilling til de aktiviteter, der er omfattet af den regionale  

 kulturaftale.
Til medfinansiering af de i aftalerne nævnte opgaver  

 og målsætninger modtager kulturregionen i aftaleperioden den  

 årlige kulturelle rammebevilling.
Kulturregionen kan inden for rammerne  

 af den regionale kulturaftale disponere over den årlige kulturelle  

 rammebevilling til kulturelle formål.
Ved den regionale kulturaftale  

 fastsættes endvidere minimumsbeløbet for kulturregionens  

 egenfinansiering.
 Rammebevillingens størrelse er beregnet ud fra  

 Kulturministeriets forventede tilskud til de omfattede aktiviteter i  

 aftaleperioden på grundlag af de love og tilskudsregler, der var  

 gældende på tidspunktet for aftaleindgåelsen.
 Selv om kulturaftalerne er flerårige, forpligter de  

 ikke staten økonomisk for mere end et år ad gangen, da den  

 endelige beslutning om størrelsen af statens bevilling til regionale  

 kulturaftaler de enkelte år træffes i forbindelse med vedtagelsen  

 af de årlige finanslove.
De kulturelle tilskudsområder, som ligger til grund  

 for den kulturelle rammebevilling tildelt i medfør af regionale  

 kulturaftaler, vil indgå i den samlede udgiftsprioritering på  

 Kulturministeriets område på lige fod med ministeriets  

 øvrige tilskudsområder.
Det gælder både, når  

 der gennemføres besparelser i forbindelse med den finanspolitiske  

 prioritering forud for finanslovens vedtagelse, og når der  

 gennemføres besparelser i finansåret  

 (dispositionsbegrænsninger).
 Reduceres den samlede statslige rammebevilling i et givet  

 år som følge af besparelser eller  

 dispositionsbegrænsninger, har kulturregionen mulighed for at reducere  

 sin egenfinansiering proportionalt hermed.
Kulturministeriet vil fortsat fordele puljemidler til  

 initiativer på kulturområdet efter overordnede kulturpolitiske  

 principper, og uden hensyntagen til, om der foreligger en regional  

 kulturaftale eller ej.
Ved indgåelse af regionale kulturaftaler vil  

 Kulturministeriet ikke betinge ydelsen af eventuelle puljemidler til  

 kulturregionen af graden af regional medfinansiering.
 Det er hensigten at sikre, at aftaleregionerne ikke  

 stilles hverken værre eller bedre end områder, der ikke har en  

 regional kulturaftale, når der sker ændringer i den statslige  

 finansiering på områder, som er omfattet af aftaler.
 I de finansår, aftalen omfatter, reguleres  

 bevillingerne ved hjælp af det til en hver tid af Finansministeriet  

 udmeldte prisindeks til brug ved regulering af de berørte  

 tilskudsbevillinger.
 Inden for rammerne af den regionale kulturaftale kan  

 kulturregionen råde over den kulturelle rammebevilling til kulturelle  

 formål.
 Der er tale om en samlet rammebevilling til  

 kulturformål, og der er ikke inden for rammen i den regionale  

 kulturaftale øremærket beløb til bestemte opgaver.  

 Rammebevillingen skal dog disponeres på en sådan måde, at  

 de opgaver og mål, som er opstillet i aftalen, kan  

 gennemføres.
En kulturregion vil ikke kunne modtage yderligere tilskud  

 til de aktiviteter, der er omfattet af aftalen.
I de tilfælde, hvor  

 dele af bevillinger, der administreres af Kulturministeriets råd,  

 nævn og styrelser, er lagt ind i rammebevillingen, kan det ikke  

 forventes, at de pågældende råd, nævn og styrelser  

 vil bevilge yderligere tilskud til den pågældende type  

 aktiviteter i kulturregionen i aftaleperioden.
 Det står en kulturregions kommunale enheder eller  

 kulturinstitutioner frit for at søge om tilskud fra de dele af  

 råd, nævn og styrelsers bevillinger, som ikke indgår i af  

 den pågældende regionale kulturaftale.
 Anlægsprojekter og -bevillinger er ikke omfattet af  

 aftalen, medmindre andet er nævnt.
Af stk. 2 fremgår det, at bevillingen kan  

 forudbetales.
Bevillingen udbetales forud i månedsvise rater.
Af stk. 3 fremgår det, at tilsagn om tilskud  

 kan tilbagekaldes helt eller delvist, og/eller at udbetalte tilskud skal  

 tilbagebetales helt eller delvist.
Hvis en region misligholder aftalen ved  

 ikke at opfylde de forpligtelser, som for de enkelte kulturområder  

 fremgår af aftalen, kan kulturministeren kræve tilbagebetaling af  

 dele af den kulturelle rammebevilling eller tilbageholde nye  

 månedsrater.
 Eksempler på sådan misligholdelse kunne  

 være, at regionen ikke støtter museumsvirksomhed, eller at  

 regionen ikke sikrer udbud af professionelle teaterforestillinger, hvis disse  

 formål er omfattet af aftalen.
Hvis der i aftaleperioden sker en reduktion i den  

 regionale egenfinansiering, vil den kulturelle rammebevilling ligeledes blive  

 reduceret.
Reduktionen af den kulturelle rammebevilling vil ske  

 forholdsmæssigt, det vil sige med samme procentsats, som den regionale  

 egenfinansiering nedsættes med.
 Af stk. 4 fremgår det, at kulturministeren kan  

 fastsætte de nærmere regler for regnskabsaflæggelse.
Kulturregionen skal for hvert af aftaleårene  

 indsende regnskabsoplysninger for forbruget af den kulturelle rammebevilling  

 og den dertil knyttede regionale egenfinansiering.
Kulturministeriet  

 fastsætter tidsfrister for indsendelse af regnskabsoplysninger i  

 forbindelse med aftalerne.
Regnskabet skal vise, hvor stort et tilskud de  

 enkelte institutioner og aktiviteter, som staten hidtil har været med  

 til at finansiere, har modtaget fra kulturregionen.
For hver institution og  

 aktivitet skal bruttoudgifter, indtægter og nettoudgifter fremgå,  

 og det skal fremgå, hvor stor en del af den kulturelle rammebevilling  

 institutionen har modtaget.
 Hertil kommer, at aftaleregionernes kulturinstitutioner  

 skal indsende statistiske oplysninger samt årsregnskab m.v. til de  

 statslige råd og nævn i samme omfang som kulturinstitutioner uden  

 for aftaleområderne.
Til § 5 Bestemmelsen i § 5 indeholder forslag om lovens  

 ikrafttrædelsesdato.
Loven forudsættes at træde i kraft,  

 så den afløser den forsøgslov, som udløber 31.  

 december 1999.
 Dette sikrer mulighed for et uafbrudt forløb med  

 kulturaftaler for de regioner, der deltager i de regionale  

 kulturforsøg, og som har opnået enighed med kulturministeren om  

 indgåelse af en ny aftale.
Til § 6 Bestemmelsen i § 6 oplyser, at loven ikke  

 gælder for Grønland og Færøerne.
Til § 7 Bestemmelserne i § 7 giver kulturministeren mulighed  

 for, i forbindelse med indgåelse af regionale kulturaftaler, at fravige  

 seks bestemmelser i teaterloven.
Det drejer sig om følgende  

 bestemmelser:
1)	§ 15 og § 16, om statens refusion af kommunernes og  

 amtskommunernes driftstilskud til egnsteatre 2)	§ 16 a og § 16 b, om statens tilskud til den enkelte  

 kommunes små storbyteatre 3)	§ 24, stk. 1   3, om teaterabonnementsordningen 4)	§ 25, om reglerne for statsrefusion af kommunernes udgifter ved  

 køb af forestillinger af børneteater og opsøgende  

 teater.
 Bestemmelserne er et udtryk for, at der inden for  

 aftaleperioden ikke ydes statslig refusion eller tilskud til de af de  

 ovennævnte teatre eller ordninger, som er omfattet af den enkelte  

 regionale kulturaftale.
 Den nødvendige fleksibilitet i forhold til  

 opgavevaretagelsen på teaterområdet i de enkelte  

 kulturaftaleregioner bør søges gennemført under  

 hensyntagen til teaterlovens generelle intentioner om kvalitet og  

 professionalisme.
 Specielt i forhold til egnsteatre og små  

 storbyteatre bør endvidere den gældende praksis med  

 flerårige aftaler mellem institutionen og tilskudsyderne, som sikrer  

 forsvarlige økonomiske- og repertoirmæssige  

 planlægningsmuligheder, bibeholdes.
Til § 8 Af pkt. 1 fremgår det, at visse bestemmelser om  

 vilkår for opnåelse, bevarelse og fastsættelse af tilskud  

 til godkendte museer (statsanerkendte) kan fraviges ved indgåelse af  

 regionale kulturaftaler.
Der er tale om, at der ikke udbetales statstilskud direkte  

 til museer, der er omfattet af regionale kulturaftaler.
De statslige tilskud  

 til de statsanerkendte museer overføres i aftaleperioden til regionens  

 kulturelle rammebevilling.
Regionen kan af rammebevillingen yde støtte  

 til museerne i regionen og fastsætte vilkårene herfor inden for  

 rammerne af den indgåede aftale.
Regionen kan således beslutte,  

 at der skal gælde andre vilkår end fastsat i de nævnte  

 lovbestemmelser.
Regionen kan i aftaleperioden omfordele midlerne til de  

 statsanerkendte museer i regionen og anvende midler fra den kulturelle  

 rammebevilling til andre formål inden for aftaleområdet, herunder  

 til regionens ikke-statsanerkendte museer.
Eventuelle tilskud til  

 ikke-statsanerkendte museer i aftaleperioden medfører ikke, at der  

 opnås statsanerkendelse ved aftalens udløb.
 Der finder ikke i aftaleperioden formelle  

 statsanerkendelser sted af museer i aftaleregioner, men ansøgninger om  

 statsanerkendelser kan fagligt behandles af Statens Museumsnævn med  

 henblik på eventuel statsanerkendelse efter aftaleperiodens  

 udløb.
 Af pkt. 2 fremgår det, at reglerne for  

 sammensætning, funktion og fastsættelse af statstilskud til  

 amtsmuseumsrådene kan fraviges ved indgåelse af regionale  

 kulturaftaler.
Denne fravigelse gælder dog kun, såfremt der  

 er tale om regionsaftaler, der vedrører et helt amt.
I de  

 øvrige regionsaftaler forudsættes det, at museerne i  

 aftaleregionen fortsat deltager i arbejdet i de pågældende  

 amtsmuseumsråd i aftaleperioden.
Som led i en aftale, der vedrører et helt amt, kan  

 regionen ændre amtsmuseumsrådets sammensætning og opgaver.  

 En eventuel fravigelse af bestemmelsen om museumsråd forudsætter,  

 at det råd, der træder i stedet for amtsmuseumsrådet, er et  

 repræsentativt organ, der dækker flere museumstyper og som dermed  

 kan yde faglig rådgivning på hele museumsområdet.
Der  

 udbetales intet statsligt tilskud til amtsmuseumsrådet i  

 aftaleperioden.
Det statslige tilskud til amtsmuseumsrådet  

 overføres i aftaleperioden til regionens kulturelle rammebevilling.  

 Regionen kan af rammebevillingen yde støtte til amtsmuseumsrådet  

 eller det råd, der måtte træde i stedet, og fastsætte  

 vilkårene herfor i aftaleperioden.
 Af pkt. 3 fremgår det, at reglerne for Statens  

 Museumsnævns rådighedssum kan fraviges ved indgåelse af  

 regionale kulturaftaler.
Der er tale om, at en andel af Statens Museumsnævns  

 ordinære rådighedssum i aftaleperioden kan overføres til  

 regionens kulturelle rammebevilling.
Det drejer sig om midler til enkelte  

 museers løsning af særlige opgaver (§ 34, stk. 2, nr.  

 4) og midlertidig støtte til enkelte museer (§ 34, stk. 2,  

 nr. 6). Regionen overtager i disse tilfælde forpligtelsen til i  

 aftaleperioden at yde støtte til de pågældende  

 formål Såfremt bestemmelserne på dette område  

 ikke fraviges, kan regionens statsanerkendte museer fortsat på lige fod  

 med andre søge om andel af Museumsnævnets midler.
 Den del af Museumsnævnets midler, der ikke kan  

 overføres til regionens kulturelle rammebevilling, kan fortsat  

 søges af museer, der er omfattet af regionsaftale.
Til § 9 Bestemmelsen i § 9, stk. 1, giver  

 kulturministeren mulighed for, i forbindelse med indgåelse af regionale  

 kulturaftaler, at fravige bestemmelserne i musiklovens § 2, stk. 2,  

 om amtsmusikudvalgenes opgave og kompetence, herunder forhold til kommunale  

 musik- og kulturudvalg.
Bestemmelsen er udtryk for et ønske om  

 også på det organisatoriske plan at øge  

 samarbejdsmulighederne i de enkelte regioner i forhold til de konkrete  

 områder, der er indeholdt i aftalerne.
 Bestemmelsen i § 9, stk. 2, giver  

 kulturministeren mulighed for, i forbindelse med indgåelse af regionale  

 kulturaftaler, at fravige bestemmelserne i musiklovens § 3 c om statens  

 refusion af kommuners, amtskommuners eller andres udgifter til  

 lærerlønudgifter i forbindelse med driften af musikskoler.  

 Bestemmelsen er et udtryk for, at der inden for aftaleperioden ikke ydes  

 refusion til de musikskoler, som er omfattet af de regionale  

 kulturaftaler.
Bilag 1 Lovforslaget sammenholdt med gældende lov I teaterloven indarbejdes lovforslagets ændringer som  

 følger:
Gældende formulering Lovforslaget § 16. Kommunernes og amtskommunernes tilskud, der berettiger  

 til refusion i henhold til § 15, beregnes på grundlag af  

 budgetter, der er fastlagt i en minimum 3-årig aftale med det enkelte  

 egnsteater, jf. § 15, stk. 3. Refusion udbetales kvartalsvis forud  

 i løbet af finansåret.
 I § 16 indsættes efter stk. 2 som nyt stykke:
» Stk. 2. Endelig beregning af refusionen i henhold til  

 § 15 finder sted på grundlag af regnskaber for  

 teatervirksomhederne, der er godkendt af de tilskudsydende kommuner og  

 amtskommuner.
Den endelige refusion kan dog ikke overstige den forskudsvis  

 udbetalte refusion.
§ 16 b.
Statens tilskud til den enkelte kommunes små  

 storbyteatre fastsættes under et i en 4-årig aftale mellem staten  

 og kommunen.
Tilskuddet kan ikke overstige kommunens samlede driftstilskud  

 til disse teatre.
 I § 16 b indsættes efter stk. 5 som nyt stykke:
» Stk. 2. Tilskud til husleje kan kun udgøre indtil 15  

 pct. af det tilskudsberettigede kommunale driftstilskud til det enkelte lille  

 storbyteater.
 Stk. 3. Statstilskuddet ydes kun, såfremt kommunen har  

 indgået minimum 3-årige aftaler om driftstilskud med de enkelte  

 teatre.
 Stk. 4. Driftstilskud til det enkelte teater kan ikke  

 overstige et maksimum, der angives på de årlige finanslove.
 Stk. 5. Kulturministeren fastsætter efter forhandling  

 med Kommunernes Landsforening og Københavns og Frederiksberg Kommuner  

 nærmere regler om ordningen for små storbyteatre.
§ 24. Amtskommunerne yder tilskud til nedbringelse af prisen  

 på teaterbilletter, der sælges i eller i forbindelse med  

 abonnement eller med ungdomsrabat.
Herudover kan der ydes tilskud til andre  

 billetkøbsordninger, samt til administration af ordningerne.
I  

 hovedstadsområdet ydes tilskuddene af Københavns Amtskommune og  

 Københavns og Frederiksberg Kommuner.
 I § 24 indsættes efter stk. 4 som nyt stykke:
» Stk. 2. Staten yder amtskommunerne og Københavns og  

 Frederiksberg Kommuner et tilskud, der fastsættes på de  

 årlige finanslove, til finansiering af de ordninger, der er nævnt  

 i stk. 1, 1. pkt.
Statens tilskud ydes med faste kronebeløb pr.  

 billet solgt henholdsvis i eller i forbindelse med abonnement eller med  

 ungdomsrabat.
De faste kronebeløb fastsættes af kulturministeren  

 forud for hver sæson.
 Stk. 3. Regler for tilskud til abonnement, ungdomsrabat og  

 andre billetkøbsordninger fastsættes af kulturministeren efter  

 forhandling med Amtsrådsforeningen i Danmark og Københavns og  

 Frederiksberg Kommuner.
 Stk. 4. Staten kan yde tilskud til centrale organisationer af  

 teaterpublikum.
 § 25. Staten refunderer 50 pct. af kommunernes og  

 amtskommunernes udgifter ved køb af refusionsgodkendte forestillinger  

 af børneteater og opsøgende teater.
 Stk. 2. Kulturministeren fastsætter efter forhandling  

 med Kommunernes Landsforening, Amtsrådsforeningen i Danmark og  

 Københavns og Frederiksberg Kommuner nærmere regler for  

 refusionsordningen, herunder regler for godkendelse af de forestillinger, der  

 omfattes af ordningen.
 I § 25 indsættes efter stk. 2 som nyt stykke:
» I museumsloven indarbejdes lovforslagets ændringer  

 som følger:
Gældende formulering Lovforslaget § 11. For at opnå og bevare tilskud efter §§ 12 og  

 13 skal museet opfylde følgende bestemmelser:
 1)	Museet skal være kommunalt, amtskomunalt eller selvejende,  

 eller det skal ejes af en forening, hvis formål er museets drift.  

 Kulturministeren kan kræve, at museet i det omfang, hvori det er  

 foreneligt med kommunallovgivningen, administrativt og økonomisk skal  

 være adskilt fra andre institutioner.
 I § 13 indsættes efter stk. 2 som nyt stykke:
» 2)	Museet skal påtage sig ansvaret for en nærmere beskrevet  

 del af Danmarks kulturarv eller for varetagelse af andre angivne  

 museumsopgaver.
3)	Museets vedtægter skal godkendes af den kommune eller  

 amtskommune, der driver museet eller er hovedtilskudsyder til museet, i  

 særlige tilfælde af Kulturministeriet.
Museets  

 ansvarsområde skal fremgå af vedtægterne.  

 Vedtægtsudkast, der vedrører museets ansvarsområde,  

 forelægges Statens Museumsnævn til udtalelse forinden  

 godkendelse.
De godkendte vedtægter indsendes til Statens  

 Museumsnævn.
4)	Museets bestyrelse skal omfatte mindst 1 repræsentant for de  

 lokale tilskudsgivende myndigheder.
Bestyrelsen kan ikke være  

 selvsupplerende.
 5)	Museet skal have en rimelig standard og et økonomisk  

 grundlag, der gør det muligt at opretholde standarden.
 6)	Museet må ikke udskille genstande fra samlingerne til andre  

 end statslige og statsstøttede museer.
 7)	Museets leder skal være faguddannet og  

 heltidsbeskæftiget.
 8)	Museet skal årligt indsende budget, regnskab og beretning til  

 den kummune eller amtskommune, der driver museet eller er hovedtilskudsyder  

 til museet, i særlige tilfælde til Kulturministeriet.
9)	Museet skal deltage i det nationale og regionale samarbejde med  

 andre museer.
Det skal udarbejde en arbejdsplan, hvoraf det skal  

 fremgå, hvilke opgaver museet vil forpligte sig til at udføre,  

 herunder i hvilken udstrækning museet ønsker at deltage i  

 udførelsen af de opgaver, der er nævnt i kapitel 6. Planen  

 indsendes hvert 4. år til vedkommende museumsråd og til Statens  

 Museumsnævn.
Planen sendes endvidere hvert 4. år til den kommune  

 eller amtskommune, der driver museet eller er hovedtilskudsyder til museet, i  

 særlige tilfælde til Kulturministeriet.
 10)	Museet skal løbende indberette til det kulturhistoriske  

 centralregister og til det centrale register over kunstværker.
 11)	Museet skal være tilgængeligt for offentligheden  

 på forud bekendtgjorte åbningstider.
 12)	Museet skal vederlagsfrit give adgang for skoleelever, der  

 besøger museet som led i undervisningen.
 Stk. 2. Kulturministeren kan efter forelæggelse for  

 Statens Museumsnævn fravige bestemmelserne i stk. 1, nr. 6, 7 og  

 12, når særlige omstændigheder taler derfor.
 Stk. 3. Kulturministeren kan fastsætte nærmere  

 regler om gennemførelse af bestemmelserne i stk. 1.
 Stk. 4. Kulturministeren kan bestemme, at tilskud bortfalder,  

 og at allerede udbetalte tilskud skal tilbagebetales, hvis et museum  

 tilsidesætter reglerne i stk. 1, regler udfærdiget efter  

 stk. 3 eller vilkår for tilladelser, der er meddelt efter disse  

 regler eller efter stk. 2.
§ 12. Til godkendte museer ydes et almindeligt statstilskud,  

 der fastsættes på grundlag af de ikkestatslige tilskud, jf.  

 stk. 2 og 3, og den på finansloven afsatte bevilling til dette  

 formål.
Der beregnes på grundlag heraf årligt en  

 statstilskudsprocent, som anvendes ved fastsættelsen af statstilskuddet  

 til hvert enkelt museum på grundlag af de ikkestatslige tilskud, der er  

 ydet til museets drift ifølge det senest reviderede regnskab.
 Stk. 2. Huslejeudgifter, prioritetsrenter og afdrag modregnes  

 i de ikkestatslige tilskud, der lægges til grund for beregningen af  

 statstilskuddet efter stk. 1.
 Stk. 3. Der fastsættes årligt på finansloven  

 et maksimum for hvor stort et beløb statstilskuddet til det enkelte  

 museum kan udgøre.
 Stk. 4. Drives museet af flere primærkommuner i  

 fællesskab, kan statstilskuddet, uanset stk. 3, dog udgøre  

 et beløb, der svarer til summen af de statstilskud, som det enkelte  

 tilskud fra en tilsluttet kommunen kan udløse.
 Stk. 5. Statstilskuddet skal anvendes til museets drift.  

 Statstilskud må ikke henlægges.
 § 13. Til godkendte museer, der af særlige grunde ikke  

 kan oppebære fornødent tilskud efter § 12, ydes  

 statstilskud som særlig bevilling på finansloven.
 Stk. 2. Såfremt det samlede statstilskud udgør  

 mindst halvdelen af museets driftsudgifter, skal fastsættelsen af  

 løn- og ansættelsesforhold ske efter samme regler som for  

 statsansatte.
§ 17. I hvert amt oprettes et museumsråd.
Rådets  

 medlemmer er følgende:
 I § 21 indsættes efter stk. 1 som nyt stykke:
1)	samtlige statslige og statsstøttede museer i amtskommunen  

 udpeger hver 2 medlemmer, » 2)	amtsrådet udpeger 2 medlemmer, og 3)	kommuneforeningen henholdsvis kommunalbestyrelserne i amtskommunen  

 udpeger 2 medlemmer.
 Stk. 2. Rådet kan efter nærmere regler fastsat af  

 kulturministeren tiltrædes af indtil 2 repræsentanter for hvert  

 af de museer i amtet, som ikke er repræsenteret efter stk. 1.
 Stk. 3. Det enkelte amtsråd og kommuneforeningen  

 henholdsvis kommunalbestyrelserne kan hver for deres vedkommende beslutte  

 ikke at lade sig repræsentere i museumsrådet.
 Stk. 4. Kulturministeren kan fravige stk. 1,  

 såfremt de, der skal udpege medlemmerne efter stk. 1, jf.  

 stk. 3, er enige derom.
 Stk. 5. Medlemmerne udpeges for 4 år ad gangen.  

 Rådenens funktionsperiode indledes 3 måneder efter hver ny  

 kommunal valgperiodes begyndelse.
§ 18. Museumsrådet har til opgave at samordne og fremme  

 museumsarbejdet i amtet.
Det varetager tillige samarbejdet med Statens  

 Museumsnævn om fælles museumsanliggender.
Stk. 2. Museumsrådet modtager arbejdsplaner fra museerne  

 i amtet og udarbejder på grundlag heraf en samlet, regional  

 arbejdsplan.
Museumsrådets arbejdsplan skal omfatte forslag til en  

 opgavefordeling mellem de museer, som forpligter sig til inden for det  

 pågældende amt at varetage en nærmere angivet del af de  

 opgaver, der er nævnt i kapitel 6. Arbedsplanen indsendes hvert 4.  

 år til Statens Museumsnævn.
§ 19. For museer i Københavns og Frederiksberg kommuner  

 nedsætter kulturministeren et museumsråd.
Ministeren  

 fastsætter regler for rådets sammensætning. § 17,  

 stk. 5, og § 18, stk. 1, finder tilsvarende anvendelse  

 på dette råd.
 Stk. 2. Museumsrådet modtager arbejdsplaner for museerne  

 i Københavns og Frederiksberg kommuner.
 § 20. Til varetagelse af de opgaver, der er nævnt i  

 §§ 18 og 19, yder kulturministeren inden for en beløbsramme  

 fastsat på finansloven et årligt tilskud til hvert  

 museumsråd.
 Stk. 2. Museumsrådet indsender årligt budget,  

 regnskab og beretning til Statens Museumsnævn.
 § 21. Kulturministeren kan fastsætte nærmere  

 regler for museumsrådenes virksomhed.
 § 34. På de årlige finanslove opføres under  

 Kulturministeriet en rådighedssum til fremme af museernes virksomhed i  

 Danmark.
 Stk. 2. Rådighedssummen anvendes til følgende  

 formål:
 I § 34 indsættes efter stk. 4 som nyt stykke:
» 1)	indkøb af kunst og anskaffelse af museumsgenstande, 2)	særlige konserveringsarbejder og museumsstekniske  

 forbederinger, 3)	løsning af fællesopgaver, 4)	enkelte museers løsning af særlige opgaver, 5)	undersøgelser, indsamling, registreringer og bevaringsopgaver  

 inden for det naturvidenskabelige område, 6)	midlertidig støtte til enkelte museer og 7)	undersøgelser, indsamling, registreringer og  

 bevaringsarbejder inden for nyere tids kulturhistorie.
 Stk. 3. Statens Museumsnævn træffer den endelige  

 administrative afgørelse om fordelingen af rådighedssummen.
 Stk. 4. Kulturministeren kan fastsætte regler for  

 rådighedsssummens fordeling.
 I lov om musik indarbejdes lovforslagets ændringer  

 som følger:
Gældende formulering Lovforslaget § 2. Hvert amtsråd nedsætter et amtsmusikudvalg.
I  

 Københavns og Frederiksberg kommuner nedsættes kommunale  

 musikudvalg.
Stk. 2. De i stk. 1 nævnte udvalg skal virke til  

 fremme af musiklivet i amtet, henholdsvis kommunen, og skal herunder medvirke  

 til at samordne den musikalske virksomhed i området.
Udvalgene afgiver  

 indstilling til amtsrådet, henholdsvis Borgerrepræsentationen og  

 kommunalbestyrelsen, samt Statens Musikråd om støtte efter  

 § 3.
 I § 2 indsættes efter stk. 2 som nyt stykke:
»Stk. 3. Kulturministeren kan i forbindelse med  

 indgåelse af regionale kulturaftaler fravige bestemmelserne i § 2,  

 stk. 2.« § 3 c.
Staten yder delvis refusion af kommuners, amtskommuners  

 eller andres udgifter til lærerlønsudgifter i forbindelse med  

 driften af musikskoler, jf. dog stk. 4.
 Stk. 2. Refusionsprocenten beregnes som forholdet mellem  

 statens på finansloven fastsatte bevilling og de samlede tilskud til  

 lærerlønsudgifter ved musikskoler fra kommuner, amtskommuner  

 eller andre.
 I § 3 c indsættes efter stk. 7 som nyt stykke:
» Stk. 3. Kommuner, amtskommuner eller andre kan maksimalt  

 få refunderet 25 pct. af udgifterne til  

 musikskolelærerlønningerne.
 Stk. 4. Det er en betingelse for at opnå refusion efter  

 stk. 1, at musikskolelevernes betaling for undervisningen ikke  

 overstiger 1/3 af bruttoudgiften ved skolens drift.
Stk. 5. Statens Musikråd udbetaler en foreløbig  

 refusion i henhold til § 3 c, stk. 1. Den beregnes på  

 grundlag af budgetter, der er godkendt af vedkommende kommunalbestyrelse  

 eller amtsråd.
Refusionen udbetales ratevis forud.
Stk. 6. Endelig beregning af refusionen i henhold til § 3  

 c, stk. 3, foretages på grundlag af regnskaber.
Regnskaberne skal  

 være godkendt af vedkommende kommunalbestyrelse eller amtråd og  

 skal indeholde dokumentation for den samlede elevbetaling.
Den endelige  

 refusion kan dog ikke overstige den foreløbig udbetalte refusion.
 Stk. 7. For meget udbetalt refusion i et regnskabsår  

 modregnes i refusionen for det følgende år.
