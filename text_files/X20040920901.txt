Ophævelse  

 af dobbeltfradrag (Dobbelt Dip) Spørgsmål 1. Vil N Holding ApS uanset bestemmelsen i  

 ligningslovens § 5 G kunne fradrage renteudgifter på et lån ydet af N  

 Corporation, USA, samt kunne fradrage andre renteudgifter og  

 driftsomkostninger,  

 jf. statsskattelovens § 6 a? 2. Vil N Holding ApS uanset bestemmmelsen i  

 ligningslovens § 5 G kunne fradrage renteudgifter og driftsomkostninger, jf.  

 statsskattelovens § 6 a, når N Corporation vælger at behandle N Holding ApS  

 som  

 en filial efter amerikanske regler? Svar Ad 1: Ja.
 Ad 2: Ja.
Beskrivelse af de faktiske forhold N-koncernen er en stor multinational koncern, hvor  

 det ultimative moderselskab er hjemmehørende i USA.
Koncernen har etableret  

 en  

 række selskaber i USA, Europa og Asien og ejer herunder flere  

 produktionsanlæg  

 i Europa og Asien.
Koncernen har samlet de europæiske aktiviteter i  

 Danmark.
Den 12. november 1999 erhvervede N Corporation, USA, 100 % af  

 anparterne i skuffeselskabet N Holding ApS, og den 21. januar 2000 erhvervede  

 N  

 Holding ApS 100 % af aktierne i skuffeselskabet N Finans A/S.
N Holding ApS  

 er  

 endvidere moderselskab for en række af koncernens selskaber i Europa og  

 Asien.
 N Holding ApS beskæftiger for tiden 3 ansatte, der  

 særligt varetager administrationen af selskabets aktiebesiddelser,  

 rapportering  

 til USA, administration af koncernens europæiske omkostningsfordelingsaftale  

 samt andre administrative opgaver.
 N Holding ApSs moderselskab, N Corporation,  

 påtænker at yde et lån på markedsvilkår til N Holding ApS.
Det forventes, at renten på lånet vil udgøre ca. 7  

 %. Renten vil blive beregnet på grundlag af den til enhver tid værende  

 hovedstol.
Låneaftalen vil indebære, at N Holding ApS har en retlig  

 forpligtelse til at betale såvel gælden som de påløbne renter til N  

 Corporation.
 Det er hensigten, at N Holding ApS skal anvende  

 låneprovenuet til nytegning af aktier i N Finans A/S.
N Finans A/S vil, når nytegningen af aktier er  

 sket, anvende midlerne til udlån til en række af selskaberne i koncernen.
N  

 Holding ApS vil finansiere betalingen af renteudgifterne til N Corporation  

 gennem bl.a. de udbytter, som selskabet forventer at modtage fra sine  

 datterselskaber, herunder N Finans A/S.
Det ønskes forudsat, at der etableres dansk  

 sambeskatning mellem N Holding ApS og N Finans A/S, hvorved renteudgifterne i  

 N  

 Holding ApS vil kunne anvendes til fradrag i eventuel positiv skattepligtig  

 indkomst i N Finans A/S.
Desuden ønskes det forudsat, at N Holding ApS ikke  

 er  

 tyndt kapitaliseret, jf. selskabsskattelovens § 11.
 N Corporation kan vælge at anvende særlige  

 amerikanske regler, der gør det muligt skattemæssigt at behandle N Holding  

 ApS  

 som en filial gennem en såkaldt "check-the-box election".
 Dette vil bl.a. betyde, at der ved den amerikanske  

 indkomstopgørelse bortses fra det lån, som N Corporation påtænker at yde N  

 Holding ApS, hvorfor de renteudgifter, som N Holding ApS skal betale til det  

 amerikanske selskab ifølge den påtænkte låneaftale, ikke vil medgå i  

 beregningen  

 af den skattepligtige indkomst for N Corporation efter amerikanske regler.
Til gengæld vil f.eks. udbytter og andre  

 indtægter, som N Holding ApS modtager, udgøre skattepligtig indkomst for N  

 Corporation efter amerikanske regler.
Udgifter afholdt af N Holding ApS vil  

 som  

 udgangspunkt på tilsvarende måde kunne fradrages af N Corporation, dog  

 begrænset  

 af de amerikanske skatteregler om "dual consolidated loss" (DCL).
N-koncernens repræsentant har gjort gældende, at  

 ligningslovens § 5 G ikke finder anvendelse, idet nægtelse af fradragsret for  

 driftsomkostninger og renteudgifter omfattet af statsskattelovens § 6, litra  

 a  

 og e, kræver en klar lovhjemmel, og ligningslovens § 5 G ikke indeholder en  

 tilstrækkeligt klar lovhjemmel hertil.
Desuden er det gjort gældende, at  

 nægtelse af fradrag ville være i strid med artikel 24 i  

 dobbeltbeskatningsoverenskomsten mellem Danmark og USA.
Told- og Skattestyrelsens indstilling og  

 begrundelse Ad spørgsmål 1 Dette spørgsmål omhandler en situation, hvor N  

 Corporation  

  

 ikke  

  

 har valgt at "checke boxen" på N Holding ApS,  

 og hvor N Holding ApS derfor er en selvstændig juridisk person såvel efter  

 dansk som efter amerikansk skatteret.
Anvendelse af ligningslovens § 5 G, stk. 1,  

 forudsætter enten at udgifterne efter udenlandske skatteregler kan fradrages  

 i  

 indkomst, der ikke indgår ved beregningen af dansk skat (1. pkt.), eller at  

 udgifterne  

 efter udenlandske skatteregler kan overføres til fradrag i et  

 koncernforbundet  

 selskab, hvis indkomst ikke indgår ved beregningen af dansk skat (2. pkt.) De to selskaber er koncernforbundne, N Corporation  

 er ikke skattepligtig til Danmark, og der foreligger ikke oplysninger om  

 andre  

 amerikanske skatteregler end CTB-reglerne, som kunne give N Corporation  

 mulighed for at medtage udgifter afholdt af N Holding ApS i sin  

 indkomstopgørelse.
 Told- og Skattestyrelsen finder allerede derfor,  

 at betingelserne for at anvende ligningslovens § 5 G, stk. 1, ikke er  

 opfyldt.  

 N Holding ApS har således fradragsret for sine udgifter efter de almindelige  

 regler i statsskattelovens § 6, litra a og e.
Særligt for så vidt angår mellemværendet mellem N  

 Corporation og N Holding ApS bemærkes, at der, som forholdet er beskrevet,  

 består en reel gældsforpligtelse for datterselskabet og en reel forpligtelse  

 for dette til at forrente og afdrage på gælden over for moderselskabet.
N  

 Holding  

 ApS vil derfor have fradragsret for renteudgifterne efter den almindelige  

 regel  

 i statsskattelovens § 6, litra e.
 Told- og Skattestyrelsen indstiller derfor, at  

 spørgsmål 1 besvares med ja.
Ad spørgsmål 2 Dette spørgsmål omhandler en situation, hvor N  

 Corporation har valgt at "checke boxen" på N Holding ApS.
De  

 amerikanske regler går meget kort ud på, at hvis et amerikansk moderselskab  

 "checker boxen" på et dansk anpartsselskab, behandles  

 anpartsselskabet efter amerikansk skatteret ikke som et selvstændigt  

 skattesubjekt, men som en filial af moderselskabet.
Det betyder bl.a., at der  

 ses bort fra mellemværender mellem moderselskab og "filial".  

 Renterne  

 vedrørende det lån, som N Corporation har ydet til N Holding ApS, figurerer  

 derfor slet ikke i N Corporations amerikanske indkomstopgørelse,  

 hverken på  

 indtægts- eller udgiftssiden.
 For en nærmere redegørelse for  

 "check-the-box" reglerne, der er indført i 1997, henvises til Arne  

 Riis-Sørensens artikel i SU 2001,34: ""Check-the-box"-reglerne  

 og international skatteret".
Told- og Skattestyrelsens redegørelse falder i to  

 dele, idet det først undersøges, om ligningslovens § 5 G overhovedet kan  

 anvendes i en situation, hvor det danske selskab er datterselskab af et  

 udenlandsk  

 selskab.
Dernæst undersøges "check-the-box" situationen specifikt.  

 Herunder ses der dels på det koncerninterne lån og dels på de øvrige  

 udgifter.
Kan ligningslovens § 5 G i det hele taget anvendes,  

 når det danske selskab er datterselskab af et udenlandsk moderselskab? Ligningslovens § 5 G er indført ved lov nr. 487 af  

 12. juni 1996 (L 118 1995/96). I bemærkningerne til lovforslag L 118 gives  

 der  

 et forenklet eksempel, hvor det danske selskab er moderselskab i en koncern,  

 der omfatter et udenlandsk datterselskab (holdingselskab) og et  

 datterdatterselskab  

 (driftsselskab) med samme nationalitet, og hvor holdingselskabet både indgår  

 i  

 en dansk sambeskatning med moderselskabet efter ligningslovens § 31 og en  

 udenlandsk sambeskatning med driftsselskabet efter lokale regler.
 På linie hermed står der i Skatteministeriets  

 cirkulære nr. 82 af 29. maj 1997 om international beskatning, gengivet på  

 side  

 6 ovenfor, at  

  

 "bestemmelsens kerneområde er tilfælde, hvor kun en del  

 af en koncerns udenlandske datterselskaber er omfattet af dansk sambeskatning  

 samtidig med at flere af de udenlandske selskaber i samme land indgår i en  

 udenlandsk  

 lokal sambeskatning".  

  

 Efter dette skulle bestemmelsens  

 "kerneområde" således være danskejede koncerner.
 Begrundelsen for, at forarbejderne overhovedet  

 ikke omtaler tilfælde, hvor koncernen er udenlandsk ejet, skal efter Told- og  

 Skattestyrelsens opfattelse søges i bestemmelsens tilblivelseshistorie:
 På det tidspunkt, hvor ligningslovens § 5 G blev  

 indført, var de amerikanske CTB-regler endnu ikke indført, og  

 Skatteministeriets  

 Departement var efter eget udsagn ikke bekendt med, at der var andre lande  

 end  

 Danmark, der havde regler om grænseoverskridende sambeskatning, jf.  

 Departementets  

 udtalelse om dobbelt fradrag i SU 2000,219, side 427:
"Som det fremgår af den nye meddelelse  

[TfS 2000,483], var det i sin tid anvendelsen af danske regler om  

 grænseoverskridende  

 sambeskatning, der gav anledning til bekymring.
Efter Departementets viden  

 var  

 der ikke andre lande, der gav adgang til grænseoverskridende  

 sambeskatning." I 2000 offentliggjorde Skatteministeriets  

 Departement imidlertid en udtalelse om rækkevidden af ligningslovens § 5 G,  

 stk. 1, i TfS 2000, 483. Udtalelsen var foranlediget af en henvendelse, der  

 indeholdt et eksempel, hvor et amerikansk moderselskab valgte at "checke  

 boxen" på et dansk helejet anpartsselskab, således at anpartsselskabet  

 efter amerikansk skatteret skulle behandles som en filial af moderselskabet.  

 Departementet udtalte heri:
"Departementet udtaler derfor i anledning  

 af henvendelsen, at ligningslovens § 5 G, stk. 1, også finder anvendelse, når  

 det danske selskab er datterselskabet.
Dette er i overensstemmelse med  

 bestemmelsens  

 formål og er endvidere i overensstemmelse med bestemmelsens ordlyd." Herefter gav Departement et nyt forenklet  

 eksempel, hvor en koncern består af et udenlandsk moderselskab, et dansk  

 datterselskab (holdingselskab) og et ligeledes dansk datterdatterselskab  

 (driftsselskab),  

 og hvor holdingselskabet indgår i en dansk sambeskatning med driftsselskabet  

 efter ligningslovens § 31, samtidig med at moderselskabet efter lokale regler  

 kan medregne holdingselskabets resultat i sin indkomstopgørelse.
Altså et  

 eksempel, der kan betegnes som næsten nøjagtig det "omvendte" af  

 eksemplet i lovforslaget, bortset fra at der - givetvis i lyset af de  

 amerikanske "CTB-regler" - ikke står, at holdingselskabet er  

  

 sambeskattet  

  

 med moderselskabet efter udenlandske regler, men mere generelt, at  

 moderselskabet kan "medregne holdingselskabets resultat i sin  

 indkomstopgørelse".
I en supplerende udtalelse i TfS 2000,580 uddybede  

 Departementet sin opfattelse.
På grundlag af eksemplet udtalte Departementet:
 "Det bemærkes indledningsvis, at der er  

 tale om overførsel af fradrag til et koncernforbundet selskab, hvorfor den  

 relevante bestemmelse efter Skatteministeriets opfattelse er bestemmelsens 2.  

 pkt.
 Det fremgår af såvel svar til Skatteudvalget  

 som af bemærkningerne til ligningslovens § 5 G, at formålet med bestemmelsen  

 var at forhindre, at det ved en kombination af danske og udenlandske  

 sambeskatningsregler er muligt at opnå en konstruktion, hvor det er muligt at  

 opnå et "gratis fradrag" i den danske indkomstopgørelse.
Det forhold, at et dansk selskab inddrages  

 under udenlandsk sambeskatning, udløser således ikke i sig selv  

 fradragsbeskæring.  

 Det er en forudsætning for anvendelsen af ligningslovens § 5 G, stk. 1, 2.  

 pkt., at der er dobbeltfradrag ved en dobbelt sambeskatning." Der er i faglitteraturen ikke enighed om, hvorvidt  

 Departementets ovennævnte standpunkt er rigtigt eller ej, jf. herved Lars  

 Nyhegn-Eriksens artikel "Dobbeltdip - fortolkningen af LL § 5 G, stk.  

 1" i SU 2000, side 387, Niels Josephsens artikel "Double Dip og  

 Check-the-Box" i SR Skat 2000, side 291 ff., og Niels Winther-Sørensens  

 artikel "Diskrimination inden for skatteretten" i SR Skat 2001,  

 side  

 114 ff.
Told- og Skattestyrelsen finder, at ordlyden af  

 ligningslovens § 5 G, stk. 1, 2. pkt., omfatter både den situation, hvor det  

 danske selskab er moderselskab i en koncern, og den situation, hvor det  

 danske  

 selskab er datterselskab af et udenlandsk moderselskab.
Der er ikke  

 holdepunkter  

 i forarbejderne for, at det specifikt har været tilsigtet at holde  

 situationen,  

 hvor det danske selskab er datterselskab, uden for bestemmelsen.
På det  

 tidspunkt, hvor bemærkningerne til bestemmelsen blev formuleret af  

 Skatteministeriet, var man ikke bekendt med udenlandske grænseoverskridende  

 sambeskatningsregler, og reglen blev ikke ændret som følge af de amerikanske  

 "check-the-box"-reglers indførelse.
Efter Told- og Skattestyrelsens  

 opfattelse er der derfor ikke noget grundlag for at fortolke bestemmelsen  

 således, at situationen, hvor det danske selskab er datterselskab, slet ikke  

 omfattes deraf.
Ligningslovens § 5 G og de amerikanske  

 "check-the-box" regler Den konkrete forespørgsel handler om en situation,  

 hvor N Corporation vælger at "checke boxen" på det danske  

 anpartsselskab N Holding ApS.
Forespørgslen handler om tre typer af udgifter  

 hos N Holding ApS: renteudgifter på et lån ydet af moderselskabet, andre  

 renteudgifter samt driftsomkostninger, herunder bl.a. udgifter vedrørende  

 kontorhold og ansatte i N Holding ApS.
 Efter ordlyden af ligningslovens § 5 G, stk. 1, 2.  

 pkt., kan en skattepligtig ikke opnå fradrag for udgifter, som efter  

 udenlandske skatteregler (her amerikanske CTB-regler) kan overføres til  

 fradrag  

 i indkomst oppebåret af et koncernforbundet selskab, hvis indkomst ikke  

 indgår  

 ved beregningen af dansk skat.
For så vidt angår renteudgifterne på det koncerninterne  

 lån ses der - som nævnt ovenfor - efter amerikansk skatteret helt bort fra  

 lånet.
N Corporation har således ikke fradragsret ved sin amerikanske  

 indkomstopgørelse for de renteudgifter, som N Holding ApS har afholdt.
Men da  

 N  

 Corporation heller ikke skal beskattes af de renteindtægter, som det selv har  

 oppebåret, bliver nettoresultatet for koncernen det samme, som hvis N  

 Corporation havde haft fradragsret for en renteudgift afholdt af N Holding  

 Aps,  

 f.eks. en renteudgift vedrørende et lån fra en uafhængig kilde.
 Spørgsmålet om, hvorvidt en sådan  

 "bortseelsesret" er omfattet af ordlyden af ligningslovens § 5 G,  

 stk. 1, 2. pkt., er omtalt flere steder.
 Det fremgår af Departementets præciserende  

 udtalelse i TfS 2000,580, at Departementet anser koncerninterne lån for  

 omfattet af bestemmelsen:
"Det skal nævnes, at sambeskatningen ikke  

 nødvendigvis behøver at være udformet ligesom den danske sambeskatning, idet  

 de  

 reelle forhold er afgørende.
Såfremt det udenlandske moderselskab reelt ved  

 den  

 udenlandske sambeskatning har fået gavn af underskuddet i det danske selskab,  

 samtidig med at det underskudsgivende selskab også er omfattet af dansk  

 sambeskatning,  

 er situationen omfattet af bestemmelsen.
Udenlandske sambeskatningsregler kan teknisk  

 set være udformet anderledes end de danske, f.eks. kan man i stedet for  

 sammenlægning af de enkelte selskabers resultater (vel at mærke når  

 sambeskatning  

 er valgt) betragte datterselskaber som filialer.
Dette medfører igen, at  

 koncerninterne renter udgår af skatteregnskabet.
Idet det udenlandske  

 moderselskab  

 - ved at vælge den udenlandske sambeskatning - opnår en nedsættelse af den  

 skattepligtige indkomst svarende til finansieringsunderskuddet i det danske  

 holdingselskab, anses underskuddet for at være overført til gavn for det  

 udenlandske  

 moderselskab.
Fradragsbeskæring efter § 5 G finder herefter sted, idet  

 resultatet er det samme, som hvis de udenlandske sambeskatningsregler i  

 stedet  

 var gået ud på sammenlægning af selskabernes resultater som i Danmark." Den faglige litteratur, jf. de tre ovennævnte  

 artikler, er ikke på linie hermed.
 Efter Told -og Skattestyrelsens opfattelse følger  

 det af ordlyden af ligningslovens § 5 G, stk. 1, at det relevante udenlandske  

 skattesystem spiller en afgørende rolle for anvendelsen af bestemmelsen.  

 Bestemmelsen kan kun anvendes, når der er tale om en udgift, der kan  

 fradrages  

 ved indkomstopgørelsen "  

  

 efter udenlandske skatteregler"  

  

 enten  

 hos den danske skattepligtige selv (1. pkt.) eller hos et koncenforbundet  

 selskab (2. pkt.).
Der kan tænkes situationer, hvor det ingenlunde er  

 åbenbart, hvilke udenlandske regler der skal anvendes.
I det konkrete  

 tilfælde  

 finder Told- og Skattestyrelsen imidlertid, at det er ubetænkeligt at gå ud  

 fra, at det er de amerikanske føderale skatteregler, herunder  

 "CTB-"  

 og "DCL-reglerne", der skal lægges til grund.
Told- og Skattestyrelsen finder ikke, at manglende  

 skattepligt af en renteindtægt kan sidestilles med fradragsret for en  

 renteudgift.
Dette er generelt ikke tilfældet efter dansk skatteret; det er  

 ikke  

 tilfældet efter den konkrete ordlyd af ligningslovens § 5 G, stk. 1; og der  

 er  

 ingen støtte i bemærkningerne til ligningslovens § 5 G for, at man skulle  

 kunne  

 fravige dansk rets almindelige fortolkningsprincipper i denne relation.
 Told- og Skattestyrelsen finder derfor ikke, at  

 ligningslovens § 5 G, stk. 1, hindrer, at N Holding ApS ved sin danske  

 indkomstopgørelse fratrækker renteudgifter vedrørende lån ydet af N  

 Corporation,  

 uanset at N Holding ApS efter amerikansk skatteret behandles som en filial af  

 N  

 Corporation.
For så vidt angår øvrige udgifter i N Holding ApS  

 indebærer den amerikanske skattemæssige behandling af selskabet derimod, at  

 udgifterne anses at vedrøre N Corporation.
Det er derfor Told- og  

 Skattestyrelsens opfattelse, at betingelserne for at anvende ligningslovens §  

 5  

 G, stk. 1, som udgangspunkt vil kunne være opfyldt, men at det kræver en  

 undersøgelse af amerikansk ret at fastslå, i hvilket omfang der skal finde  

 fradragsbegrænsning sted.
Formålet med ligningslovens § 5 G er efter Told-  

 og Skattestyrelsens opfattelse overordnet set at undgå, at der gives  

 fradragsret to steder for samme udgift.
Bestemmelsen hviler på en  

 forudsætning  

 om, at den korresponderende indtægt kun beskattes ét sted; det er derfor, der  

 er behov for en bestemmelse, der hindrer dobbelt fradrag.
Bestemmelsen forudsætter, at indholdet og  

 virkningen af et fremmed skattesystem er kendt.
Det fremmede skatteretlige  

 system kan indeholde regler, der har samme eller tilsvarende formål som  

 ligningslovens § 5 G.
Dette er konkret tilfældet, idet amerikansk ret  

 indeholder regler om "Dual Consolidated Loss" (DCL), der tjener  

 samme  

 overordnede formål som den danske ligningslovs § 5 G.
Der er ingen  

 holdepunkter  

 hverken i ordlyden eller i forarbejderne til ligningslovens § 5 G for,  

 hvilket  

 lands retsregler der skal anses at have forrang i en sådan situation.
 Forespørgerens repræsentant har over for Told- og  

 Skattestyrelsen redegjort for indholdet af de amerikanske DCL-regler.  

 Reglerne  

 er desuden beskrevet i Niels Josephsens artikel i SR Skat 2000, side 291 ff:  

 "Double Dip og Check-the-Box", hvortil der henvises.
 Efter det af repræsentanten oplyste medfører de  

 amerikanske DCL-regler konkret, at underskud fra N Holding ApS ikke kan  

 medregnes af N Corporation.  

  

 Dette vil gælde, hvad enten de danske  

 skattemyndigheder bringer ligningslovens § 5 G i anvendelse eller ej  

                                                                         .
 Det er Told- og Skattestyrelsens opfattelse, at de  

 foreliggende oplysninger om amerikansk ret er tilstrækkelige til at  

 konkludere,  

 at det er overvejende sandsynligt, at N Corporation ikke vil have  

 fradragsret i amerikansk indkomst for udgifter, der hidrører fra N Holding  

 ApS.  

 Under forudsætning af, at der ikke er fradragsret i amerikansk indkomst, er  

 betingelserne for at bringe ligningslovens § 5 G, stk. 1, i anvendelse, ikke  

 opfyldt.
 Spørgsmål 2 kan derfor også besvares med ja.
 Ligningsrådet  

  

 tiltrådte Told- og Skattestyrelsens indstilling.
