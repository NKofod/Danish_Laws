Cirkulæreskrivelse  

 om nye betingelser for indgåelse af ægteskab Den 1. juli 2002 træder lov nr. 365 af 6. juni 2002 om ændring  

 af udlændingeloven og ægteskabsloven med flere love i kraft.
Ved lovændringen indføres bl.a. en ny ægteskabsbetingelse i  

 ægteskabslovens §  

 11 a.  

 Efter denne bestemmelse må ægteskab kun indgås, når begge parter har dansk  

 indfødsret eller lovligt ophold her i landet.
Dette er nærmere  

 beskrevet i  

 vedlagte Vejledning om lovligt ophold som betingelse for indgåelse af  

 ægteskab, der er udarbejdet af Ministeriet for Flygtninge, Indvandrere  

 og  

 Integration.
 Statsamterne kan efter §  

 11  

 a, stk. 2, give tilladelse til indgåelse af ægteskab,  

 selvom en udlænding ikke har lovligt ophold, hvis ganske særlige  

 omstændigheder, navnlig varigheden af udlændingens ophold her i landet, taler  

 derfor.
 Efter forarbejderne til loven skal denne dispensationsadgang  

 navnlig anvendes for udlændinge, der har opholdt sig her i landet i meget  

 lang  

 tid og har opnået en påviselig tilknytning til den person, med hvem  

 ægteskabet  

 agtes indgået.
 Bemærkningerne til lovforslaget indeholder bl.a. følgende:
På den baggrund finder  

 regeringen, at ordningen bør udformes på en sådan måde, at en udlænding, der  

 har opholdt sig her i landet i meget lang tid og derved har opnået en  

 tilknytning til den person, med hvem ægteskabet agtes indgået, kan få  

 tilladelse til at gifte sig her i landet.
Baggrunden herfor er, at  

 beskyttelsen  

 af f.eks. retten til at indgå ægteskab efter artikel 12 [i Den Europæiske  

 Menneskerettighedskonvention]  

 kan indebære, at en udlændings faktiske tilknytning til landet må tillægges  

 en  

 sådan vægt, at udlændingens processuelle ophold her i landet mister sin  

 reelle  

 betydning som et relevant forskelsbehandlingskriterium i forhold til  

 udlændinge  

 med et egentligt lovligt ophold her i landet.
Det er således  

 regeringens opfattelse, at der i visse særlige tilfælde kan bestå en sådan  

 ligeartethed mellem udlændinge med processuelt ophold og udlændinge med et  

 egentligt lovligt ophold, at en forskelsbehandling vil savne saglig  

 begrundelse  

 og derfor være uforenelig med artikel 12 sammenholdt med artikel  

 14. I forarbejderne til loven er der nævnt nogle yderligere  

 situationer, hvor der kan meddeles dispensation.
 Der bør således dispenseres, hvis det f.eks. på grund af alvorlig  

 sygdom eller alvorligt handicap vil være urimeligt ikke at tillade de  

 pågældende  

 at gifte sig her i landet.
 Der bør ligeledes dispenseres, hvis parterne har eller venter  

 barn sammen.
Endelig kan dispensationsadgangen anvendes, hvis begge parter  

 er asylansøgere og inden indrejsen i Danmark havde tilknytning til hinanden.  

 Denne situation kan f.eks. opstå, hvis parterne inden ankomsten til Danmark  

 havde indgået ægteskab, hvilket ikke kan efterprøves, fordi ægteskabet blev  

 indgået i det land, som de nu er flygtet fra.
Situationen kan endvidere  

 opstå,  

 hvis det udenlandske ægteskab er indgået på en måde eller for myndigheder,  

 som  

 ikke anerkendes efter dansk ret, f.eks. hvis parterne ikke var samtidig til  

 stede under vielsen.
 Denne dispensationsadgang kan også anvendes i andre  

 situationer, hvor parterne inden ankomsten til Danmark havde den fornødne  

 tilknytning til hinanden.
 Disse yderligere dispensationsmuligheder kan finde anvendelse  

 uanset varigheden af udlændingens ophold her i landet.
 Det bemærkes, at årsagen til, at en udlændingesag eventuelt har  

 været længe under behandling, er uden betydning for dispensationsadgangen.
Til brug for behandlingen af sagen kan statsamtet  med  

 fornødent samtykke  få bekræftet eller indhente oplysninger fra  

 udlændingemyndighederne eller andre myndigheder, der har kendskab til parterne.
Dette kan f.eks.  

 omfatte oplysninger om længden af opholdet i Danmark eller om parternes  

 bekendtskab med hinanden, især hvis bekendtskabet angiveligt var indledt  

 inden  

 ankomsten til Danmark.
 Statsamtets afgørelse kan efter de almindelige regler påklages  

 til Civilretsdirektoratet.
 Tidsforbrug ved arbejdet med den nye §  

 11 a  

 registreres under punkt 1.1.8., og  

 afgørelser registreres med afgørelseskoderne 118011, 118012 og 118019  

 (henholdsvis dispensation bevilget, afslag på bevilling og andet). Der  

 henvises  

 til Indenrigs- og Sundhedsministeriets orienteringsskrivelse nr. 4 af 14.  

 juni  

 2002 som suppleret med e-mail af 20. juni 2002.
 Civilretsdirektoratet har ved bekendtgørelse nr. 461 af 14.  

 juni 2002 ændret bekendtgørelse nr. 662 af 1. august 1995 om ægteskabs  

 indgåelse med senere ændringer (indgåelsesbekendtgørelsen), og har samtidig  

 ved  

 cirkulære nr. 53 af 14. juni 2002 ændret cirkulære nr. 134 af 25. september  

 1989 om ægteskabs indgåelse (indgåelsescirkulæret).
 Et eksemplar af loven, ændringsbekendtgørelsen og  

 ændringscirkulæret vedlægges sammen med cirkulæreskrivelse af d.d. med bilag  

 til kommunerne om de nye regler.
 De nye regler gælder ikke for Færøerne og Grønland.
