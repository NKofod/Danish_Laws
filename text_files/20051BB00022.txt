Fremsat den 28. oktober 2005 af Per Clausen (EL),  

 Jørgen Arbo‑Bæhr (EL), Line Barfod (EL),  

 Rune Lund (EL) og Frank Aaen (EL) Forslag til folketingsbeslutning om  

 igangsættelse af et nyt bølgekraftprogram Folketinget opfordrer regeringen til snarest at udarbejde et  

 program for udvikling af bølgekraft samt at indføre en fast, høj  

 afregningspris  

 for bølgeenergi efter følgende retningslinjer:
 1.  

 	  

 Et nyt  

 bølgekraftprogram skal støtte udvikling og afprøvning af modeller og opbygge  

 en  

 type center med Bølgekraftforeningen s  

 om  

 udgangspunkt.  

 Der gives støtte til en række »udviklingsvugger«, hvor opfindere, offentlige  

 institutioner (universiteter og institutter) og private kan mødes  

 om  

 udvikling af konkrete ideer, der sættes i værk og afprøves.
2.  

 	  

 Etablering af prøvestationer  

 på havet, hvor modeller af bølgekraftmaskiner har mulighed for at blive  

 afprøvet.
Det kræver, at der er udlagt elkabler og forankringsmuligheder, og  

 at  

 prøvestationerne er godkendte og afmærkede.
 3.  

 	  

 Støtte til etablering  

 og drift af bølgekraftanlæg i en overgangsperiode.
4.  

 	  

 Fast høj  

 afregningspris i en introduktionsperiode.
Prisen kan tage udgangspunkt i den  

 portugisiske model, der afregner med 1,65 kr. pr. kWh i en periode på 10 år  

 for  

 de første 20 MW bølgekraftanlæg.
Bemærkninger til forslaget Almindelige bemærkninger Udnyttelse af bølgeenergi er oplagt for et land som Danmark med  

 adgang til havet.
Derfor var igangsættelse af Bølgekraftprogrammet i 1997 en  

 naturlig opfølgning på udviklingen af vedvarende energiteknologier i Danmark.  

 Desværre har liberaliseringen af energimarkederne i EU og Danmark fjernet  

 fokus  

 fra en integreret planlægning af energiforsyning, miljø og beskæftigelse, og  

 udviklingen af vedvarende energi har fået en langt mindre rolle i dansk  

 energipolitik.
Den manglende politiske bevågenhed kan medføre, at de  

 resultater  

 og erfaringer, der er opnået på området, ikke vil blive omsat i  

 danskproducerede bølgekraftanlæg, og dermed mister Danmark en række  

 potentielle  

 arbejdspladser.
Energistyrelsen har i juni 2005 sammen med Elkraft System og  

 Eltra fremlagt en strategi for forskning og udvikling af bølgekraftteknologi.  

 Den opridser, hvordan der er opstået et tomrum, da Bølgekraftprogrammet ikke  

 blev fulgt op i 2002. Strategien bygger på en videreudvikling af de  

 bølgekraftanlæg,  

 der kan udvise et teknisk og økonomisk potentiale, og som kan opnå  

 medfinansiering fra erhvervsvirksomheder og privat risikovillig kapital til  

 den  

 videre udvikling.
Det er efter forslagsstillernes mening en alt for defensiv  

 strategi, der ikke tager hensyn til, at der stadig er behov for at afprøve  

 bølgekraftteknologier.
Desuden er det vanskeligt at vise det tekniske  

 potentiale for et anlæg, hvis der ikke er ressourcer til at bygge  

 afprøvningsmodeller.
Bølgeenergi er ikke kommercielt udviklet, men har et stort potentiale  

 også i forhold til at skabe øget beskæftigelse i områder med stor  

 arbejdsløshed  

 som f.eks.
Nordjylland og Lolland-Falster.
Bølgekraftanlæggenes ydelse er som  

 vindmøller afhængig af vind, men kan selvsagt udnytte vindens energi lige så  

 længe,  

 som vinden genererer bølger af en vis størrelse.
Det gør, at bølgekraftanlæg  

 for det meste kan producere elektricitet i længere perioder end vindmøller og  

 derfor supplerer produktionen fra vindmøller.
Bemærkninger til forslagets enkelte punkter Ad 1. Nyt bølgekraftprogram Der skal iværksættes et nyt bølgekraftprogram med et bredt  

 udgangspunkt.
Her skal afsættes midler til »kravlegården«, hvor ideer kan  

 afprøves  

 i deres første fase.
Der gives støtte til, at universiteter og institutter  

 kan  

 støtte bølgekraftprojekter med idéudvikling og afprøvning.
 På nuværende tidspunkt er der ca. 50 bølgekraftprojekter, der  

 står på begyndertrinnet, såkaldte fase 1-projekter, med indledende  

 modelafprøvning, og ca. 20 projekter, der er på et mere avanceret trin, hvor  

 projekterne er gennemregnede og afprøvede i mindre skala (fase 2- og  

 3-projekter).
Programmet skal omfatte udvikling, sammenligning og bedømmelse  

 af eksisterende lovende fase 1-projekter med henblik på overgang til fase 2  

 samt  

 videreudvikling af projekter, der er længere fremme.
Der bør også gives  

 støtte  

 til udfærdigelse af forretningsplaner til fase 3-projekter.
Programmet vil  

 kunne etableres for 2 mio. kr. årligt i en periode på mindst 5 år.
Bølgekraftforeningen skal modtage støtte for at kunne forestå en  

 koordinerende funktion for udviklingsprojekter og sikre informationsarbejde  

 og  

 rådgivning af opfindere.
Foreningen skal fremme et netværk, der sikrer  

 vidensdeling via hjemmesider, konferencer og møder, og forpligtes til at  

 systematisere  

 viden såvel nationalt som internationalt, hvad angår bølgekraftudvikling.  

 Bølgekraftforeningen er rådgivende med hensyn til bevilling af støtte til  

 fase  

 1-projekter.
Til projekter, der er klar til afprøvning på testsites,  

 etableres en pulje på 150 mio. kr., der sikrer, at projekterne kan  

 gennemprøves  

 i større eller mindre skala.
Medfinansiering fra projekterne kan overvejes,  

 men  

 for ikke at sinke udviklingen af nye anlæg vil en sådan pulje være nødvendig.
Ad 2. Prøvestationer på havet Staten etablerer eller understøtter en række prøvestationer,  

 hvor bølgekraftanlæg kan få afprøvet konstruktion, effektivitet og økonomi.
Der er en eksisterende prøvestation i Nissum Bredning, som  

 støttes, og herudover lægges mindst to andre prøvestationer på havet med  

 udlagte  

 elkabler og forankringsmuligheder.
Prøvestationerne skal være godkendte og  

 afmærkede.
I tilknytning til prøvestationerne etableres værksteder for  

 reparationer  

 og faciliteter til overvågning af bølgekraftanlæggene.
Prøvestationerne  

 etableres med henblik på at kunne afprøve nye bølgemaskiner under gradvis  

 mere  

 barske vejrmæssige forhold og i større skala.
Ad 3. Støtte til etablering og drift af  

 bølgekraftanlæg Der etableres en støtteordning til etablering og drift af  

 bølgekraftanlæg i en overgangsperiode.
Støtten rettes mod områder i Danmark,  

 hvor der er særlig høj arbejdsløshed som f.eks.
Nordjylland og  

 Lolland-Falster.
Ad 4. Afregningspriser Et vigtigt element i at sikre vindmølleproduktionen fodfæste i  

 Danmark var en fast, høj afregningspris for den producerede strøm.
Det samme  

 element skal til for at sikre investeringer i bølgekraftprojekterne.
Med en  

 fast, høj afregningspris sikres en garantiperiode, hvor bølgekraftanlæggene  

 kan  

 forbedres under drift, men også at de mest effektive maskiner bliver mest  

 tiltrækkende for investeringer.
I Portugal afregnes med 1,65 kr. pr. produceret kWh i en periode  

 på 10 år, indtil der er etableret 20 MW bølgekraft.
En lignende  

 afregningsform  

 vil være nødvendig i Danmark, indtil teknikken er modnet og en  

 udvælgelsesproces har ført til billiggørelse af strømproduktionen.
Et nyt anlæg producerer mellem 1,5 og 3 mio. kWh pr. installeret  

 MW ved den danske vestkyst.
Ved udbygning op til 20 MW må påregnes en årlig  

 bruttoafregning på maksimalt 100 mio. kr. i en årrække.
Bølgekraftudviklingen skal i gang nu.
Der er rig mulighed for at  

 basere udviklingen på den særlige danske blanding af opfindere, virksomheder  

 med erfaringer som leverandører til vindkraftindustrien eller  

 offshorekendskab,  

 tekniske miljøer og netværk af interesserede.
Det er vigtigt at sigte bredt,  

 så  

 en stor underskov af erfaringer på en række delområder kan bidrage til at  

 udvikle de mest effektive bølgemaskiner til en fremtid, hvor  

 energiproduktionen  

 kommer fra vedvarende energikilder.
 Bølgekraftprogrammet finansieres af indtægter fra gas og olie i Nordsøen.  

 Derved vil den ekstraordinære indtægt, staten har på grund af de stigende  

 oliepriser, blive anvendt til at sikre vores energiforsyning i fremtiden og  

 kan  

 medvirke til, at Danmark også i fremtiden vil kunne få indtægter fra salg af  

 energiløsninger.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om igangsættelse af et nyt bølgekraftprogram.
(Beslutningsforslag nr.
B 22).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
