 I henhold til § 5, stk. 2, i lov nr. 309 af 4. juni 1986, jf.
 lovbekendtgørelse nr. 316 af 15. juni 1988 om frikommuner meddeles:
 § 1.  Socialministeriet har den 21. juli 1988 godkendt  

 frikommuneregulativ nr. 7 a for Herlev Kommune om fritagelse af en vis  

 indtægt fra fradrag for arbejdsindtægter ved udbetaling af kontanthjælp, jf.  

 § 33 i lov om frikommuner.
 § 2.  Det i § 1 nævnte frikommuneregulativ indebærer,  

 at følgende bestemmelse for så vidt angår indtægter omfattet af regulativet  

 ikke gælder i Herlev Kommune:
 Bestemmelsen om fradrag fuldt for arbejdsindtægter i kontanthjælpen i §  

 38, stk. 1, i lov om social bistand, jf. lovbekendtgørelse nr. 171 af 25.  

 marts 1987, som ændret senest ved lov nr. 353 af 1. juli 1988.
 § 3.  Det i § 1 nævnte frikommuneregulativ træder i  

 kraft dagen efter bekendtgørelsen i Lovtidende med virkning fra den 1. juli  

 1988. Frikommuneregulativet gælder til og med den 31. december 1989.
 Stk. 2.  Samtidig ophæves Socialministeriets  

 bekendtgørelse nr. 552 af 19. august 1987 om godkendelse af regulativ nr. 7,  

 godkendt den 7. august 1987, der hermed bortfalder.
 Stk. 3.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jf. lov om  

 kommunernes styrelse § 8, stk. 4.
Socialministeriet, den 22. august 1988 P.M.V.
