Nr BTL 23 Betænkning over Forslag til lov om ændring af lov om leje   

 Nr L 23 1988-89, 1. samling Afgivet af Boligudvalget Afgivet: 19881209 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret i samråd.
 Der er af boligministeren stillet et ændringsforslag, hvorom henvises til  

 de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med det  

 af boligministeren stillede ændringsforslag.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse ved 3.  

 behandling.
 Et tredje mindretal (Fremskridtspartiets medlem af udvalget) vil  

 redegøre for sin stilling til lovforslaget ved 3. behandling og for sin  

 stilling til det stillede ændringsforslag ved 2. behandling.
Ændringsforslag Af boligministeren, tiltrådt af et mindretal (KF, V, RV, CD  

 og KRF):
Til § 1 1) Nr. 1 affattes således:
 » 1. § 3 affattes således:
» § 3. Lovens regler om beboelseslejligheder finder også  

 anvendelse, når en lejlighed er udlejet til andet end beboelse.
Reglerne  

 gælder dog ikke for lokaler omfattet af § 1, stk. 2, i lov om leje af  

 erhvervslokaler m.v.«» Bemærkninger Til nr. 1 Ved ændringsforslaget præciseres, at lejelovens regler om  

 beboelseslejligheder vil gælde såvel blandede lejemål, der ikke er omfattet  

 af erhvervslejeloven, som beboelseslejligheder i blandede lejemål, hvor  

 erhvervsdelen er omfattet af forslaget til erhvervslejelov.
Lizzie Lichtenberg (KF) Merete Aarup (KF) Pernille Sams (KF) Mejdahl (V)  

 nfmd.
Traberg Smidt (V) Kirsten Jacobsen (FP) Jørgen Estrup (RV) Bollmann  

 (CD) Kofod-Svendsen (KRF) Svend Andersen (S) Baadsgaard (S) fmd.
Pia  

 Gjellerup (S) Torben Lund (S) Lissa Mathiasen (S) Holger K.
Nielsen (SF)  

 Bjørn Poulsen (SF) Pelle Voigt (SF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i to møder.
 Der er af boligministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets og Centrum-Demokraternes medlemmer) lovforslaget til  

vedtagelse med de stillede ændringsforslag.
 Et mindretal (Fremskridtspartiets medlem af udvalget) vil redegøre  

 for sin stilling ved lovforslagets 3. behandling.
 Et andet mindretal (Centrum-Demokraternes medlem af udvalget) kan  

 tiltræde de stillede ændringsforslag og vil redegøre for sin stilling til  

 lovforslaget ved 3. behandling.
Ændringsforslag Til § 1 Af et mindretal (S), tiltrådt af et flertal (KF, SF, V, RV,  

 CD og KRF):
 1) I den under nr. 1 foreslåede affattelse af § 3 indsættes  

 i 2. pkt. efter »Reglerne« ordene: »i kapitel  

 VIII«.
 Af boligministeren, tiltrådt af et flertal (udvalget med  

 undtagelse af FP):
 2) I den under nr. 1 foreslåede affattelse af § 3 ændres i  

2. pkt. »lov om leje af erhvervslokaler m.v.« til: »lov  

 om lejeregulering af erhvervslokaler m.v.«.
 3) Nr. 2-9 udgår.
 4) Nr. 12-21 udgår.
Bemærkninger Til nr. 2-4 Ændringsforslagene er udelukkende en konsekvens af, at det oprindelig  

 fremsatte forslag til lov om leje af erhvervslokaler m.v. foreslås begrænset  

 til kun at vedrøre lejeregulering.
 Lov om leje skal derfor fortsat finde anvendelse for erhvervslokaler m.v.  

 på alle de områder, der ikke omfattes af den således begrænsede lov.
