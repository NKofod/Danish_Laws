Skriftlig fremsættelse (4. november 2004) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for Folketinget at fremsætte:
 Forslag til lov om  

 Energinet Danmark.
(Lovforslag nr.
L 82).
Lovforslaget indgår som en del af udmøntningen af aftalerne af  

 29. marts 2004 med henholdsvis partierne bag elreformen og Elnetselskabernes  

 organisation, Elfor.
Med forslaget skabes der grundlag for, at de selskaber,  

 der i dag varetager systemansvar og overordnet transmission for el og gas,  

 nemlig Eltra, Elkraft System, Elkraft Transmission og Gastra, tilsammen  

 indgår  

 i en ny, statslig virksomhed, Energinet Danmark.
Forslaget udgør et væsentligt led i realiseringen af de  

 energipolitiske aftaler, der har det langsigtede mål at skabe grundlaget og  

 rammerne for effektive og velfungerende konkurrencemarkeder for el og gas.  

 Aftalerne sikrer dels, at reguleringen af elnetselskaberne lempes, og skaber  

 således et bedre grundlag for strukturtilpasningen og effektiviseringen af  

 elnetselskaberne.
Dels skabes der sikkerhed for, at markedsaktørerne får lige  

 adgang til elnettet på ensartede vilkår ved at overdrage ejerskabet til  

 systemansvaret og overordnet transmission til staten, således at der ikke kan  

 opstå ejermæssigt sammenfald mellem ejerne af produktions- og  

 handelsvirksomheder  

 på den ene side, og ejerne af transmissionsnettet og systemansvaret på den  

 anden.
Forslaget skal således ses i sammenhæng med ændringen af  

 elforsyningsloven, lov nr. 494, som blev gennemført tidligere på året, og som  

 lempede reguleringen af elnetselskaberne.
Forslaget skal også ses i  

 sammenhæng  

 med aftalen med Elfor, hvorefter elnetselskaberne, som led i en samlet  

 aftale,  

 forpligtede sig til vederlagsfrit at overdrage deres ejerandele til staten  

 inden 1. januar 2005. Lovforslaget har til hensigt at skabe et grundlag og en  

 ramme for at videreføre systemansvaret og transmissionen i statsligt regi.  

 Det  

 er samtidigt fundet hensigtsmæssigt at inddrage det statslige  

 gastransmissionsselskab, Gastra, i en fælles virksomhed sammen med  

 eltransmissionen, hvorfor Gastra også indgår i forslaget.
Med forslaget skabes grundlaget for, at Energinet Danmark  

 oprettes som en selvstændig offentlig virksomhed.
Samtidig skabes der hjemmel  

 til, at Eltra, Elkraft System, Elkraft Transmission og Gastra omdannes og  

 indgår  

 i Energinet Danmark.
Derudover indeholder forslaget en række nødvendige  

 tilpasninger af andre love.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til  

 Folketingets  

 velvillige behandling.
