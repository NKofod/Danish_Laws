 I medfør af § 4, stk. 2, og § 2, stk. 5, i merværdiafgiftsloven, jfr.  

 lovbekendtgørelse nr. 369 af 1. juli 1982, som ændret senest ved lov nr. 206  

 af 16. maj 1984, fastsættes:
 § 1.  Genbrugsbutikker, hvis overskud fuldt ud  

 anvendes til velgørende eller på anden måde almennyttige formål, er fritaget  

 for at svare afgift.
 Stk. 2.  Det er en betingelse for afgiftsfritagelsen  

 efter stk. 1, at genbrugsbutikkerne kun afsætter brugte varer, der er  

 modtaget som gave, og til dette formål alene beskæftiger ulønnet, frivillig  

 arbejdskraft.
§ 2.  Virksomheder m.fl., der er fritaget for at svare  

 afgift, skal ikke registreres hos toldvæsenet.
Sådanne virksomheder må ikke  

 på fakturaer m.v. anføre afgiftsbeløb eller anden angivelse af, at  

 fakturabeløbet indbefatter afgift.
 § 3.  Bekendtgørelsen træder i kraft den 1. juli 1984.
