Finansministeriet og Centralorganisationernes Fællesudvalg har den 18. maj  

 1995 indgået aftale om pensionsbidrag af visse faste tillæg.
Til orientering  

 er aftalen optaget som bilag til cirkulæret.
 Aftalen, der har virkning fra 1. april 1996, gælder alene for eventuelle  

 aftaler om pensionsbidrag af visse faste tillæg til tjenestemænd.
 Aftalen er en rammeaftale, der fastlægger især de pensionstekniske rammer  

 for eventuelle konkrete aftaler mellem Finansministeriet og vedkommende  

 centralorganisation om indbetaling af pensionsbidrag af nærmere aftalte faste  

 tillæg til (grupper af) tjenestemænd.
Eventuelle konkrete aftaler indgås mellem Finansministeriet og vedkommende  

 centralorganisation i medfør af tjenestemandslovens § 45, stk. 1, og  

 finansieres af afsatte puljemidler.
Sådanne aftaler vil indebære indbetaling  

 af pensionsbidrag af nærmere aftalte (typer af) faste tillæg til (grupper af)  

 tjenestemænd såsom klassificeringstillæg, men ikke eksempelvis ulempeydelser.
 Formålet med sådanne aftaler er at åbne mulighed for supplerende  

 pensionsordninger for tjenestemænd, herunder ordninger med udbetaling af en  

 sumydelse ved tjenestemandens pensionering som følge af sygdom eller alder  

 eller ved tjenestemandens død.
Finansministeriet Den 25. august 1995 P.M.V.
 E.B.
Ulrik Søborg Pedersen Aftale pensionsbidrag af visse faste tillæg I medfør af § 45, stk. 1, i lov om tjenestemænd aftales følgende:
§ 1.  Parterne er enige om, at Finansministeriet og  

 vedkommende centralorganisation kan indgå aftale om beregning og indbetaling  

 af pensionsbidrag af nærmere aftalte faste tillæg.
Sigtet er at supplere  

 tjenestemandspensionen ved alder, sygdom og død.
 Stk. 2.  Aftalen skal følge bestemmelserne i denne  

 rammeaftale.
 § 2.  I den enkelte aftale fastlægges hvilke(t)  

 tillæg, der skal beregnes pensionsbidrag af, samt pensionsbidragets  

 størrelse.
 Stk. 2.  Pensionsbidraget kan udbygges gradvist.  

 Bidragsprocenten kan dog højst udgøre 15 pct.
 Stk. 3  Der indbetales 1/3 egetbidrag og 2/3 i  

 arbejdsgiverbidrag.
§ 3.  Pensionsbidraget beregnes på grundlag af det  

 faste tillæg, incl. procentregulering.
Det fastlægges i aftalen, hvorvidt  

 tillægget skal justeres for det egetbidrag, der trækkes.
 § 4.  Det samlede pensionsbidrag indbetales af de  

 enkelte styrelser til en af parterne godkendt pensionsordning.
 § 5.  Hvis pensionsordningen udgøres helt eller delvis  

 af en kapitalordning, skal denne klausuleres efter bestemmelserne i stk. 2-6.
 Stk. 2.  Kapitalbeløbet kan tidligst udbetales ved  

 tjenestemandens pensionering som følge af sygdom eller alder eller ved  

 tjenestemandens død.
 Stk. 3.  Ved tjenestemandens pensionering kan det  

 udbetalte kapitalbeløb højst svare til 2 gange tjenestemandens egenpension  

 efter tjenestemandspensionslovens.
 Stk. 4.  Ved tjenestemandens død kan det udbetalte  

 kapitalbeløb højst svare til 4 gange den ægtefællepension, der efter  

 tjenestemandspensionsloven følger af egenpensionen.
 Stk. 5.  Et eventuelt overskydende kapitalbeløb, jf.  

 stk. 3 og 4, skal anvendes til køb af en livrente til den pensionerede  

 tjenestemand henholdsvis til den efterlevende ægtefælle eller til  

 efterlevende børn under 21 år.
 Stk. 6.  For så vidt angår fratrådte tjenestemænd med  

 ret til opsat pension kan kapitalordningen tidligst komme til udbetaling på  

 det tidspunkt, den opsatte pension kommer til udbetaling.
 § 6.  Aftalen har virkning fra 1. april 1996 og kan af  

 parterne opsiges skriftligt med 3 måneders varsel til en 31. marts, dog  

 tidligst 31. marts 1997.
