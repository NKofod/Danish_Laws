 I henhold til § 3a i lov om landbrugsejendomme, jfr. lovbekendtgørelse nr.  

 603 af 30. november 1978 fastsættes:
Myndigheder § 1.  Amtsrådet udfører i samarbejde med vedkommende  

 kommunalbestyrelser landbrugsplanlægning efter bestemmelserne i denne  

 bekendtgørelse.
 Stk. 2.  I hovedstadsregionen varetager Hovedstadsrådet  

 de opgaver, som ved bekendtgørelsen er henlagt til amtsrådet.
 Stk. 3.  Landbrugsministeren godkender  

 landbrugsplanerne.
Landbrugsplaner § 2.  Amtsrådet udarbejder en plan til sikring af de  

 jordbrugsmæssige arealressourcer og udviklingsmuligheder i amtskommunen.
 Stk. 2.  Landbrugsplanerne indgår i region- og  

 kommuneplanlægningen.
 § 3.  Landbrugsplanerne skal omfatte de arealer, som  

 er omfattet af landbrugsministeriets jordklassificering samt skovområder  

 under hensyntagen til stedfunden byvækst, herunder områder, der ifølge en  

 vedtaget lokalplan skal anvendes til byvækst, og etablerede arealkrævende,  

 tekniske anlæg i det åbne land.
 § 4.  Landbrugsplanerne skal bestå af en analysedel og  

 en administrativ del.
 Stk. 2.  Analysedelen skal indeholde:
 Stk. 3.  Den administrative del består af en  

 forudsætningsdel og en plandel:
 Stk. 4.  Forudsætningsdelen skal indeholde en  

 redegørelse for amtsrådets overvejelser vedrørende planens varetagelse af de  

 jordbrugsmæssige interesser jfr. landbrugslovens § 1, og afvejningen af disse  

 over for andre interesser i det åbne land.
 Stk. 5.  Plandelen skal indeholde:
 Stk. 6.  Landbrugsministeriet udarbejder nærmere  

 vejledning for udarbejdelsen af de i stk. 2-5 nævnte redegørelser og  

 analyser.
 § 5.  Udarbejdelsen af landbrugsplanen skal af det  

 enkelte amtsråd tilrettelægges under hensyntagen til udarbejdelsen af  

 regionplantillægget og de øvrige sektorplaner for det åbne land.
 Stk. 2.  Landbrugsplanlægningens oplæg til  

 regionplanlægningen skal omfatte de i § 4, stk. 2, anførte redegørelser og  

 analyser og kan omfatte de i § 4, stk. 3, anførte forhold.
 Stk. 3.  Landbrugsplanlægningens oplæg til  

 regionplanlægningen fremsendes til landbrugsministeren til orientering senest  

 samtidig med, at amtsrådet offentliggør et forslag til regionplantillæg.
Offentliggørelse og godkendelse af forslag til landbrugsplan § 6.  Amtsrådet offentliggør et forslag til  

 landbrugsplan med oplysning om, at eventuelle indsigelser kan sendes til  

 amtsrådet inden for en frist fastsat af amtsrådet.
 Stk. 2.  Forslaget sendes samtidig til orientering til  

 landbrugsministeren.
Stk. 3.  Tidligst samtidig med og senest 1 år efter at  

 amtsrådet har indsendt et vedtaget forslag til regionplantillæg til  

 miljøministerens godkendelse, sender amtsrådet et vedtaget forslag til  

 landbrugsplan til landbrugsministerens godkendelse.
Det vedtagne planforslag  

 bilægges en redegørelse for de modtagne indsigelser og amtsrådets  

 stillingtagen hertil.
§ 7.  Landbrugsministeren kan godkende landbrugsplanen  

 helt eller delvist, når regionplantillægget er godkendt.
Der kan i  

 godkendelsen, efter forhandling med det pågældende amtsråd, stilles krav om  

 udarbejdelse af tillæg.
Stk. 2.  Når landbrugsministeren har godkendt planen,  

 offentliggør amtsrådet meddelelse herom.
Meddelelsen skal indeholde oplysning  

 om, hvor den godkendte plan er offentlig tilgængelig.
 § 8.  Landbrugsministeren kan efter forhandling med de  

 berørte ministerier og kommunale organisationer kræve godkendte  

 landbrugsplaner revideret.
Ikrafttræden § 9.  Bekendtgørelsen træder i kraft den 15. august  

 1983.
