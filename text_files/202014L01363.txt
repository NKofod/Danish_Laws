Betænkning afgivet af Transportudvalget den 25. maj 2021 Betænkning over Forslag til lov om ændring af færdselsloven (Omlægning af betalinger for køreprøve og kørekort m.v.) [af transportministeren (Benny Engelbrecht)]:
1. Ændringsforslag Venstres medlemmer af udvalget har stillet 1 ændringsforslag til lovforslaget.
2. Indstillinger Et flertal i udvalget (S, DF, SF, RV, EL, ALT og Susanne Zimmer (UFG)) indstiller lovforslaget til vedtagelse uændet.
Et mindretal i udvalget (V) vil stemme hverken for eller imod lovforslaget ved 3. behandling.
Mindretallet vil stemme for det stillede ændringsforslag.
Et andet mindretal (KF) indstiller lovforslaget til vedtagelse med det stillede ændringsforslag.
Såfremt ændringsforslaget ikke vedtages, vil mindretallet stemme for lovforslaget ved 3. behandling.
Et tredje mindretal (NB) indstiller lovforslaget til vedtagelse ved 3. behandling.
Mindretallet vil stemme hverken for eller imod ændringsforslaget.
Et fjerde mindretal (LA) indstiller lovforslaget til forkastelse ved 3. behandling.
Mindretallet vil stemme for det stillede ændringsforslag.
 Et femte mindretal (KD) vil ved 2. behandling af lovforslaget redegøre for sin stilling til lovforslaget og det stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af et mindretal (V), tiltrådt af mindretal (KF og LA):
 1) Den under nr. 2 foreslåede § 124 b udgår.
[Udeladelse af afgift på 200 kr. og ændret medfinansiering af fastholdelse af politiårsværk] Bemærkninger Til nr. 1 Venstre støtter fuldt ud lovforslagets intention om at overdrage en række færdselsopgaver såsom afvikling af køreprøver, udstedelse og administration af kørekort, udstedelse af takografkort fra politiet til Færdselsstyrelsen og Vejdirektoratet.
Transportministeriet har i forvejen ressortansvar for lovgivning på færdselsområdet, og overdragelsen vil både kunne give en serviceforbedring og muliggøre digitalisering, herunder i forbindelse med de alt for lange ventetider på køreprøver, som man særlig har i hovedstadsområdet og på store dele af Sjælland.
 Venstre glæder sig endvidere over, at de ca. 115 politiårsværk, som i dag er normeret til disse færdselsopgaver, frigøres med henblik på en tiltrængt styrkelse af politiets operative kapacitet.
Venstre noterer sig dog, at man tilvejebringer den nødvendige finansiering for ressortoverdragelsen og fastholdelsen af politiårsværkene ved at lade den samlede betaling for køreprøver stige fra nuværende 600 kr. til 1.000 kr., og at der i denne stigning indgår en ny afgift på 200 kr.
Omkostningen ved ressortoverdragelsen og fastholdelsen af politiårsværk betales således af danskere  fortrinsvis unge  der skal have kørekort.
Det mener Venstre ikke er acceptabelt, men tværtimod helt urimeligt.
Venstre vil ikke medvirke til, at det bliver dyrere at være dansker.
 Venstre foreslår derfor i stedet for med dette ændringsforslag, at § 124 b i det oprindelig fremsatte lovforslag udgår, så den af ministeren foreslåede ekstra afgift på 200 kr. pr. køreprøve droppes og de ca. 115 fastholdte politiårsværk i stedet finansieres ved at mindske statens brug af konsulenter.
5. Udvalgsarbejdet Lovforslaget blev fremsat den 21. april 2021 og var til 1. behandling den 29. april 2021. Lovforslaget blev efter 1. behandling henvist til behandling i Transportudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og transportministeren sendte den 12. februar 2021 dette udkast til udvalget, jf.
TRU alm. del  bilag 164. Den 21. april 2021 sendte transportministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Spørgsmål Udvalget har under udvalgsarbejdet stillet 1 spørgsmål til transportministeren til skriftlig besvarelse, som ministeren har besvaret.
Henrik Møller (S) Tanja Larsson (S) Jeppe Bruus (S) fmd.
Torsten Gejl (ALT) Lennart Damsbo-Andersen (S) Malte Larsen (S) Orla Hav (S) Thomas Jensen (S) Andreas Steenberg (RV) Jens Rohde (KD) Rasmus Helveg Petersen (RV) Anne Valentina Berthelsen (SF) Karsten Hønge (SF) Rasmus Vestergaard Madsen (EL) Eva Flyvholm (EL) Susanne Zimmer (UFG) Kristian Pihl Lorentzen (V) Hans Andersen (V) Hans Christian Schmidt (V) nfmd.
Ellen Trane Nørby (V) Peter Juel-Jensen (V) Christoffer Aagaard Melson (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Niels Flemming Hansen (KF) Mads Andersen (KF) Mette Thiesen (NB) Ole Birk Olesen (LA) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
