 Ved justitsministeriets cirkulære nr. 171 af 3. december 1931 er det  

 bestemt, at der forsåvidt angår tyske statsborgere kun vil være at indsende  

 dødsattest, når afdøde var anbragt under offentlig forsorg, såsom i sygehus,  

 fængsel eller lignende, eller er død på et sted, hvor han ikke havde  

 slægtninge eller bekendte.
 Denne bestemmelse ophæves, og der vil fremtidig være at indsende  

 dødsattester for alle tyske statsborgere.
 For statsborgere i Forbundsrepublikken Tyskland (Vesttyskland) skal dog  

 dødsattesten, der udfærdiges på samme måde som foreskrevet i ovennævnte  

 cirkulære, tilstilles vedkommende tyske konsul; omfattes retskredsen ikke af  

 nogen tysk konsuls embedsområde, skal attesten indsendes til  

 justitsministeriet.
 Justitsministeriet, den 10. marts 1955.
P.
M.
V.
 Boas.
 /Urne.
