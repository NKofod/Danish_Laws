Nr LSF 258 Forslag til Lov om ændring af lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. (Placering af den studieforberedende enkeltfagsundervisning for  

 voksne på voksenuddannelsescentre) Fremsat af Aage Frandsen (SF) Steen Gade (SF) Bruno Jerup (EL) Jette  

 Gottlieb (EL) den 25. april 1996 § 1 I lov om kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 537 af 23.  

 juni 1995, foretages følgende ændringer:
 1. I § 15 indsættes efter stk. 1 som nye stykker:
»Stk. 2. Voksne kursister tilbydes enkeltfagsundervisning i  

 et voksenpædagogisk miljø. Den studieforberedende enkeltfagsundervisning  

 tilbydes på et voksenuddannelsescenter, dog kan enkeltfagsundervisning i  

 visse fag tilbydes på andre uddannelsesinstitutioner.
Undervisningsministeren  

 fastsætter nærmere regler om, i hvilke fag studieforberedende  

 enkeltfagsundervisning skal tilbydes på et voksenuddannelsescenter.
Stk. 3. I tyndt befolkede egne kan den studieforberedende  

 enkeltfagsundervisning for voksne efter amtsrådets bestemmelse tilbydes på en  

 anden amtskommunal uddannelsesinstitution for at fastholde  

 uddannelsesudbudet.
Undervisningsministeren fastsætter nærmere regler om,  

 hvad der skal forstås ved tyndt befolkede egne.« Stk. 2 og 3 bliver herefter stk. 4 og 5.
 2. I § 32 indsættes efter stk. 2 som nyt stykke:
»Stk. 3. Undervisningsministeren kan bestemme, at § 15, stk.  

 2, 2. pkt., fraviges, når den studieforberedende enkeltfagsundervisning for  

 voksne på tidspunktet for denne lovs ikrafttræden blev tilbudt på andre  

 institutioner end voksenuddannelsescentre.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Til § 1 Til nr. 1 Lovforslaget skal sammen med forslag om ændring af lov om almen  

 voksenuddannelse (lovforslag nr.
L 138) sikre, at enkeltfagsundervisning til  

 voksne foregår i et voksenpædagogisk miljø, uanset om undervisningsniveauet  

 er gymnasialt eller svarer til folkeskolens afsluttende prøver.
Hidtil har  

 hovedparten af landets voksenuddannelsescentre tilbudt undervisning på begge  

 niveauer, men de senere år er hf-enkeltfag i stigende grad placeret andre  

 steder, typisk på uddannelsesinstitutioner uden eller med et kun delvis  

 udbygget voksenpædagogisk miljø. Denne udvikling er uhensigtsmæssig, idet  

 voksne, der søger almen uddannelse, har bedst mulighed for at gennemføre den  

 i et voksenpædagogisk miljø. Udviklingen er bl.a. et resultat af, at der ikke  

 har været en koordineret sammenlægningspolitik for almen voksenuddannelse og  

 enkeltfagsundervisning på gymnasialt niveau.
Dette lovforslag tilvejebringer  

 det nødvendige ensartede regelgrundlag.
Til nr. 2 Det foreslåede stk. 3 giver undervisningsministeren mulighed for at  

 godkende, at den under nr. 1 foreslåede bestemmelse om obligatorisk placering  

 af enkeltfagsundervisning på gymnasialt niveau ved voksenuddannelsescentrene  

 fraviges - varigt eller for en periode - i de tilfælde, hvor denne  

 enkeltfagsundervisning allerede tilbydes på andre institutioner end  

 voksenuddannelsescentre.
Bestemmelsen tager blandt andet sigte på de  

 tilfælde, hvor den prøveforberedende enkeltfagsundervisning for voksne samlet  

 er flyttet fra et voksenuddannelsescenter til f.eks. et hf-kursus.
Til § 2 Lovforslaget foreslås at træde i kraft dagen efter bekendtgørelsen i  

 Lovtidende.
