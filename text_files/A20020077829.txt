Bekendtgørelse af  

 lov om gensidig bistand ved inddrivelse af visse EF-fordringer  

 m.v.1) Herved bekendtgøres lov om gensidig bistand ved  

 inddrivelse af visse EF-fordringer m.v., jf. lovbekendtgørelse nr. 627  

 af 15. september 1986, med de ændringer, der følger af § 29  

 i lov nr. 376 af 18. maj 1994 og lov nr. 218 af 22. april 2002.
§ 1. Der ydes efter reglerne i denne lov bistand  

 til stater, der er medlem af Den Europæiske Union, til inddrivelse af  

 alle fordringer vedrørende a)	restitutioner, interventioner og andre foranstaltninger, der helt  

 eller delvis finansieres af Den Europæiske Udviklings- og Garantifond  

 for Landbruget, herunder de beløb, der opkræves som led i disse  

 foranstaltninger, b)	bidrag og andre afgifter, som opkræves i medfør af den  

 fælles markedsordning for sukker, c)	importafgifter, d)	eksportafgifter, e)	merværdiafgift, f)	punktafgifter på forarbejdet tobak, alkohol og alkoholholdige  

 drikkevarer samt mineralolier, g)	indkomst- og formueskatter, jf. artikel 1, stk. 3 og 4, i  

 Rådets direktiv 77/799/EØF, h)	beskatning af forsikringspræmier og i)	renter, administrative sanktioner og bøder samt omkostninger  

 i forbindelse med de fordringer, der er anført i litra a-h, dog med  

 undtagelse af strafferetlige sanktioner efter gældende lovgivning i den  

 medlemsstat, hvori den myndighed, som anmodes om bistand, befinder  

 sig, jf. artikel 2 og 3 i Rådets direktiv  

 76/308/EØF af 15. marts 1976, som ændret ved Rådets  

 direktiv 79/1071/EØF af 6. december 1979, Rådets direktiv  

 92/108/EØF af 14. december 1992 og Rådets direktiv 2001/44/EF af  

 15. juni 2001. Direktivet med ændringer er optaget som bilag til denne  

 lov.
 § 2. Justitsministeren udpeger den eller de  

 myndigheder, der kan fremsætte eller modtage anmodning om bistand i  

 medfør af direktivet (kontaktmyndighed).
 § 3. Kontaktmyndigheden inddriver her i landet  

 efter anmodning fra vedkommende myndighed i en anden medlemsstat fordringer,  

 der er nævnt i § 1, i overensstemmelse med direktivets artikel  

 6-18.
 Stk. 2. Fordringer som nævnt i § 1 tillægges  

 udpantningsret.
 Stk. 3. Udlæg foretages af fogedretten.  

 Justitsministeren kan fastsætte bestemmelser, hvorefter pantefogeder og  

 told- og skattefogder kan foretage udlæggene.
 § 4. Kontaktmyndigheden indhenter oplysninger til  

 brug for vedkommende myndighed i en anden medlemsstat i overensstemmelse med  

 direktivets artikel 4 og artikel 16-18.
 § 5. Kontaktmyndigheden giver efter anmodning fra  

 vedkommende myndighed i en anden medlemsstat meddelelse til skyldnere i  

 overensstemmelse med direktivets artikel 5 og artikel 16-18.
 § 6. Justitsministeren kan fastsætte  

 yderligere bestemmelser om direktivets gennemførelse, herunder om  

 gennemførelse af de vedtagelser, der i henhold til direktivets artikel  

 21 og 22 træffes af det inddrivelsesudvalg, der er nedsat i  

 medfør af artikel 20.
 § 7. Loven træder i kraft ved  

 bekendtgørelsen i Lovtidende.
 Stk. 2. Loven finder anvendelse på anmodninger, der  

 modtages efter lovens ikrafttræden.
 § 8. Loven gælder ikke for  

 Færøerne og Grønland.
 Stk. 2. Inddrivelse i Grønland af fordringer, der er  

 stiftet senest den 31. januar 1985, kan dog finde sted efter loven og  

 reglerne i den grønlandske retsplejelov.
 I lov nr. 376 af 18. maj 1994 (Konsekvensændringer  

 m.v.) fastsættes i § 31, at lovens § 29, som ændrer  

 § 1 i lov om gensidig bistand ved inddrivelse af visse EF-fordringer,  

 træder i kraft ved bekendtgørelsen i Lovtidende og har virkning  

 fra den 1. juli 1994.
 Lov nr. 218 af 22. april 2002 (Udvidelse af lovens  

 anvendelsesområde, effektivisering m.v.), som ændrer titlen,  

 § 1 og § 3, stk. 3, samt bilaget i lov om gensidig bistand ved  

 inddrivelse af visse EF-fordringer, indeholder følgende  

 ikrafttrædelsesbestemmelse:
§ 2 Stk. 1. Loven træder i kraft den 30. juni 2002.
 Stk. 2. Loven finder anvendelse på anmodninger, der  

 modtages efter lovens ikrafttræden.
Justitsministeriet, den 16. september  

 2002 Lene Espersen /Thorkild Fogde Bilag RÅDETS DIREKTIV 76/308/EØF  

 af 15. marts 1976  

 om gensidig bistand ved inddrivelse af fordringer i forbindelse med visse  

 bidrag, afgifter, skatter og andre foranstaltninger, som ændret ved  

 Rådets direktiv 79/1071/EØF af 6. december 1979, Rådets  

 direktiv 92/108/EØF af 14. december 1992 og Rådets direktiv  

 2001/44/EF af 15. juni 20012) . . .  [præambel udeladt] Artikel 1 I dette direktiv fastsættes de regler, som medlemsstaternes ved lov  

 eller administrativt fastsatte bestemmelser skal indeholde med henblik  

 på at sikre inddrivelsen i de enkelte medlemsstater af fordringer af  

 den i artikel 2 omhandlede art, som opstår i en anden medlemsstat.
Artikel 2 Dette direktiv finder anvendelse på alle fordringer  

 vedrørende:
a)	restitutioner, interventioner og andre foranstaltninger, der helt  

 eller delvis finansieres af Den Europæiske Udviklings- og Garantifond  

 for Landbruget, herunder de beløb, der opkræves som led i disse  

 foranstaltninger b)	bidrag og andre afgifter, som opkræves i medfør af den  

 fælles markedsordning for sukker c)	importafgifter d)	eksportafgifter e)	merværdiafgift f)	punktafgifter på:
forarbejdet tobak alkohol og alkoholholdige drikkevarer mineralolier g)	indkomst- og formueskatter h)	beskatning af forsikringspræmier i)	renter, administrative sanktioner og bøder samt omkostninger  

 i forbindelse med de fordringer, der er anført i litra a) til h), dog  

 med undtagelse af strafferetlige sanktioner efter gældende lovgivning i  

 den medlemsstat, hvori den myndighed, som anmodes om bistand, befinder  

 sig.
Artikel 3 I dette direktiv forstås ved:
»myndighed, der anmoder om bistand«: en medlemsstats kompetente  

 myndighed, som fremsætter anmodning om bistand vedrørende en af  

 de i artikel 2 omhandlede fordringer; »myndighed, der anmodes om bistand«: en medlemsstats kompetente  

 myndighed, hvortil en anmodning om bistand rettes.
»importafgifter« omfatter toldafgifter og andre afgifter, som har  

 samme indvirkning på importen, samt afgifter på importen, som er  

 pålagt inden for rammerne af den fælles landbrugspolitik eller  

 som led i særlige ordninger, der er gældende for visse varer, som  

 er frembragt ved forarbejdning af landbrugsprodukter »eksportafgifter« omfatter toldafgifter og andre afgifter, som har  

 samme indvirkning på eksporten, samt afgifter på eksporten, som  

 er pålagt inden for rammerne af den fælles landbrugspolitik eller  

 som led i særlige ordninger, der er gældende for visse varer, som  

 er frembragt ved forarbejdning af landbrugsprodukter »indkomst- og formueskat«, hermed menes de skatter, som er  

 opført i artikel 1, stk. 3, i direktiv 77/799/EØF3)  sammenholdt med artikel 1, stk. 4,  

 i samme direktiv »afgifter4)  på  

 forsikringspræmier« a)	i Østrig:
i)	Versicherungssteuer ii)	Feuerschutzsteuer i)	Taxe annuelle sur les contrats dassurance ii)	Jaarlijkse taks op de verzekeringscontracten c)	i Tyskland:
i)	Versicherungssteuer ii)	Feuerschutzsteuer d)	i Danmark:
i)	Afgift af lystfartøjsforsikringer ii)	Afgift af ansvarsforsikringer for motorkøretøjer  

 m.v.
iii)	Stempelafgift af forsikringspræmier e)	i Spanien:
Impuesto sobre la prima de seguros f)	i Grækenland:
i)	Udeladt ii)	Udeladt g)	i Frankrig:
Taxe sur les conventions d assurances h)	i Finland:
i)	Eräistä vakuutusmaksuista suoritettava vero/skatt på  

 vissa försäkringspremier ii)	Palosuojelumaksu/brandskyddsavgift i)	i Italien:
Imposte sulle assicurazioni private ed i contratti vitalizi di cui  

 alla legge 29.10.1967 nr. 1216 j)	i Irland:
Levy on insurance premiums k)	i Luxembourg:
i)	Impôt sur les assurances ii)	Impôt dans l intèrêt du service d  

 incendie l)	i Nederlandene:
Assurantiebelasting m)	i Portugal:
Imposto de selo sobre os prémios de seguros n)	i Sverige:
Ingen o)	i Det Forenede Kongerige:
Insurance Premium Tax (IPT) Dette direktiv gælder ligeledes krav i forbindelse  

 med afgifter af identisk eller tilsvarende art, som måtte supplere de i  

 sjette led omhandlede afgifter på forsikringspræmier, eller  

 træde i stedet for disse.
Medlemsstaternes kompetente myndigheder  

 meddeler hinanden og Kommissionen datoen for sådanne afgifters  

 ikrafttræden.
Artikel 4 1. På begæring af den myndighed, der anmoder om bistand,  

 meddeler den myndighed, der anmodes om bistand, førstnævnte  

 myndighed alle oplysninger, der er af værdi for denne ved inddrivelsen  

 af en fordring.
 Med henblik på at fremskaffe disse oplysninger  

 udøver den myndighed, der anmodes om bistand, de beføjelser,  

 der er givet i de ved lov eller administrativt fastsatte bestemmelser om  

 inddrivelse af lignende fordringer, som er opstået i den medlemsstat, i  

 hvilken den befinder sig.
 2. I anmodningen om oplysninger anføres navn,  

 adresse og alle andre relevante oplysninger til identifikation, der  

 sædvanligvis er tilgængelige for den myndighed, der anmoder om  

 bistand [, på] den person, som de oplysninger, der skal gives,  

 vedrører, samt arten og størrelsen af den fordring, som ligger  

 til grund for anmodningen.
 3. Den myndighed, der anmodes om bistand, er ikke  

 forpligtet til at give oplysninger:
a)	som den ikke ville være i stand til at fremskaffe med henblik  

 på inddrivelse af lignende fordringer, der er opstået i den  

 medlemsstat, i hvilken den befinder sig; b)	som vil afsløre en handelsmæssig, industriel eller  

 erhvervsmæssig hemmelighed; eller c)	hvis meddelelse ville kunne krænke denne stats sikkerhed eller  

 offentlige orden.
 4. Den myndighed, der anmodes om bistand, underretter den  

 myndighed, der anmoder om bistand, om grunden til, at anmodningen om  

 oplysninger ikke kan efterkommes.
Artikel 5 1. På begæring af den myndighed, der anmoder om bistand,  

 meddeler den myndighed, der anmodes om bistand, i overensstemmelse med de  

 retsregler, der gælder for meddelelse af tilsvarende akter i den  

 medlemsstat, i hvilken den befinder sig, modtageren alle sådanne akter  

 og afgørelser, herunder retslige, vedrørende en fordring eller  

 dens inddrivelse, der hidrører fra den medlemsstat, i hvilken den  

 myndighed, der har anmodet om bistand, befinder sig.
 2. I anmodningen om meddelelse anføres modtagerens  

 navn, adresse og alle andre relevante oplysninger til identifikation, der  

 sædvanligvis er tilgængelige for den myndighed, der anmoder om  

 bistand, arten af og formålet med den akt eller afgørelse, der  

 skal meddeles og i givet fald skyldnerens navn og adresse og den i akten  

 eller afgørelsen omhandlede fordring, samt alle andre  

 formålstjenlige oplysninger.
 3. Den myndighed, der anmodes om bistand, giver straks den  

 myndighed, der anmoder om bistand, underretning om, hvorvidt anmodningen om  

 meddelelse er blevet efterkommet, og især om, på hvilken dato  

 akten eller afgørelsen er fremsendt til modtageren.
Artikel 6 1. På begæring af den myndighed, der anmoder om bistand,  

 inddriver den myndighed, der anmodes om bistand, i overensstemmelse med de  

 ved lov eller administrativt fastsatte bestemmelser, der gælder for  

 inddrivelse af lignende fordringer, der er opstået i den medlemsstat, i  

 hvilken den befinder sig, de fordringer, der er omhandlet i et dokument, som  

 hjemler ret til eksekution.
 2. Med henblik herpå behandles enhver fordring, for  

 hvilken der er fremsat anmodning om inddrivelse, som en fordring fra den  

 medlemsstats side, hvor den myndighed, der anmodes om bistand, befinder sig,  

 dersom der ikke sker anvendelse af artikel 12.
Artikel 7 1. En anmodning om inddrivelse af en fordring, som den myndighed, der  

 anmoder om bistand, retter til den myndighed, der anmodes om bistand, skal  

 ledsages af et officielt eksemplar eller en bekræftet kopi af det  

 dokument, der hjemler ret til eksekution, og som er udstedt i den  

 medlemsstat, i hvilken den myndighed, der anmoder om bistand, befinder sig,  

 og i givet fald af originaldokumentet eller en bekræftet kopi af andre  

 dokumenter, der er nødvendige for inddrivelsen.
 2. Den myndighed, der anmoder om bistand, kan kun  

 fremsætte en anmodning om inddrivelse:
a)	såfremt fordringen eller det dokument, der hjemler ret til  

 eksekution, ikke anfægtes i den medlemsstat, i hvilken den befinder sig  

 undtagen i tilfælde, hvor artikel 12, stk. 2, andet afsnit, finder  

 anvendelse b)	når den i den medlemsstat, i hvilken den befinder sig, har  

 iværksat de inddrivelsesforretninger, der kan indledes på  

 grundlag af det i stk. 1 nævnte dokument, og når de trufne  

 foranstaltninger ikke fører til betaling af hele fordringen.
 3. I anmodningen om inddrivelse anføres:
a)	navn og adresse og alle andre oplysninger til identifikation af den  

 pågældende person og/eller tredjemand, som er i besiddelse af  

 dennes aktiver b)	navn, adresse og alle andre oplysninger til identifikation af den  

 myndighed, som anmoder om bistand c)	en henvisning til det dokument, som hjemler ret til eksekution, og  

 som er udstedt i den medlemsstat, hvori den myndighed, som anmoder om  

 bistand, befinder sig d)	fordringens art, beløbets størrelse, herunder  

 hovedstol, renter og bøder samt øvrige skyldige beløb  

 anført i valutaerne i de medlemsstater, hvor de to myndigheder  

 befinder sig e)	det tidspunkt, hvor den myndighed, der anmoder om bistand, og/eller  

 den myndighed, der anmodes om bistand, underretter modtageren om  

 fordringen f)	tidspunktet, fra hvilket, og perioden i løbet af hvilken  

 tvangsfuldbyrdelse er mulig i henhold til de love, der er gældende i  

 den medlemsstat, hvori den myndighed, der anmoder om bistand, befinder  

 sig g)	alle andre relevante oplysninger.
 4. Anmodningen om inddrivelse skal desuden indeholde en  

 erklæring fra den myndighed, der anmoder om bistand, hvori det  

 bekræftes, at betingelserne i stk. 2 er opfyldt.
 5. Den myndighed, der anmoder om bistand, fremsender til  

 den myndighed, der anmode[s] om bistand, alle nødvendige oplysninger,  

 som vedrører den sag, der har begrundet anmodningen om inddrivelse,  

 så snart den har fået kendskab til disse oplysninger.
Artikel 8 1. Det dokument, der hjemler ret til eksekution af fordringen, anerkendes  

 uden videre og behandles automatisk som et dokument, der hjemler ret til  

 eksekution i den medlemsstat, hvori den myndighed, som anmodes om bistand,  

 befinder sig.
 2. Uanset stk. 1 kan det dokument, der hjemler ret  

 til eksekution af fordringen i givet fald og i overensstemmelse med de  

 gældende bestemmelser i den medlemsstat, hvori den myndighed, der  

 anmodes om bistand, befinder sig, stadfæstes som, anerkendes som,  

 suppleres med eller erstattes med et dokument, der hjemler ret til eksekution  

 på denne medlemsstats område.
Senest tre måneder efter modtagelsen af anmodningen  

 om inddrivelse bestræber medlemsstaterne sig på at  

 fuldføre en sådan stadfæstelse, anerkendelse, supplering  

 eller erstatning af dokumentet, med undtagelse af de tilfælde, hvor  

 tredje afsnit finder anvendelse.
Dette kan ikke afslås, når det  

 dokument, der hjemler ret til eksekution, er formelt korrekt.
Den myndighed,  

 der anmodes om bistand, informerer den myndighed, der anmoder om bistand, om  

 baggrunden for overskridelse af perioden på tre måneder.
 Når opfyldelsen af en af disse formaliteter  

 medfører indsigelse vedrørende fordringen og/eller det  

 dokument, der hjemler ret til eksekution, og som er udstedt af den myndighed,  

 der anmoder om bistand, finder artikel 12 anvendelse.
Artikel 9 1. Inddrivelse finder sted i den valuta, der anvendes i den medlemsstat, i  

 hvilken den myndighed, der anmodes om bistand, befinder sig.
Hele det  

 beløb, som er inddrevet af den myndighed, som anmodes om bistand,  

 overføres af den myndighed, der anmodes om bistand, til den myndighed,  

 som anmoder om bistand.
2. Såfremt de love og administrative bestemmelser og  

 den administrative praksis, der gælder i den medlemsstat, i hvilken den  

 myndighed, der anmodes om bistand, befinder sig, tillader det, kan denne  

 efter aftale med den myndighed, der anmoder om bistand, indrømme den  

 betalingspligtige betalingsfrist eller tillade betaling i rater.
Renter, der  

 opkræves af den myndighed, der anmodes om bistand, som følge af  

 denne betalingsfrist, skal også overføres til den medlemsstat, i  

 hvilken den myndighed, der anmoder om bistand, befinder sig.
 Fra det tidspunkt, hvor det dokument, der hjemler ret til  

 eksekution af fordringen, er direkte stadfæstet eller anerkendt,  

 stadfæstet, suppleret eller erstattet i overensstemmelse med artikel 8,  

 påløber der morarenter i henhold til de love og administrative  

 bestemmelser og den administrative praksis, der gælder i den  

 medlemsstat, hvori den myndighed, der anmodes om bistand, befinder sig, og de  

 overføres også til den medlemsstat, hvori den myndighed, der  

 anmoder om bistand, befinder sig.
Artikel 10 Uanset artikel 6, stk. 2, nyder fordringer til inddrivelse ikke  

 nødvendigvis samme fortrinsstilling som lignende fordringer, der er  

 opstået i den medlemsstat, hvori den myndighed, der anmodes om bistand,  

 befinder sig.
Artikel 11 Den myndighed, der anmodes om bistand, underretter straks den myndighed,  

 der anmoder om bistand, om, hvad den har foretaget sig som følge af  

 anmodningen om inddrivelse.
Artikel 12 1. Såfremt fordringen og/eller det dokument, der hjemler ret til  

 eksekution, og som er udstedt i den medlemsstat, i hvilken den myndighed, der  

 anmoder om bistand, befinder sig, anfægtes under  

 inddrivelsesforretningen, indbringes sagen af den pågældende  

 person for den kompetente instans i den medlemsstat, i hvilken den myndighed,  

 der anmoder om bistand, befinder sig, i overensstemmelse med de i  

 sidstnævnte medlemsstat gældende retsregler.
Den myndighed, der  

 anmoder om bistand, giver den myndighed, der anmodes om bistand, meddelelse  

 herom.
Endvidere kan den pågældende give den myndighed, der  

 anmodes om bistand, meddelelse herom.
2. Så snart den myndighed, der anmodes om bistand,  

 har modtaget den i stk. 1 nævnte meddelelse enten fra den  

 myndighed, der anmoder om bistand, eller fra den pågældende  

 person, suspenderer den eksekutionsforretningen, indtil der foreligger en  

 afgørelse fra den kompetente instans om spørgsmålet,  

 medmindre den myndighed, der anmoder om bistand, anmoder om andet i  

 overensstemmelse med andet afsnit.
Såfremt den finder det  

 nødvendigt og med forbehold af artikel 13, kan den træffe  

 retsbevarende foranstaltninger for at sikre inddrivelsen i det omfang, love  

 eller andre retsforskrifter i den medlemsstat, i hvilken den befinder sig,  

 tillader det for lignende fordringer.
Uanset stk. 2, [første afsnit,] kan den  

 myndighed, der anmoder om bistand i henhold til de love og administrative  

 bestemmelser og den administrative praksis, der gælder i medlemsstaten,  

 hvori den befinder sig, anmode den myndighed, der anmodes om bistand, om at  

 inddrive en anfægtet fordring for så vidt en sådan handling  

 er tilladt efter de love og administrative bestemmelser og den administrative  

 praksis, der gælder i den medlemsstat, hvor den myndighed, der anmodes  

 om bistand, befinder sig.
Hvis indsigelsesspørgsmålet senere  

 afgøres til fordel for skyldneren, tilbagebetaler den myndighed, som  

 anmoder om bistand, eventuelt inddrevne beløb med tillæg af  

 eventuel erstatning i overensstemmelse med de love og bestemmelser, som er  

 gældende i den medlemsstat, hvori den myndighed, der anmodes om  

 bistand, befinder sig.
 3. Når indsigelsen vedrører  

 eksekutionsforanstaltninger, der er truffet i den medlemsstat, i hvilken den  

 myndighed, der anmodes om bistand, befinder sig, indbringes sagen for den  

 kompetente instans i denne medlemsstat i overensstemmelse med dennes love og  

 andre retsforskrifter.
 4. Når den kompetente instans, for hvilken sagen er  

 indbragt i henhold til stk. 1, er en domstol eller en  

 forvaltningsdomstol, betragtes dennes afgørelse, hvis den giver den  

 myndighed, der anmoder om bistand, medhold, og hvis den gør det  

 muligt, at fordringen inddrives i den medlemsstat, hvor den myndighed, der  

 anmoder om bistand, befinder sig, som »det dokument, der hjemler ret til  

 eksekution«, i den i artikel 6, 7 og 8 anvendte betydning, og inddrivelsen af  

 fordringen gennemføres på grundlag af denne  

 afgørelse.
Artikel 13 På begrundet begæring af den myndighed, der anmoder om  

 bistand, træffer den myndighed, der anmodes om bistand, retsbevarende  

 foranstaltninger for at sikre inddrivelse af en fordring i det omfang,  

 gældende love og andre retsforskrifter i den medlemsstat, i hvilken den  

 befinder sig, tillader det.
 Med henblik på iværksættelsen af  

 første stykke anvendes artikel 6, artikel 7, stk. 1, 3 og 5,  

 artikel 8, 11, 12 og 14 med de nødvendige ændringer.
Artikel 14 Den myndighed, der anmodes om bistand, er ikke forpligtet til:
a)	at yde den af artikel 6 til 13 omfattede bistand, hvis inddrivelse  

 af fordringen på grund af skyldnerens situation kan give anledning til  

 alvorlige, økonomiske eller sociale vanskeligheder i den medlemsstat,  

 hvori myndigheden befinder sig, for så vidt de love og administrative  

 bestemmelser og den administrative praksis, der gælder i den  

 medlemsstat, hvori den myndighed, der anmodes om bistand, befinder sig,  

 tillader det for lignende, nationale fordringer b)	at yde den af artikel 4 til 13 omfattede bistand, hvis den  

 oprindelige anmodning efter artikel 4, 5 eller 6, vedrører fordringer,  

 der er over fem år gamle at regne fra det tidspunkt, hvor det dokument,  

 der hjemler ret til eksekution, er oprettet i overensstemmelse med de love og  

 administrative bestemmelser og den administrative praksis, der gælder i  

 den medlemsstat, hvori den myndighed, der anmoder om bistand, befinder sig,  

 frem til tidspunktet for fremsættelse af anmodningen.
Såfremt der  

 imidlertid gøres indsigelse mod fordringen eller dokumentet,  

 løber tidsfristen fra det tidspunkt, hvor den medlemsstat, der anmoder  

 om bistand, fastslår, at der ikke længere kan gøres  

 indsigelse mod fordringen eller det dokument, der hjemler ret til  

 eksekution.
Den myndighed, der anmodes om bistand, underretter den myndighed, der  

 anmoder om bistand, om grundene til, at anmodningen om bistand ikke kan  

 efterkommes.
Kommissionen underrettes ligeledes om det begrundede afslag.
Artikel 15 1. Spørgsmål om forældelse afgøres udelukkende  

 ud fra de retsregler, der gælder i den medlemsstat, i hvilken den  

 myndighed, der anmoder om bistand, befinder sig.
 2. De inddrivelsesforanstaltninger, der i overensstemmelse  

 med anmodningen om bistand træffes af den myndighed, som anmodes om  

 bistand, og som, såfremt de var blevet truffet af den myndighed, der  

 anmoder om bistand, ville have medført suspension eller afbrydelse af  

 forældelsen i henhold til de retsregler, der gælder i den  

 medlemsstat, i hvilken den myndighed, der anmoder om bistand, befinder sig,  

 anses med hensyn til denne virkning for at være truffet i  

 sidstnævnte stat.
Artikel 16 Dokumenter og oplysninger, der meddeles den myndighed, der anmodes om  

 bistand, med henblik på gennemførelsen af dette direktiv,  

 må af denne kun meddeles til:
a)	den i anmodningen om bistand omhandlede person; b)	de personer og myndigheder, der har til opgave at inddrive  

 fordringerne, og kun i dette øjemed; c)	de retsinstanser, for hvilke sagerne om inddrivelse af fordringer  

 indbringes.
Artikel 17 Anmodninger om bistand og det dokument, som hjemler ret til eksekution og  

 andre relevante dokumenter ledsages af en oversættelse til det  

 officielle sprog eller til et af de officielle sprog i den medlemsstat, i  

 hvilken den myndighed, der anmodes om bistand, befinder sig, idet  

 sidstnævnte dog har mulighed for at give afkald på en sådan  

 oversættelse.
Artikel 18 1. Den myndighed, som anmodes om bistand, inddriver og tilbageholder  

 endvidere alle omkostninger i forbindelse med inddrivelse af fordringen i  

 overensstemmelse med de love og bestemmelser i den medlemsstat, hvori  

 myndigheden befinder sig, som er gældende for tilsvarende  

 fordringer.
 2. Medlemsstaterne giver indbyrdes afkald på  

 godtgørelse af omkostninger i forbindelse med deres gensidige bistand  

 i medfør af dette direktiv.
 3. Ved inddrivelser, der enten frembyder særlige  

 vanskeligheder, dvs. som er forbundet med meget store omkostninger eller  

 falder inden for rammerne af bekæmpelsen af organiseret kriminalitet,  

 kan de myndigheder, som anmoder om og anmodes om bistand, aftale  

 særlige godtgørelsesregler for de pågældende  

 tilfælde.
 4. Den medlemsstat, i hvilken den myndighed, der anmoder  

 om bistand, befinder sig, forbliver dog ansvarlig over for den medlemsstat, i  

 hvilken den myndighed, der anmodes om bistand, befinder sig, for  

 godtgørelse af eventuelle omkostninger og tab som følge af  

 foranstaltninger, som erklæres ubegrundede, og som er indledt for at  

 fastslå gyldigheden af fordringen eller af det dokument, der er udstedt  

 af den myndighed, der anmoder om bistand.
Artikel 19 Medlemsstaterne tilsender hinanden en liste over de myndigheder, der har  

 beføjelse til at fremsætte og modtage anmodninger om  

 bistand.
Artikel 20 1. Kommissionen bistås af et inddrivelsesudvalg, i det  

 følgende benævnt »udvalget«, bestående af  

 repræsentanter for medlemsstaterne og med Kommissionens  

 repræsentant som formand.
 2. Når der henvises til dette stykke, anvendes  

 artikel 5 og 7 i afgørelse 1999/468/EF.
 Fristen i artikel 5, stk. 6, i afgørelse  

 1999/468/EF fastsættes til tre måneder.
 3. Udvalget vedtager selv sin forretningsorden.
Artikel 21 Udvalget kan behandle ethvert spørgsmål, der angår  

 anvendelsen af dette direktiv, og som forelægges af formanden på  

 eget initiativ eller efter anmodning af en medlemsstats  

 repræsentant.
Artikel 22 De detaljerede regler for gennemførelse af artikel 4, stk. 2  

 og 4, artikel 5, stk. 2 og 3, artikel 7, 8, 9, 11, artikel 12,  

 stk. 1 og 2, artikel 14, artikel 18, stk. 3, og artikel 25 og for,  

 hvilke kommunikationsmidler og omregningsregler myndighederne skal benytte,  

 for overførsel af inddrevne beløb og for fastsættelse af  

 minimumsbeløb for fordringer, som danner grundlag for anmodning om  

 bistand, vedtages i overensstemmelse med proceduren i artikel 20,  

 stk. 2.
Artikel 23 Bestemmelserne i dette direktiv er ikke til hinder for en mere omfattende  

 gensidig bistand, som visse medlemsstater yder eller måtte yde hinanden  

 i medfør af aftaler eller ordninger, herunder for så vidt  

 angår meddelelse af inden- eller udenretslige dokumenter.
Artikel 24 Medlemsstaterne træffer de nødvendige foranstaltninger for at  

 efterkomme dette direktiv senest den 1. januar 1978.
Artikel 25 Hver medlemsstat underretter Kommissionen om de foranstaltninger, den  

 træffer med henblik på dette direktivs gennemførelse.  

 Kommissionen giver de øvrige medlemsstater meddelelse herom.
Hver medlemsstat underretter hvert år Kommissionen om antallet af  

 anmodninger om oplysninger, meddelelser og inddrivelse, der afsendes og  

 modtages hvert år, fordringernes størrelse og de inddrevne  

 beløb.
Kommissionen rapporterer hvert andet år til  

 Europa-Parlamentet og Rådet om anvendelsen af disse ordninger og om de  

 opnåede resultater.
Artikel 26 Dette direktiv er rettet til medlemsstaterne.
Udfærdiget i Bruxelles den 15. marts 1976 På Rådets vegne R.
VOUEL Formand 2)   Sammenskrivningen er foretaget af  

 Justitsministeriet.
Sammenskrivningen vedrører EFT L 73 af 19/3 1976,  

 side 18-23, EFT L 331 af 27/12 1979, s. 10, EFT L 390 af 31/12 1992, side  

 124-126 og EFT L 175 af 28/6 2001, s. 17-20.
 3)   Rådets direktiv  

 77/799/EØF af 19. december 1977 om gensidig bistand mellem  

 medlemsstaternes kompetente myndigheder inden for området direkte  

 skatter (EFT L 336 af 27/12 1977, s. 15). Senest ændret ved  

 tiltrædelsesakten af 1994.
4)
  Mens artikel 2, litra h, taler om »beskatning af  

 forsikringspræmier«, tales der i artikel 3 om »afgifter på  

 forsikringspræmier«.
Forskellen må tilskrives en  

 oversættelsesfejl i den danske udgave af direktivet.
I den engelske og  

 den franske udgave er sprogbrugen konsekvent, idet der i begge artikler tales  

 om hhv. »taxes on insurance premiums« og »taxes sur les primes  

 dassurance«.
 1)   Loven indeholder bestemmelser, der  

 gennemfører Rådets direktiv 76/308/EØF af 15. marts 1976,  

 EF-Tidende 1976 L 73 s. 18, om gensidig bistand ved inddrivelse af fordringer  

  i forbindelse med visse bidrag, afgifter, skatter og andre foranstaltninger  

 som ændret ved  Rådets direktiv 79/1071/EØF af 6. december  

 1979, EF-Tidende 1979 L 331 s. 10, Rådets direktiv 92/108/EØF af  

 14. december 1992, EF-Tidende 1992 L 390 s. 124, og Rådets direktiv  

 2001/44/EF af 15. juni 2001, EF-Tidende 2001 L 175 s. 17.
