 Ankestyrelsen har behandlet en række principielle sager om, hvilken  

 kommune, der har handle- og betalingsforpligtelsen jf. bistandslovens § 10,  

 og i hvilket omfang der er hjemmel for en aktuel opholdskommune til at få  

 refusion for afholdte udgifter efter bistandsloven § 11 fra en tidligere  

 opholdskommune.
De udgifter, der kan blive tale om at få refunderet, kan godt være  

 millionbeløb.
Dette forhold gør, at reglerne nærlæses og nærfortolkes af  

 kommunerne.
Det har betydning at vide hvilke forhold, der kan medføre en  

 refusionsforpligtelse.
Det har betydning at vide, hvorlænge en kommune er  

 bundet af pligten til at betale, altså hvornår pligten ophører.
Refusionskravet udgør den kommunale andel af den afholdte udgift, der  

 lovligt kan afholdes efter bistandsloven.
Der skal være tale om en egentlig  

 ydelse efter loven, mens almindelige administrationsudgifter, herunder  

 lønudgifter og udgifter til rådgivning og vejledning ikke giver ret til  

 refusion.
 Refusionskravet omfatter samtlige udgifter opholdskommunen måtte yde efter  

 bistandsloven til den pågældende, f.eks. også kommunens andel af senere  

 udgifter til børns daginstitutionsophold.
 Der skal være tale om en konkret udgift før de sociale nævn eller  

 Ankestyrelsen kan tage stilling til disse sager.
Der gælder en ankefrist på 4 uger, når sagerne indbringes for  

 Ankestyrelsen.
Klagen sendes via nævnet til Ankestyrelsen.
OPHOLDSKOMMUNE § 10 i bistandsloven indeholder hovedreglen, nemlig at personens faktiske  

 opholdskommune både er handle- og betalingskommune.
 Begrebet retlig opholdskommune blev i forbindelse med indførelse af  

 bistandsloven afskaffet som begreb.
 Handleforpligtelsen indebærer, at kommunen skal yde sagsbehandling,  

 herunder råd og vejledning, udbetale kontanthjælp, iværksætte revalidering og  

 stille institutionspladser til rådighed.
Når børn lever og bor sammen med den ene af sine forældre, har barnet  

 samme opholdskommune, som den barnet lever sammen med.
Afgørende er ikke hvem  

 af forældrene, der har forældremyndigheden, men hvem barnet rent faktisk bor  

 hos og lever sammen med i hverdagen.
Børn (personer under 18 år) kan undtagelsesvis erhverve selvstændig  

 opholdskommune.
Denne undtagelsesbestemmelse fortolkes re- striktivt.
Der er  

 flere forhold, der spiller en rolle, bl.a. skal man se på formålet med  

 opholdet udenfor hjemmet, om barnet kan klare sig selv, og om barnet har  

 erhvervet selvstændig bolig.
Barnets alder har en mindre betydende rolle.
I andre situationer lægges der vægt på om forbindelsen mellem barn og  

 forældre er afbrudt, f.eks. hvis forældrene opholder sig i udlandet jf.
SM  

 O-18-93.
 Hvis barnet ikke har selvstændig opholdskommune, er forældrenes  

 opholdskommune både handle- og betalingskommune.
REFUSION § 11 i bistandsloven indeholder de nærmere regler om refusion.
Her skal  

 blot nævnes nogle eksempler på de mange problemer, der er i disse sager.
BØRN Når børn er anbragt uden for hjemmet i en anden kommune end forældrenes,  

 medfører ændringer i planer som hovedregel ikke ophør af refusionspligt.
Det  

 gælder såvel små som store ændringer i planerne jf.
SM O-18-93, hvor der  

 skete ændring fra pleje til institutionsanbringelse.
Såfremt der opstår øget hjælpebehov på grund af upåregnelige forhold for  

 børn, som er placeret i familiepleje i en anden kommune end forældrenes, vil  

 disse udgifter være omfattet af refusionskravet, jf.
SM O-14-93.
 Generelt kan man sige, at risikoen, for at en plan ikke gennemføres som  

 oprindeligt planlagt, i et stort omfang lægges hos den anbringende kommune.
Ophør af refusionspligten sker ved hjemgivelse af barnet, jf.
SM- O-16-93.
UDDANNELSE For personer, der opholder sig i en anden kommune som led i en  

 uddannelsesplan gælder en tilsvarende hovedregel om, at ændringer i planer  

 ikke medfører ophør af refusionspligt, jf.
SM O-17-93 og SM O-19-93.
 Den anbringende kommune vil som udgangspunkt være pligtig til at yde  

 refusion så længe den pågældende kan anses for at være  

 revalideringsberettiget.
 Ophør af refusionspligten sker ved behandlingens eller uddannelsens  

 gennemførelse eller afbrydelse.
UNDERRETNING Manglende underretning om ændringer mv i en lagt uddannelses-  

 eller behandlingsplan fritager ikke i sig selv den betalende for sin  

 forpligtelse, jf.
SM O-34-90.
UDSLUSNING Ankestyrelsen har behandlet en række sager om refusion, når en persons  

 ophold i institution eller sygehus afsluttes med, at pågældende får egen  

 bolig.
I følge Ankestyrelsens praksis vil dette som hovedregel indebære ophør af  

 refusionspligten, medmindre pågældende f.eks. efter udskrivning er tilknyttet  

 institutionen i et sådant omfang, at han kan anses for at være anbragt i  

 pleje i kommunen. (* 1) SÆRLIGT OM INSTITUTIONER I § 11, STK. 1 NR. 2 Ankestyrelsen har skærpet sin tidligere fortolkning af  

 institutionsbegrebet i bistandslovens § 11, stk. 1, nr. 2. Dette  

 institutionsbe-greb er snævrere end institutionsbegrebet i § 11, stk. nr. 1,  

 men er i forhold til lovteksten i følge tidligere praksis udvidet til udover  

 sygehuse også at omfatte forsorgshjem, beskyttet pensionat oprettet i medfør  

 af bistandslovens § 105, krisecenter for kvinder og visse private  

 institutioner, men Ankestyrelsen lægger nu vægt på, at der er tale om  

 indlæggelse og at der tilbydes en eller anden form for behandling på stedet.
Ankestyrelsen har derfor fundet at en boligfonds nødhjælpslejligheder, en  

 rådgivningsgruppes nødherberg og et kursus- og rekreationscenter ikke var  

 omfattet af bistandslovens § 11, stk. 1, nr. 2. (* 1) (* 1) Sagerne er mødebehandlet og vil blive udsendt som SM.
