Landsskatteretskendelse af 13. august 2002 vedr.  

 Andelsboligforening  delvis ophør af erhvervsmæssig virksomhed Andelsboligforeningen A klager for indkomståret 1997 over, at de  

 stedlige skattemyndigheder har anset lejemåls overgang fra erhvervsmæssig til  

 skattefri anvendelse som skattepligtigt delvis ophør af erhvervsmæssig  

 virksomhed samt over, at fordelingen af forbedringsudgift mellem medlemmer og  

 ikke-medlemmer ikke er godkendt.
Det fremgår af sagen, at andelsboligforeningen har til formål at  

 erhverve, eje og administrere ejendomme, der både indeholdt beboelses- og  

 erhvervslejemål.
Beboelseslejemålene blev udlejet såvel til medlemmer som  

 ikke  

 medlemmer af andelsboligforeningen.
 Vedr. ophørsbeskatning:
I 1997 blev andelsboligforeningens medlemskreds udvidet, idet  

 2.527 m  

  

 2  

  

 som hidtil havde været udlejet til ikke-medlemmer, blev  

 udlejet til personer, der samtidig blev optaget som medlemmer i  

 andelsboligforeningen.
Andelsboligforeningen har fortsat udlejning til  

 ikke-medlemmer.
 Andelsboligforeningen har i indkomståret 1997 selvangivet en  

 skattepligtig indkomst på 4.375.994 kr.
 Den kommunale skatteforvaltning har forhøjet  

 andelsboligforeningens skattepligtige indkomst med ejendomsavance på  

 2.341.941  

 kr.
Baggrunden for forhøjelsen er, at den kommunale  

 skatteforvaltning har anset overgangen af lejlighederne til brug for  

 medlemmer  

 (fra erhvervsmæssig til ikke-erhvervsmæssig anvendelse) som delvis ophør af  

 drift af en erhvervsvirksomhed.
Det enkelte lejemål er anset for at udgøre et  

 selvstændigt aktiv, som er en del af en erhvervsvirksomhed, så længe  

 lejemålet  

 udlejes til ikke-medlemmer af andelsboligforeningen.
Ophøret (delvis) af den  

 erhvervsmæssige virksomhed er anset som skattepligtigt i medfør af  

 selskabsskatteloven  

 § 5, stk. 6.
 Andelsboligforeningens repræsentant har over for  

 Landsskatteretten nedlagt principal påstand om, at der ikke er hjemmel til at  

 foretage en beskatning af ejendomsavance alene som følge af, at lejlighederne  

 overgår fra udlejning til ikke medlemmer til udlejning til medlemmer.
 Subsidiært har repræsentanten nedlagt påstand om, at  

 ejendomsavancen er opgjort på et fejlagtigt grundlag, idet afståelsessummen  

 ikke er opgjort på objektivt grundlag.
Til støtte for de nedlagte påstande har repræsentanten bl.a.  

 anført, at den ændrede benyttelse af lejligheden ikke i relation til  

 selskabsskatteloven § 5, stk. 4 og stk. 6, kan anses for delvist ophør af  

 virksomhed.
Han har endvidere anført, at der ikke er hjemmel i  

 ejendomsavancebeskatningsloven § 1 til at anse den ændrede benyttelse af  

 lejligheden, som værende en afståelse.
Endeligt har han anført, at det på  

 baggrund af formuleringen i selskabsskatteloven § 1, stk. 1, nr. 6, 2. pkt.  

 må  

 lægges til grund, at avance først skal beskattes, når der sker en reel  

 afståelse.
Bestemmelsen omfatter således skattepligt af avancer ved afståelse  

 af aktiver, der benyttes eller tidligere har været benyttet i den  

 erhvervsmæssig del af foreningen.
Vedrørende den subsidiære påstand har repræsentanten anført, at  

 ejendommens handelsværdi ikke kan ansættes til 115 mio. kr., når der henses  

 til, at den faktiske anskaffelsessum udgør 65.387.060 kr.
Ejendomsvurderingen  

 den 1. januar 1996 kan ifølge repræsentanten ikke være et korrekt udtryk for  

 ejendommens handelsværdi, når den efterfølgende er erhvervet for et  

 væsentligt  

 mindre beløb.
Det er endvidere repræsentantens opfattelse, at afholdte  

 forbedringsudgifter skal tillægges ejendommens anskaffelsessum i forbindelse  

 med opgørelse af avance efter ejendomsavancebeskatningslovens regler.
 Landsskatteretten skal  

 udtale:
 Det følger af selskabsskatteloven § 5, stk. 6, jf. stk. 4, at  

 foreninger m.v. omfattet af selskabsskatteloven § 1, stk. 1, nr. 6, som helt  

 eller delvis ophører med at drive erhvervsmæssig virksomhed, skattemæssigt  

 stilles som ved ophør af virksomhed og salg til handelsværdi af de aktiver og  

 passiver, der er i behold hos foreningen m.v. på tidspunktet for ophøret af  

 driften af den erhvervsmæssig virksomhed.
Af forarbejderne til den oprindelige affattelse af  

 selskabsskatteloven § 5, stk. 4, FT 1966/67, 2. samling, tillæg A, sp. 2635  

 f.,  

 fremgår det, at bestemmelsen tog sigte på at beskatte blandt andet  

 kapitalgevinster i overgangstilfælde, hvor senere beskatning på grund af  

 overgangen var udelukket.
Dette kunne ifølge forarbejderne være tilfældet,  

 hvis  

 en skattepligtig forening forud for en likvidation overgik til beskatning  

 efter  

 selskabsskatteloven § 1, stk. 1, nr. 6, for derefter uden øjeblikkelig  

 afståelse af formuegoderne at ophøre med at have erhvervsmæssig indkomst.  

 Selskabsskatteloven § 5, stk. 4 blev ændret ved lov nr. 374 af 18. maj 1994  

 til  

 den nugældende affattelse ligesom selskabsskatteloven § 5, stk. 6 blev  

 indsat.  

 Det fremgår af forarbejderne til ændringen, FT 1993/94, tillæg A, sp. 804 f.,  

 at  

 der ved omformuleringen ikke er tilsigtet en ændring i den indtil da gældende  

 retsstilling, ifølge hvilken der skete ophørsbeskatning i de tilfælde, hvor  

 en  

 forening m.v. omfattet af selskabsskatteloven § 1, stk. 1, nr. 6, ophørte  

 helt  

 eller delvis med at drive erhvervsmæssig virksomhed, men at  

 selskabsskatteloven  

 § 5 blev ændret som følge af Højesterets dom i sagen UfR 1993.371, der  

 bestemte, at overgang til beskatning efter selskabsskatteloven § 1, stk. 1,  

 nr.  

 6 ikke kunne anses som overgang til skattefri virksomhed.
 Landsskatteretten finder ikke, at der ved ændret anvendelse af  

 flere lejligheder fra at være udlejet til ikke-medlemmer til at blive  

 benyttet  

 af et medlem på andelsbasis, uden at udlejning til andre ikke-medlemmer  

 herved  

 er ophørt, foreligger helt eller delvis ophør af erhvervsvirksomhed, jf.  

 selskabsskatteloven § 5, stk. 6. Endvidere findes de i forarbejderne til § 5,  

 stk. 4, angivne hensyn, som begrunder overgangsbeskatning på tidspunktet for  

 ophør af den af foreningen drevne erhvervsmæssige virksomhed, ikke at  

 foreligge  

 ved overgangen af enkelte lejligheder til ikke erhvervsmæssig anvendelse.  

 Således indeholder såvel selskabsskatteloven § 5, stk. 6, som § 1, stk. 1,  

 nr.  

 6, hjemmel til beskatning af andelsboligforeningens kapitalgevinster på et  

 senere tidspunkt i forbindelse med afståelse af formuegoder eller helt eller  

 delvis ophør af erhvervsmæssig virksomhed.
 Andelsboligforeningens skattepligtige indkomst nedsættes således  

 med 2.341.941 kr.
 Vedr. ikke  

 fradragsberettiget forbedringsudgift:
 Andelsboligforeningen har ved opgørelsen af den skattepligtige  

 indkomst for indkomståret 1997, som fællesudgift til fordeling mellem  

 medlemmer  

 og ikke medlemmer, fratrukket vedligeholdelsesudgifter med 9.825.069 kr.
 De stedlige skattemyndigheder har ikke godkendt fradrag stort  

 5.205.802 kr. for forbedringsudgifter.
 Som begrundelse herfor har myndighederne bl.a. anført, at man i  

 overensstemmelse med Ligningsrådets vejledende anvisninger  

 (Ligningsvejledningen 1997, afsnit E.K. 2.5) vedrørende  

 vedligeholdelsesfradrag  

 for nyerhvervede ejendomme har begrænset vedligeholdelsesfradraget således:
Vedligeholdelsesandel af renovering jf. bilag til  

 selvangivelse 8.698.003 kr.
Vedligeholdelsesudgifter jf. årsregnskabet note 6 1.127.066 kr.
I alt 9.825.069 kr.
Årlig lejeindtægt jf. bilag til selvangivelsen 18.477.068 kr.
Maksimal vedligeholdelsesandel, 25 % af 18.477.068 kr.
 4.619.267 kr.
Ikke fradragsberettiget  

 forbedringsudgift 5.205.802 kr.
 De stedlige skattemyndigheder har anført, at fordelingen af  

 ejendommens fællesudgifter er sket på grundlag af forholdet mellem den  

 erhvervsmæssige lejeindtægt og den erhvervsmæssige lejeindtægt tillagt  

 boligafgiften for andelsboligerne reguleret til lejeniveau.
Det er andelsboligforeningens opfattelse, at begrænsningen i  

 fradraget for vedligeholdelsesudgifter skal ske på det samme grundlag som  

 anvendes ved fordelingen af ejendommens fællesudgifter.
De stedlige  

 skattemyndigheder har hertil bemærket, at man ikke er enige med  

 andelsboligforeningen i denne betragtning under henvisning til Ligningsrådets  

 anvisning.
Myndighederne har den opfattelse, at uanset om ejendommens  

 fællesudgifter fordeles på grundlag af forholdet mellem de erhvervsmæssige  

 lejeindtægter og de erhvervsmæssige lejeindtægter tillagt boligafgifter  

 reguleret til lejeniveau eller eventuelt et andet fordelingsgrundlag, da er  

 grundlaget for begrænsning af fradraget for vedligeholdelsesudgifter  

 ejendommens faktiske oppebårne indtægter i form af leje og boligafgifter  

 ekskl.  

 varme.
 Repræsentanten har nedlagt påstand om, at  

 vedligeholdelsesfradraget efter 25 % reglen skal beregnes på baggrund af  

 lejeindtægten og en reguleret boligafgift, svarende til i alt 21.596.484 kr.,  

 således at vedligeholdelsesandelen udgør 5.399.121 kr.
Til støtte herfor, har repræsentanten bl.a. anført, at de  

 stedlige skattemyndigheder har beregnet vedligeholdelsesdelen på baggrund af  

 den faktiske lejeindtægt og den faktiske boligafgift.
Ved den efterfølgende  

 fordeling af fradraget mellem den erhvervsmæssige virksomhed og udlejning til  

 medlemmer foretages fordelingen imidlertid på baggrund af den faktiske leje  

 og  

 en beregnet boligafgift, således at boligafgiften reguleres til et beløb  

 svarende til lejen fra ikke-medlemmer.
Skal der være symmetri mellem beregningen af fradraget og fordelingen  

 af fradraget mellem den erhvervsmæssige og ikke erhvervsmæssige andel, har  

 repræsentanten gjort gældende, at også fradragsandelen på de 25 % må skulle  

 beregnes  

    

  

 på baggrund af en beregnet  

 boligafgift, og ikke på baggrund af den faktiske boligafgift.
I modsat fald  

 snydes andelsboligforeningen for en andel af den  

 vedligeholdelsesudgift, som  

 reelt kan henføres til den erhvervsmæssige udlejning.
 Landsskatteretten skal  

 udtale:
 Retten bemærker, at det for nyerhvervede udlejningsejendomme i  

 de første 3 ejerår efter de af Ligningsrådet fastsatte retningslinier alene  

 kan  

 godkendes fradrag for istandsættelsesudgifter med 25 % af den årlige  

 lejeindtægt.
 Landsskatteretten finder på baggrund af, at den efterfølgende  

 fordeling af fradraget mellem den erhvervsmæssige og ikke erhvervsmæssige  

 andel, sker på grundlag af den faktiske lejeindtægt og en reguleret  

 boligafgift, at fradraget efter 25 %-reglen ligeledes skal beregnes på  

 grundlag  

 af den faktiske lejeindtægt og en reguleret boligafgift.
 Den påklagede ansættelse ændres således i overensstemmelse med  

 den af repræsentanten nedlagte påstand.
