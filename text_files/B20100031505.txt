Bekendtgørelse om ændring af bekendtgørelse om materialer og genstande bestemt til kontakt med fødevarer (Forbud mod bisphenol A i alle fødevarekontaktmaterialer rettet mod 0-3 årige) § 1 I bekendtgørelse nr. 1068 af 13. november 2009 om materialer og genstande bestemt til kontakt med fødevarer, som ændret ved bekendtgørelse nr. 286 af 26. marts 2010, foretages følgende ændring:
 1. I § 9 indsættes som stk. 2 :
»Stk. 2. Bisphenol A og alle de forbindelser, det indgår i, må ikke anvendes i materialer og genstande bestemt til kontakt med fødevarer specielt rettet mod 0-3 årige.« § 2 Stk. 1. Bekendtgørelsen træder i kraft den 30. marts 2010.
 Stk. 2. Fødevarekontaktmaterialer med indhold af bisphenol A, der er specielt rettet mod 0-3 årige, og som er markedsført lovligt inden den 27. marts 2010, kan dog markedsføres indtil den 30. juni 2010.
