 I medfør af registreringsafgiftslovens § 1 skal der betales  

 registreringsafgift af alle køretøjer, der skal registreres her i landet  

 efter færdselsloven.
 Efter lovens § 10 fastsættes den afgiftspligtige værdi for brugte  

 køretøjer ved vurdering.
 Nedennævnte regler gælder for told- og skateregionerne i de tilfælde, hvor  

 der ønskes oplyst en foreløbig fastsættelse af registreringsafgiften for et  

 brugt køretøj (depositum).
 Fastsættelse af depositum for registreringsafgift af brugte motorkøretøjer  

 sker efter følgende retningslinier:
1. Told- og Skatteregionerne Alle henvendelser om registreringsafgift besvares af regionen i det  

 område, hvor den, der ønsker depositumfastsættelsen, er bosiddende eller har  

 sit forretningssted.
2. Forespørgsler om depositum 2.1 Regionens besvarelser på konkrete køretøjer sker på grundlag af en  

 skriftlig forespørgsel (forespørgselsblanket 21.009 kan anvendes).
Forespørgslen skal som minimum indeholde følgende oplysninger om køretøjet - stelnummer, - mærke og art, - model, - typebetegnelse, - første registreringsdato, - motorstørrelse og drivkraft, - beskrivelse af karosseri, - km-stand, - beskrivelse af ekstra udstyr.
 Der skal fremlægges dokumentation for køretøjets tidligere registrering  

 (dansk eller udenlandsk registreringsattest eller anden dokumentation for  

 køretøjets tidligere registrering).
 2.2 Ved alle besvarelser af forespørgsler om depositum skal regionen  

 udtrykkelig gøre opmærksom på, at der er tale om en foreløbig fastsættelse af  

 værdien, og at registreringsafgiften kan blive ændret, når den endelige værdi  

 fastsættes af vurderingsmyndigheden.
3. Fastsættelse af den afgiftspligtige værdi 3.1. Ved regionens fastsættelse af den afgiftspligtige værdi til brug for  

 beregningen af depositum anvendes følgende materiale i prioriteret orden:
 1. Niveaulister fra vurderingssekretariaterne ved  

 told- og skatteregion Aalborg, Aarhus, Odense og København 1 (City).
2. DAF-katalog/DAFFI-diskette og/eller  

 Bilmagasinet/Bilindex-diskette 3.1.2 Niveaulister På baggrund af de foretagne endelige vurderinger, annoncer,  

 erfaringsmateriale mv. udarbejdes niveaulister.
Listerne angiver for en række  

 gængse motorkøretøjer en »normværdi«, dvs værdien for biler i  

 normal vedligeholdt stand uden ekstraudstyr og med normalt kilometertal.  

 Listerne, der udarbejdes i fællesskab af de fire vurderingssekretariater,  

 udsendes kvartalsvis.
 Findes der niveaulister for det pågældende køretøj anvendes disse direkte  

 ved beregning af depositum, dog med evt. regulering for km-stand og  

 ekstraudstyr.
3.1.3 DAF-kataloget Der er tale om et brugtbilkatalog, der udgives kvartalsvis af Danmarks  

 Automobilforhandler Forening.
Kataloget indeholder prisoplysninger for biler gennem de seneste 8 år.
De  

 anførte priser angiver den gennemsnitlige opnåelige forhandlerudsalgspris ved  

 kontantsalg til forbruger for biler i normal vedligeholdt og salgsklargjort  

 stand.
 3.2 Priserne i niveaulister og DAF-kataloget kan kun bruges, hvis  

 køretøjet er direkte nævnt.
 3.3 Findes køretøjets handelspris ikke i niveaulister eller DAF-katalog,  

 skal depositumfastsættelsen forelægges det pågældende vurderingssekretariat.
4. Regulering 4.1 »Normværdien« eller værdien fra DAF-kataloget reguleres for  

 kilometerstand og ekstraudstyr efter nedenstående retningslinier.
 Der tages ikke hensyn til køretøjets vedligeholdelsesstand i  

 depositumfasen.
Kilometer 4.1 Det normale kilometertal er for bezindrevne personbiler 15.000 km om  

 året og for dieseldrevne personbiler samt alle varebiler 20.000 km om året.
 4.2 Der skal ikke tages hensyn til afvigelser i km-stand på 10% i forhold  

 til normen.
 Ved afvigelser herudover reguleres værdien med følgende procentandele af  

 de i DAF-kataloget anførte ørebeløb:
 Kilometertillæget eller -fradraget må ikke medføre, at køretøjets værdi  

 bliver lavere eller højere end værdien for et tilsvarende køretøj, der er  

 henholdsvis et år ældre eller yngre.
Ekstraudstyr 4.3 Værdien af ekstraudstyr tillægges den afgiftspligtige værdi.
Dog  

 således, at værdien af ekstraudstyret nedskrives således:
Køretøjets alder Nedskrivning af værdien af ekstraudstyr til For køretøjer, der er under 1 år gamle, sker nedskrivningen af  

 ekstraudstyr i takt med nedskrivningen på køretøjet.
 I tilfælde af, at nyprisen ikke er kendt, samt i de tilfælde, hvor bilen  

 er forsynet med dyrt eller omfattende ekstraudstyr, skal  

 depositumfastsættelsen forelægges det pågældende vurderingssekretariat.
5. Motorkøretøjer - særlig anvendelse Når der er tale om køretøjer, der har været anvendt til udlejning,  

 demokørsel eller banekørsel (køreskoler) skal depositumfastsættelsen  

 forelægges det pågældende vurderingssekretariat.
Det gælder også, når f.eks.  

 politiets køretøjer, statens tjenestebiler, sygetransportvogne,  

 taxa/hyrevogne og køreskolebiler skal afgiftsberigtiges.
6 Eftersyn af køretøjet Hvis køretøjet fremvises ved fastsættelse af depositum, foretager regionen  

 eftersyn af køretøjet for at sikre, at de afgivne oplysninger svarer til  

 køretøjet, især vedrøredne identitet (stel-nr og motornummer), km-stand og  

 udstyr.
7 Ikrafttræden Cirkulæret træder i kraft den 1. juli 1996.
