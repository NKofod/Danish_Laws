 Fra 1. juli 1987 gælder følgende regler om momsberegning af skibs- og  

 vareafgifter:
 Skibsafgifter:
 Afgifter, der afkræves følgende skibe, kan holdes uden for den  

 momspligtige omsætning:
a.
Skibe i udenrigsfart, dvs skibe, der kun losser varer fra udlandet  

 eller laster varer til udlandet.
b.
Udenlandske fiskerfartøjer.
c.
Udenlandske skibe, der hverken losser eller laster varer.
 Afgifter, der afkræves følgende skibe, er momspligtige:
a.
Skibe i indenrigsfart, dvs skibe, der losser varer fra dansk havn eller  

 laster varer til dansk havn, uanset om skibet samtidigt losser/laster varer  

 fra/til udlandet.
b.
Danske fiskerfartøjer.
c.
Danske skibe, der hverken losser eller laster varer.
d.
Lystfartøjer, uanset nationalitet.
 Vareafgift:
a.
Vareafgift vedrørende skibe i udenrigsfart og udenlandske  

 fiskerfartøjer kan holdes uden for den momspligtige omsætning.
b.
Vareafgift vedrørende andre skibe er i alle tilfælde momspligtig.
 Færøske og grønlandske skibe sidestilles med udenlandske skibe.
