 Skrivelse om, hvorvidt et  

 kommunalbestyrelsesmedlem, der er idømt en bøde ved retten for  

 overtrædelse af Arbejdsministeriets bekendtgørelse nr. 1018 af  

 15. december 1993 om arbejderbeskyttelse i vejtransport, § 7, nr. 3c, jf.  

 Rådets forordning (EØF) nr. 3821/85, artikel 15, stk. 2, er  

 valgbar.
 (Fra Valgbarhedsnævnet til en kommunalbestyrelse,  

 j.nr. 546/1998).
 Ved brev modtaget i Valgbarhedsnævnet den 4. marts  

 1998 har X Kommunalbestyrelse i medfør af den kommunale valglov § 101,  

 stk. 4, indberettet til Valgbarhedsnævnet, at kommunalbestyrelsesmedlem  

 NN ved retten i Y er idømt en bøde på 400 kr. for  

 overtrædelse af Arbejdsministeriets bekendtgørelse nr. 1018 af  

 15. december 1993 om arbejderbeskyttelse i vejtransport, § 7, nr. 3c, jf.  

 Rådets forordning (EØF) nr. 3821/85, artikel 15, stk. 2.
 Det fremgår af sagen, at den pågældende  

 blev idømt en bødestraf for søndag den 16. februar 1997,  

 kl. 15.00, at have ført bus ad Oksevejen mod nord ved  

 landegrænsen i Padborg, og i tidsrummet fra den 15. februar 1997 ca.  

 kl. 04.40 til den 15. februar 1997 ca. kl. 09.00 at have kørt på  

 medførerens diagramark.
 I den anledning skal man meddele, at  

 Valgbarhedsnævnet har fundet, at den begåede handling ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for  

 valgbar.
