Betænkning afgivet af Socialudvalget den 7. maj 2003 Betænkning over Forslag til lov om ændring af lov om social service (Mulighed for madordninger i børnehaver mod fuld  

 forældrebetaling) [af socialministeren (Henriette Kjær)] 1. Ændringsforslag Der er stillet 3 ændringsforslag til lovforslaget.  

 Socialdemokratiets medlemmer af udvalget har stillet ændringsforslag nr. 1 og  

 3, og Det Radikale Venstres medlem af udvalget har stillet ændringsforslag  

 nr.  

 2.
2. Udvalgsarbejdet Lovforslaget blev fremsat den 29. januar 2003 og var til 1.  

 behandling den 6. februar 2003. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 23. december 2003 dette udkast til  

 udvalget, jf. alm. del  bilag 402. Den 30. januar 2003 sendte  

 socialministeren  

 de indkomne høringssvar og et notat herom til udvalget.
Spørgsmål Udvalget har stillet 11 spørgsmål til socialministeren til  

 skriftlig besvarelse, som denne har besvaret.
Et af udvalgets spørgsmål til  

 socialministeren og dennes svar herpå er optrykt som bilag til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KRF) indstiller lovforslaget til  

  

 vedtagelse uændret.
 Det er Venstres, Dansk Folkepartis, Det Konservative Folkepartis  

 og Kristeligt Folkepartis opfattelse, at intentionen med lovforslaget først  

 og  

 fremmest er at give mulighed for at etablere forældrebetalte madordninger,  

 når  

 det er et ønske fra forældrene og det kan passes ind i forholdene i den  

 enkelte  

 daginstitution.
Madordningen skal være et tilbud til alle forældre med børn i  

 institutionen, og det skal tilstræbes, at alle børn deltager, så måltidet kan  

 være en fælles oplevelse for alle børn i dagtilbuddet.
Selv om der skulle  

 være  

 enkelte forældrepar, som ønsker at give deres barn mad med, f.eks. på grund  

 af  

 svær fødevareallergi, så bør det ikke hindre, at en madordning etableres.
Der  

 vil i øvrigt ikke være noget i vejen for, at et barn, der får sin mad med  

 hjemmefra, kan spise sammen med de andre børn og altså være med i  

 fællesskabet  

 om måltiderne.
 Madordninger må forudsættes oprettet efter en debat mellem  

 medarbejdere og forældre, så holdninger og muligheder, herunder ønsker om  

 pris  

 og kvalitet, afdækkes og der opnås bred tilslutning.
 Socialministeren har oplyst, at ministeren vil følge udviklingen  

 på området og give Socialudvalget en status i andet halvår af 2005.
 Kristeligt Folkepartis medlem af udvalget mener, at det skal  

 tilstræbes, at forældrenes udgifter til madordningen ikke overstiger det  

 beløb,  

 som forældrene selv ville have brugt på madpakker til barnet.
Et  

  

 mindretal  

  

 i  

 udvalget (S) indstiller lovforslaget til  

  

 vedtagelse  

  

 med de under nr. 1 og 3 stillede ændringsforslag.
Mindretallet vil stemme  

 imod  

 ændringsforslag nr. 2.
 Socialdemokratiets medlemmer af udvalget finder det positivt, at  

 børn kan få et næringsrigt måltid i daginstitutionerne, og har ikke problemer  

 med, at dette som udgangspunkt er en tilkøbsydelse.
Socialdemokratiet havde med tilfredshed konstateret, at  

 Kommunernes Landsforening og regeringen i økonomiaftalen for 2003 havde  

 aftalt,  

 at en madordning som tilbud skulle omfatte alle børn i en daginstitution.  

 Derfor undrede det, at regeringen fremsatte et lovforslag, hvor netop denne  

 forudsætning var udeladt og dermed ikke imødegik en potentiel social  

 skævvridning.
Dette er baggrunden for, at Socialdemokratiet har stillet et  

 ændringsforslag som sikrer, at alle børn har mulighed for at deltage i en  

 madordning.
Det vil efter Socialdemokratiets mening være meget uheldigt, hvis  

 prisen på deltagelse i madordningen udelukker nogle børn fra at deltage,  

 hvilket vil være et meget synligt socialt skel i den enkelte daginstitution.  

 Ved at koble betalingen til den økonomiske fripladsordning sikres, at en  

 sådan  

 eksklusion af nogle børn ikke sker på baggrund af familiens økonomiske  

 formåen,  

 idet betalingen gøres differentieret.
Det fremstår stadig uklart for  

 Socialdemokratiet, hvorfor regeringen er gået fra sin oprindelige aftale med  

 Kommunernes Landsforening.
 Et  

  

 andet mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling, men vil stemme for de stillede  

 ændringsforslag.
Enhedslistens medlem af  

 udvalget mener, at regeringen med dette lovforslag går stik imod sine meget  

 omtalte intentioner om at bryde den negative sociale arv.
Dette lovforslag  

 giver en klar opdeling i samfundet, så børn af forældre med lav indkomst helt  

 fra de er bittesmå lærer, at de er nederst, og at de ikke har de samme  

 muligheder som andre.
De børn, hvis forældre har  

 penge, kan jo sidde med ved bordet, de kan mæske sig, medens de børn, hvis  

 forældre ikke har råd, skal sidde med deres egne madpakker og være uden for  

 det  

 fællesskab, der er omkring det fælles måltid.
Set med den 3-åriges eller den  

 4-åriges øjne er det her et kæmpestort problem i hverdagen, netop fordi  

 måltidet er det samlingspunkt, der er i en børnehave.
Og netop fordi  

 samlingspunktet er måltidet, vil det selvfølgelig ramme børnene hårdt at  

 skulle  

 sidde med hver deres mad.
Så når socialministeren i bemærkningerne til  

 forslaget skriver, at der skal opbygges et fællesskab i dagtilbuddene om  

 måltiderne, jamen så bliver det fuldstændig skåret ud i pap, at man fra  

 barnsben skal lære, at der er nogle, der er med i fællesskabet, og der er  

 nogle, der står uden for fællesskabet.
Formentlig vil det ikke gå så  

 galt, for langt de fleste mennesker kunne ikke få over deres hjerte at  

 behandle  

 børn på den måde.
Så forældre og pædagoger vil formodentlig finde en løsning,  

 så man sikrer, at alle børn får mad.
Så må der skæres på åbningstider eller  

 andet for at finde pengene til, at alle kan være med i ordningerne.
Men det  

 understreger jo også bare, at regeringen har et stort arbejde foran sig, når  

 den ønsker at fjerne solidariteten og fællesskabet i den danske befolkning,  

 og  

 heldigvis for det.
Socialministeren begrunder sit forslag med, at små børn  

 skal  

 kunne få god og sund mad.
Det kan godt undre, for noget af det første,  

 regeringen og Dansk Folkeparti foretog sig efter valget, var at nedlægge den  

 ordning, som Enhedslisten havde fået gennemført, om forsøg med mad i  

 børnehaver  

 og skoler.
Enhedslisten vender sig mod  

 forslaget  som jo også handler om at øge brugerbetalingen i  

 daginstitutioner.  

 Når Enhedslisten kan støtte de socialdemokratiske og det radikale  

 ændringsforslag, er det fordi en dårlig lov bliver en anelse mindre dårlig  

 hermed.
Men Enhedslisten fastholder, at perspektivet skal være, at  

 daginstitutioner  inklusive bespisning  skal være gratis for  

 alle.
Et  

  

 tredje mindretal  

  

 i udvalget (RV) indstiller lovforslaget til  

  

 forkastelse  

  

 ved 3. behandling og vil  

 stemme imod de under nr. 1 og 3 stillede ændringsforslag.
Mindretallet vil  

 stemme for ændringsforslag nr. 2.
Det Radikale Venstre er stor tilhænger af, at man i  

 daginstitutionerne skaber et fællesskab omkring måltiderne.
Det Radikale  

 Venstre er enig i, at madordninger vil have nogle fordele, fordi man er  

 sikker  

 på, at alle børn får et godt og sundt måltid, for ved en madordning skal det  

 naturligvis sikres, at kosten er ernæringsrigtig.
 Som Det Radikale Venstre ser det, vil man som resultat af dette  

 lovforslag kunne komme til at se en opdeling af børnene i dem, der deltager i  

 madordningen, og dem, der ikke gør det, fordi økonomien kan være en barriere  

 for  

 at deltage.
 Det Radikale Venstre har derfor foreslået, at madordningen for  

 det første som udgangspunkt skal være for alle, nøjagtig som det også er  

 formuleret i kommuneaftalen for 2003  hertil kan et fastsat loft for  

 udgiften  

 til madordningen medvirke til, at det ikke bliver økonomi, der skal være  

 afgørende for, at forældrene ikke deltager i en sådan ordning.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

  

 et mindretal  

  

 (S),  

 tiltrådt af  

  

 et mindretal  

  

 (SF og EL):
Til titlen 1)  

  

 Undertitlen affattes således:
 »(Mulighed for  

 madordninger i børnehaver)  

 «.
[Konsekvens af ændringsforslag nr. 3] Til § 1 Af et  

  

 mindretal  

  

 (RV),  


  

 tiltrådt af  

  

 et mindretal  

  

 (SF og EL):
 2)  


  

 Stk.  

 3  

  

 affattes således:
»Madordningen skal som udgangspunkt omfatte alle børn i en  

 daginstitution og der betales for den fulde udgift til madordningen op til et  

 prisloft, der fastsættes af socialministeren.« [Loft for forældrenes udgift til madordning] Af  

 	  

    

  

 et mindretal  

  

 (S), tiltrådt af  

  

 et  

 mindretal  

  

 (SF og EL):
 3)  

  

 Efter stk. 3 indsættes som nyt  

 stykke:
»  

 Stk. 4.  

  

 Forældre, der får nedsat betalingen for ophold i  

 dagtilbud under hensyn til forældrenes økonomiske forhold, jf. § 15, stk. 4,  

 skal have tilsvarende reduktion i betalingen til en madordning.  

 « [Reduktion i betaling for madordning] Bemærkninger Til nr. 1 og 3 Ændringsforslagene medfører, at forældre, der er berettiget til  

 tilskud til en institutionsplads på baggrund af forældrenes økonomiske  

 forhold,  

 kan få forholdsmæssigt samme tilskud til en madordning.
Tilskud til  

 madordningen beregnes efter fripladsskalen for forældrebetalingen, jf.  

 betalingsbekendtgørelsen.
 Det præciseres i betalingsbekendtgørelsen, at nedsættelse af  

 betalingen for madordningen knyttes sammen med kommunens afgørelse om  

 bortfald  

 eller nedsættelse af betalingen af økonomiske grunde.
 Der ydes ikke tilskud til madordninger for børn med  

 socialpædagogiske fripladser.
Til nr. 2 Ændringsforslaget medfører, at der skal fastsættes et loft for  

 forældrenes udgifter til madordningen.
Else Winther Andersen (V)  

    

 Eva Kjer Hansen (V)  

    

 Flemming Oppfeldt (V)  

    

 Jørgen Bastholm (V)  

    

 Pia Kristensen (DF)  

    

 Jette Jespersen (DF)  

    

 Charlotte Dyremose (KF)  

  

  nfmd.  

  

    

 Helge Adam Møller (KF)  

    

 Tove Videbæk (KRF)  

  

  fmd.  

  

    

 Jette Bergenholz Bautrup (S)  

    

 Grete Schødts (S)  

    

 Jørn Pedersen (S)  

    

 Sandy Brinck (S)  

    

 Lotte Bundsgaard (S)  

    

 Villy Søvndal (SF)  

    

 Kim Sejr (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 135 Bilagsnr.
Titel 1 Høringsvar og høringsnotat fra socialministeren 2 Spm. 1 om, hvilke levnedsmiddelreglementer der skal  

 iagttages i de børnehaver, der vælger at indføre en madordning, til  

 socialministeren Spm. 2 om teknisk bistand til et ændringsforslag om  

 omkostningerne ved en madordning, til socialministeren Spm. 3 om, hvor stor en andel af institutionerne der har  

 de fysiske rammer til selv at kunne forestå madtilberedelsen, til  

 socialministeren Spm. 4 om teknisk bistand til et ændringsforslag, der  

 sikrer, at prisen ikke kommer til at overstige de reelle omkostninger, til  

 socialministeren Spm. 5 om, i hvilken grad der er sammenhæng mellem  

 madvaner og overvægt blandt børn og den socialgruppe, de tilhører, til  

 socialministeren 3 Spm. 6 om, at lighedsprincippet skal være gældende for  

 alle børn i dagtilbud, til socialministeren Spm. 7 om muligheden for, at børn med fripladser kan  

 indgå i en madordning uden betaling, til socialministeren Spm. 8 om muligheden for at indføre et prisloft for  

 deltagelse i en madordning, til socialministeren 4 Spm. 9 om erfaringer fra institutionen  

 »Mælkebøtten  

 «  

 ,  

 til socialministeren Spm. 10 om tilskud fra Børnekostpuljen, til  

 socialministeren Spm. 11 om prisen for madordningen i institutionen  

 »Mælkebøtten  

 «  

 ,  

 når tilskuddet fra Børnekostpuljen bortfalder, til socialministeren 5 Tidsplan over udvalgets behandling af lovforslaget 6 Svar på spm. 1 om, hvilke levnedsmiddelreglementer der  

 skal iagttages i de børnehaver, der vælger at indføre en madordning, fra  

 socialministeren Svar på spm. 2 om teknisk bistand til et ændringsforslag  

 om omkostningerne for en madordning, fra socialministeren Svar på spm. 3 om, hvor stor en andel af institutionerne  

 der har de fysiske rammer til selv at kunne forestå madtilberedelsen, fra  

 socialministeren Svar på spm. 4 om teknisk bistand til et ændringsforslag,  

 der sikrer, at prisen ikke kommer til at overstige de reelle omkostninger,  

 fra socialministeren Svar på spm. 5 om, i hvilken grad der er sammenhæng  

 mellem madvaner og overvægt blandt børn og den socialgruppe, de tilhører, fra  

 socialministeren 7 Svar på spm. 6 om, at lighedsprincippet skal være  

 gældende for alle børn i dagtilbud, fra socialministeren Svar på spm. 7 om muligheden for, at børn med fripladser  

 kan indgå i en madordning uden betaling, fra socialministeren Svar på spm. 8 om muligheden for, at indføre et prisloft  

 for deltagelse i en madordning, fra socialministeren 8 Svar på spm. 9 om erfaringer fra institutionen  

 »Mælkebøtten  

 «  

 ,  

 fra socialministeren Svar på spm. 10 om tilskud fra Børnekostpuljen, fra  

 socialministeren Svar på spm. 11 om prisen for madordninger i  

 institutionen  

 »Mælkebøtten  

 «  

 , når tilskuddet fra Børnekostpuljen  

 bortfalder, fra socialministeren 9 1. udkast til betænkning Bilag 2 Et af udvalgets spørgsmål og socialministerens svar  

 herpå Spørgsmålet og ministerens svar er optrykt efter ønske fra DF.
 Spørgsmål 4:
 Ministeren bedes yde teknisk bistand til et ændringsforslag der  

 sikrer, at prisen ikke kommer til at overstige de reelle omkostninger.
 Svar:
Lovforslagets § 15 b, stk. 3, skal forstås på den måde, at den  

 pris, forældrene kan komme til at betale for at være med i en madordning, er  

 den udgift, der vil være til madordningen og ikke mere.
Der er derfor ikke  

 brug  

 for et ændringsforslag.
 Prisen vil variere afhængigt af forældrenes valg af madordning,  

 f.eks. om den består af kold eller varm mad, antallet af måltider i løbet af  

 dagen og ugen, evt. satsning på økologiske fødevarer, tilberedelse i  

 institutionen eller købt gennem et privat firma, som kan levere råvarer eller  

 tilberedte retter.
 En madordning kan således afhængigt af ønsker og faciliteter i  

 institutionen variere meget fra daginstitution til daginstitution.
 Det forudsættes, at forældrenes indbetalinger til en madordning  

 holdes adskilt fra daginstitutionens driftsbudget, således at indbetalingerne  

 alene kan anvendes til madordningen.
