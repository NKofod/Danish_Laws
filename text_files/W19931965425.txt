Afskrivning - Dyrlægeklinik er ikke tilladt afskrevet efter AL § 18, stk. 1 a Ejendommen, der var besigtiget af såvel kommunen som den stedlige  

 told- og skatteregion, havde et samlet areal på 228 m2,  

 hvoraf 202 m2 blev anvendt til behandling af dyr, og resten  

 udgjorde kontorlokaler til brug for dyreklinikken.
Dyreklinikken var indrettet til behandling af såvel store dyr,  

 såsom heste, køer og får m.v. som mindre  

 hobby/kæledyr.
Alle rum på nær stordyrrummet på 40  

 m2 havde gulve belagt med sammensvejset vinyl, og der var overalt  

 en 7 cm høj hulkel.
Alle vægge var beklædt med  

 glasfibertapet og malet med vandfast maling.
Der var fremlagt tegning over  

 dyrehospitalet, hvoraf det fremgik, at det var indrettet med 3  

 konsultationsrum, et operationsrum, et blyafdækket røntgenrum og  

 fremkalderrum, et laboratorium og et burrum med overnatningsmulighed for op  

 til 6 dyr.
Herudover forefandtes et stordyrrum på 40 m2  

 beregnet til indlæggelse og ambulant behandling af heste og  

 køer.
Her var en boks på 16 m2 beregnet til de  

 indlagte store dyr.
Endvidere var hospitalet indrettet med  

 venteværelse, reception, apotek, bryggers, toilet, kontor samt en  

 baggang.
Omkring dyrehospitalet og parkeringspladsen var der en fold til de  

 store dyr.
 Såvel kommunen som told- og skatteregionen havde anbefalet, at  

 afskrivning blev tilladt.
Ligningsrådet tillod afskrivning på bygningen, idet man fandt,  

 at ejendommen var udsat for et slid svarede til det, som landbrugets  

 driftsbygninger kommer ud for.
Rådet havde ved sin afgørelse  

 henset til, at dyreklinikken behandlede store landbrugsdyr og havde indrettet  

 ejendommen til behandling af netop disse dyr.
