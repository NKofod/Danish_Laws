Bekendtgørelse om voksenuddannelsescentre I medfør af § 12, stk. 3, § 13,  

 stk. 3, § 16 og § 17 i lov om almen voksenuddannelse og om  

 voksenuddannelsescentre, jf. lovbekendtgørelse nr. 668 af 7. juli 2000,  

 fastsættes:
§ 1.  

  

 Voksenuddannelsescentre beliggende i tyndt befolkede områder kan efter  

 amtsrådets bestemmelse sammenlægges med en anden amtskommunal  

 uddannelsesinstitution for at fastholde uddannelsesudbudet.
Ved tyndt  

 befolkede  

 områder forstås kommuner, der er omfattet af geokoderne 33 og 34 i Danmarks  

 Statistiks geografiske opdeling af kommuner efter urbaniseringsgrad.
Det er  

 for  

 tiden de kommuner, der er omfattet af bilaget til denne bekendtgørelse.
§ 2.  

  

 Amtsrådet nedsætter for hvert voksenuddannelsescenter et centerråd, der  

 omfatter 1)  

 	  

    

 repræsentation for  

 amtsrådet, 2)  

 	  

    

 repræsentation for  

 kommunalbestyrelserne i voksenuddannelsescenterets opland, 3)  

 	  

    

 repræsentanter valgt  

 af og blandt kursister, lærere og det øvrige personale, 4)  

 	  

    

 repræsentation for  

 fagbevægelsen i voksenuddannelsescenterets opland udpeget af  

 Landsorganisationen i Danmark og 5)  

 	  

    

 repræsentation for  

 arbejdsgiverne i voksenuddannelsescenterets opland udpeget af Dansk  

 Arbejdsgiverforening.
Stk. 2.  

  

 Er der  

 oprettet en afdeling under et voksenuddannelsescenter, omfatter centerrådet  

 tillige en repræsentant for lokalrådet, jf. § 6, valgt af og blandt  

 lokalrådets medlemmer.
Lokalrådets repræsentant er tilforordnet centerrådet.
 Stk. 3.  

  

 Centerrådet  

 kan herudover efter amtsrådets bestemmelse omfatte repræsentanter for andre  

 grupper, foreninger mv. efter lokalt behov, herunder repræsentanter for de  

 videregående uddannelsesinstitutioner i voksenuddannelsescenterets opland.
 Stk. 4.  

  

 Forstanderen er tilforordnet centerrådet.
§ 3.  

  

 Centerrådets nærmere sammensætning, valgmåde og valgperiode samt  

 afgrænsningen  

 af voksenuddannelsescenterets opland fastsættes af amtsrådet.
De  

 centerrådsmedlemmer, der ikke er repræsentanter for kursister og personale,  

 skal udgøre et flertal i centerrådet.
 § 4.  

  

 Centerrådet vælger selv sin formand blandt medlemmerne og fastsætter sin  

 forretningsorden.
 Stk. 2.  

  

 Centerrådet  

 holder møde, når formanden eller mindst 3 medlemmer ønsker det.
Stk. 3.  

  

 Centerrådet  

 er beslutningsdygtigt, når mindst halvdelen af medlemmerne er til stede.  

 Beslutningerne træffes ved stemmeflertal, hvor intet andet er bestemt i  

 forretningsordenen.
Ved stemmelighed er formandens stemme udslagsgivende.
 Stk. 4.  

  

 Voksenuddannelsescenteret varetager sekretariatsfunktionen for centerrådet.
 § 5.  

  

 Amtsrådet indkalder centerrådet til dialogmøder med amtsrådet om koordinering  

 af fagudbudet i amtet og på voksenuddannelsescenteret.
 Stk. 2.  

  

 Centerrådet  

 afgiver indstilling til amtsrådet om udbud af tilbudsfag inden for almen  

 voksenuddannelse, om de særlige fagtilbud, der er baseret på lokale  

 fagbeskrivelser, og om fagudbudet inden for studieforberedende  

 enkeltfagsundervisning, jf. § 25, stk. 2, i lov om højere  

 forberedelseseksamen og om studieforberedende enkeltfagsundervisning for  

 voksne  

 m.v.
 Stk. 3.  

  

 Centerrådet  

 fastsætter udbudet af kernefag inden for almen voksenuddannelse på  

 voksenuddannelsescenteret og eventuelle afdelinger, jf. § 6.
 Stk. 4.  

  

 Centerrådet  

 fastsætter timetallet for de enkelte fag inden for almen voksenuddannelse på  

 voksenuddannelsescenteret og eventuelle afdelinger, jf. § 6.
 Stk. 5.  

  

 Centerrådet  

 fastlægger efter indstilling fra forstanderen og inden for amtsrådets  

 bevilling  

 voksenuddannelsescenterets budget.
 Stk. 6.  

  

 Centerrådet  

 varetager informationen om voksenuddannelsescenterets undervisningstilbud  

 inden  

 for rammer fastlagt af amtsrådet og andre opgaver i relation til det enkelte  

 center.
 Stk. 7.  

  

 Centerrådet  

 træffer beslutning om voksenuddannelsescenterets samarbejde med andre  

 uddannelsesinstitutioner.
 § 6.  

  

 En  

 afdeling under et voksenuddannelsescenter er geografisk adskilt fra  

 hovedcenteret og har en daglig leder.
 Stk. 2.  

  

 Hvis et  

 voksenuddannelsescenter efter amtsrådets bestemmelse omfatter en eller flere  

 afdelinger, nedsætter amtsrådet for hver afdeling et lokalråd, jf. dog  

 stk. 3, med samme sammensætning som et centerråd, jf. § 2,  

 stk. 1 og 3.
Stk. 3.  

  

 Amtsrådet  

 kan undlade at nedsætte et lokalråd ved en afdeling, 1)  

 	  

    

 hvis afdelingen og  

 voksenuddannelsescenteret er beliggende i samme kommune, eller 2)  

 	  

    

 hvis der i øvrigt er  

 særlige geografiske forhold, der taler for det.
§ 7.  

  

 Lokalrådets  

 nærmere sammensætning, valgmåde og valgperiode samt afgrænsningen af  

 afdelingens opland fastsættes af amtsrådet.
Lokalrådsmedlemmer, der ikke er  

 repræsentanter for kursister og personale, skal udgøre et flertal i  

 lokalrådet.
Stk. 2.  

  

 For  

 lokalrådets valg af formand, fastsættelse af forretningsorden, mødeafholdelse  

 og beslutninger finder reglerne i § 4, stk. 1 - 3 tilsvarende  

 anvendelse.
Afdelingen varetager sekretariatsfunktionen for lokalrådet.
 Stk. 3.  

  

 Den daglige  

 leder af afdelingen er tilforordnet lokalrådet.
 § 8.  

  

 Lokalrådet afgiver indstilling til centerrådet om afdelingens fagudbud,  

 herunder om udbud af de særlige fagtilbud, der er baseret på lokale  

 fagbeskrivelser, jf. § 5, stk. 2, om udbudet af kernefag, jf.  

 § 5, stk. 3, samt om timetallet for de enkelte fag inden for almen  

 voksenuddannelse, jf. § 5, stk. 4.
§ 9.  

  

 For  

 deltagelse i centerrådets og lokalrådets møder kan amtsrådet beslutte at yde  

 diæter, erstatning for dokumenteret tabt arbejdsfortjeneste og  

 udgiftsgodtgørelse i overensstemmelse med § 16 a i lov om kommunernes  

 styrelse til 1)  

 	  

    

 repræsentanter valgt  

 af og blandt kursisterne, jf. § 2, stk. 1, nr. 3, og 2)  

 	  

    

 repræsentanter for  

 andre grupper, foreninger mv. efter lokalt behov, herunder repræsentanter for  

 de videregående uddannelsesinstitutioner i voksenuddannelsescenterets opland,  

 jf. § 2, stk. 3.
§ 10.  

  

 Ved hvert voksenuddannelsescenter oprettes et pædagogisk råd.
Det pædagogiske  

 råd består af forstanderen, den daglige leder af en eventuel afdeling under  

 voksenuddannelsescenteret og samtlige lærere.
 Stk. 2.  

  

 Pædagogisk  

 råd vælger en formand blandt medlemmerne og fastsætter forretningsordenen.
 Stk. 3.  

  

 Forstanderen indhenter udtalelse fra pædagogisk råd om overordnede spørgsmål  

 af  

 pædagogisk karakter, der vedrører voksenuddannelsescenteret, herunder  

 overordnede principper for den pædagogiske ledelse.
 Stk. 4.  

  

 Forstanderen kan indhente udtalelse fra pædagogisk råd i alle spørgsmål af  

 pædagogisk karakter, der vedrører voksenuddannelsescenteret.
 Stk. 5.  

  

 Pædagogisk  

 råd kan af egen drift afgive udtalelse om og stille forslag om alle  

 pædagogiske  

 spørgsmål vedrørende voksenuddannelsescenteret.
 § 11.  

  

 Undervisningsministeriet kan dispensere fra bekendtgørelsen, når det findes  

 begrundet i usædvanlige forhold.
 § 12.  

  

 Bekendtgørelsen træder i kraft den 1. august 2000.
 Stk. 2.  

  

 Samtidig  

 ophæves bekendtgørelse nr. 556 af 30. juni 1999 om voksenuddannelsescentre.
 Stk. 3.  

  

 Indtil der  

 har fundet nyvalg sted til centerråd, fungerer de siddende centerråd.
