I medfør af § 1, stk. 2, nr. 6, 2. pkt., i lov om statsautoriserede revisorer, jf. lovbekendtgørelse nr. 762 af 22. august 1994, og i medfør af § 1, stk. 2, nr. 6, 2. pkt., i lov om registrerede revisorer, jf. lovbekendtgørelse nr. 763 af 22. august 1994, fastsættes:
Garantistillelse § 1.  Det er en betingelse for udøvelse af virksomhed  

 som statsautoriseret revisor eller som registreret revisor, at der foreligger  

 en erklæring (garanti) fra en tredjemand (garantistiller) om, at vedkommende  

 som selvskyldner indestår for opfyldelsen af økonomiske krav, som måtte følge  

 af udøvelsen af hvervet som statsautoriseret revisor eller registreret  

 revisor.
 Stk. 2.  Garantien skal afgives på en af Erhvervs- og  

 Selskabsstyrelsen udarbejdet formular.
 Stk. 3.  Garantien skal registreres hos Erhvervs- og  

 Selskabsstyrelsen.
 § 2.  Garantien skal efter sit indhold give sikrede,  

 jf. § 1, stk. 1, et direkte krav mod garantistiller og må ikke være  

 underkastet andre begrænsninger end de efter denne bekendtgørelse tilladte.
 § 3.  Garantien skal dække krav, som vedrører forhold  

 udvist fra og med den dato, garantien træder i kraft, og indtil den bringes  

 til ophør (garantiperioden).
Stk. 2.  Garantien kan kun bringes til ophør ved  

 registrering heraf i Erhvervs- og Selskabsstyrelsen.
Registrering sker på  

 anmodning af garantistiller med virkning fra en bestemt dato, som ikke kan  

 indtræde tidligere end en måned efter anmodningens modtagelse i Erhvervs- og  

 Selskabsstyrelsen.
Garantistiller kan dog forlange, at garantien bringes til  

 ophør dagen efter anmodningens modtagelse i Erhvervs- og Selskabsstyrelsen,  

 såfremt anmodningen er begrundet i den statsautoriserede revisors eller den  

 registrerede revisors svigagtige forhold.
 Stk. 3.  Anmodning om registrering i henhold til stk. 2  

 skal afgives på en af Erhvervs- og Selskabsstyrelsen udarbejdet formular.
 § 4.  Garantien kan begrænses beløbsmæssigt således,  

 at samtlige krav vedrørende hvert enkelt år af garantiperioden kun dækkes med  

 et vist beløb, som skal være mindst 500.000 kr. pr. statsautoriseret revisor  

 eller registreret revisor.
 Stk. 2.  Beløbsgrænsen i stk. 1 reduceres ikke, selvom  

 garantien stilles for en kortere periode end 1 år.
 § 5.  Garantien kan begrænses tidsmæssigt således, at  

 den kun dækker krav, der rejses over for garantistiller senest 5 år efter  

 afslutningen af den opgave eller det forhold, som udløser kravet.
 Stk. 2.  Fristen i stk. 1 suspenderes ved sikredes  

 retsforfølgning mod revisoren, herunder ved indgivelse af klage til  

 disciplinærnævnet nedsat i henhold til lov om statsautoriserede revisorer  

 eller lov om registrerede revisorer.
 § 6.  Garantien kan begrænses i forhold til den i § 8  

 nævnte ansvarsforsikring, således at garantien ikke dækker krav, hvis  

 manglende dækning under ansvarsforsikringen alene skyldes dennes  

 sumbegrænsning.
 § 7.  Garantistiller kan være et forsikringsselskab,  

 et pengeinstitut eller andet finansielt institut, hvis garanti indebærer en  

 tilsvarende sikkerhed.
 Stk. 2.  Er garantien for den enkelte revisor etableret  

 som led i en kollektiv ordning omfattende flere revisorer, kan garantistiller  

 være en selvstændig fond eller forening, såfremt fonden eller foreningens  

 tilsagn er således afdækket, at der efter en konkret vurdering af Erhvervs-  

 og Selskabsstyrelsen findes til hver en tid at foreligge en tilsvarende  

 sikkerhed som efter stk. 1.
Ansvarsforsikring § 8.  Det er en betingelse for udøvelse af virksomhed  

 som statsautoriseret revisor eller registreret revisor, at der foreligger en  

 erklæring fra et forsikringsselskab om Stk. 2.  Er ansvarsforsikringen for den enkelte revisor  

 etableret som led i en kollektiv ordning omfattende flere  

 revisionsvirksomheder og mere end 10 revisorer, tager Erhvervs- og  

 Selskabsstyrelsen konkret stilling til dækningssummens størrelse.
 Stk. 3.  Erklæringen skal afgives på en af Erhvervs- og  

 Selskabsstyrelsen udarbejdet formular.
 Stk. 4.  Erklæringen skal registreres hos Erhvervs- og  

 Selskabsstyrelsen.
§ 9.  I forhold til skadelidte kan en  

 ansvarsforsikring kun bringes til ophør ved registrering heraf i Erhvervs- og  

 Selskabsstyrelsen.
Registrering sker på anmodning af forsikringsselskabet med  

 virkning fra en bestemt dato, som ikke kan indtræde tidligere end en måned  

 efter anmodningens modtagelse i Erhvervs- og Selskabsstyrelsen.
 Stk. 2.  Anmodning om registrering i henhold til stk. 1  

 skal afgives på en af Erhvervs- og Selskabsstyrelsen udarbejdet formular.
 Ikrafttræden m.v.
 § 10.  Bekendtgørelsen træder i kraft den 1. september  

 1994.
 Stk. 2.  Bekendtgørelsens krav om garanti og  

 ansvarsforsikring skal være opfyldt senest den 1. juli 1995. Indtil  

 bekendtgørelsens krav er opfyldt, skal der foreligge sikkerhed i  

 overensstemmelse med de hidtil gældende regler.
