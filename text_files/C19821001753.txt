 Et godkendt instituts regnskabsføring og aktivitetsregistrering skal - ud  

 over hvad der følger af gældende lovgivning - være tilrettelagt på en sådan  

 måde, at instituttet på et dokumenterbart grundlag kan afregne bevilgede  

 TR-tilskud i henhold til foreliggende afregningsbestemmelser samt kan afgive  

 de talmæssige oplysninger, der indgår i den økonomiske og faglige  

 rapportering til TR i henhold til de nærmere bestemmelser herfor i  

 BAR-sektionerne 2-1 til 2-4 samt 2-6 og 2-7, og endvidere kan afgive sådanne  

 talmæssige oplysninger, som instituttet herudover er forpligtet til at afgive  

 på forespørgsel fra TR i henhold til bestemelserne i BAR 1-7 om  

 oplysningspligt over for TR.
Et sådant dokumenterbart grundlag forudsætter helt generelt - at der ved bogføringen af de »øvrige« udgifter, der indgår i  

 omkostningsgrundlaget for afregningssatserne, sker en sådan opdeling på  

 udgiftsarter, at instituttet kan afgive oplysninger om hvorledes denne  

 omkostningspost i hovedtræk er sammensat, - at alle faglige medarbejdere foretager en løbende registrering (som  

 hovedregel på 1/2 times basis) af tidsforbrug til hver af de faglige  

 enkeltaktiviteter, de arbejder med, samt af anvendt generel omkostningstid og  

 teknisk omkostningstid - idet der ved en faglige enkeltaktivitet forstås et  

 basisprogram, et projekt, et kursus, en rekvireret opgave, en specifik  

 kategori af »øvrige klientaktiviteter«, eller en underleverance til  

 en anden institutenhed inden for instituttet.
Såfremt der udbydes  

 serviceydelser til standardpris, kan hver enkelt type serviceydelse af denne  

 art dog betragtes som en faglig enkeltaktivitet, - at der for hver enkeltaktivitet foretages en løbende kontering af de med  

 aktiviteten forbundne omkostninger, opdelt på timeomkostninger og udlæg.  

 Såfremt kontering af timeomkostninger baseres på andre timesatser end  

 afregningssatserne overfor TR, er det en forudsætning, at der er  

 proportionalitet mellem de anvendte timesatser og afregningssatser, således  

 at der umiddelbart kan foretages en omregning af de konterede  

 timeomkostninger til kapacitetsomkostninger (timeforbrug gange  

 afregningsats), subsidiært at der også foretages en løbende kontering af  

 tidsforbruget opdelt på satsgrupper, således at der herudfra kan foretages en  

 beregning af kapacitetsomkostningerne.
- at kontiene for faglige enkeltaktiviteter grupperes i overensstemmelse  

 med den opdeling i aktivitetskategorier, der anvendes ved den faglige  

 rapportering, jfr.
BAR 2-4 - med mindre antallet af faglige enkeltaktiviteter  

 er så begrænset, at en manuel opgørelse på rapporteringstidspunktet  

 foretrækkes.
- at indtægter ved faglige enkeltaktiviteter konteres på en sådan måde, at  

 de umiddelbart kan sammenholdes med de tilsvarende omkostninger, For institutenheder med faggruppeopdeling må der herudover foretages en  

 opsplitning på faggrupper i den løbende kontering af de med tidsforbruget  

 forbundne omkostninger for hver faglig enkeltaktivitet.
 Endvidere skal opmærksomheden henledes på, at afregningsbestemmelserne for  

 visse TR-støttede klientprogrammer forudsætter en registreringsmæssig skelnen  

 mellem arbejdstid og rejsetid, samt at en konteringsmæssig underopdeling af  

 de generelle serviceprogrammer og programmerne for diverse mindre  

 basisaktiviteter og kursusajourføring i nogle tilfælde kan være en nødvendig  

 forudsætning for opfyldelse af rapporteringsbestemmelserne for disse, med  

 mindre der på anden måde holdes et vist regnskab med den overordnede  

 fordeling af indsatsen på delaktiviteter inden for disse programmer.
