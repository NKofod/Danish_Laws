Bekendtgørelse om straffebestemmelser for overtrædelse af visse EU-retsakter om offentlig kontrol af dyr og varer ved indførsel til Unionen I medfør af § 70, stk. 3, i lov om hold af dyr, jf. lovbekendtgørelse nr. 38 af 15. januar 2020, og § 60, stk. 3, i lov om fødevarer, jf. lovbekendtgørelse nr. 999 af 2. juli 2018, fastsættes efter bemyndigelse i henhold til § 7, stk. 1, nr. 1 og 3, i bekendtgørelse nr. 596 af 7. maj 2020 om Fødevarestyrelsens opgaver og beføjelser:
 § 1. Med mindre højere straf er forskyldt efter anden lovgivning, straffes med bøde den, der overtræder følgende bestemmelser om privat indførsel, prøver til forskning og diagnostik m.v. i Kommissionens delegerede forordning (EU) nr. 2019/2122 af 10. oktober 2019 om supplerende regler til Europa-Parlamentets og Rådets forordning (EU) 2017/625 for så vidt angår visse kategorier af dyr og varer, der er undtaget fra offentlig kontrol ved grænsekontrolsteder, særlig kontrol af passagerers personlige bagage og af små sendinger af varer til fysiske personer, som ikke er bestemt til at blive markedsført, og om ændring af Kommissionens forordning (EU) nr. 142/2011:
 1) Artikel 3, stk. 1.
 2) Artikel 6.
 3) Artikel 7, litra a-c, eller f-g.
 4) Artikel 8, stk. 3.
 5) Artikel 10, stk. 1 eller stk. 3.
 6) Artikel 11.
 7) Artikel 12, stk. 2.
 Stk. 2. Ved udmåling af bødestraf for overtrædelse af bestemmelser nævnt i stk. 1, nr. 3, og nr. 5, skal det i almindelighed indgå som en skærpende omstændighed, at der ved overtrædelsen er fremkaldt nærliggende fare for spredning, herunder indslæbning, af de alvorlige indberetningspligtige smitsomme sygdomme hos klovbærende dyr, som fastsat i medfør af § 25 i lov om hold af dyr.
 § 2. Med mindre højere straf er forskyldt efter anden lovgivning, straffes med bøde den, der overtræder artikel 6, stk. 1, eller stk. 4, i Kommissionens delegerede forordning (EU) 2019/2123 af 10. oktober 2019 om supplerende regler til Europa-Parlamentets og Rådets forordning (EU) 2017/625 for så vidt angår regler for, i hvilke tilfælde og på hvilke betingelser der kan foretages identitetskontrol og fysisk kontrol af visse varer på kontrolsteder og dokumentkontrol kan foretages i en vis afstand fra grænsekontrolsteder.
 § 3. Med mindre højere straf er forskyldt efter anden lovgivning, straffes med bøde den, der overtræder følgende bestemmelser i Kommissionens delegerede forordning (EU) 2019/2124 af 10. oktober 2019 om supplerende regler til Europa-Parlamentets og Rådets forordning (EU) 2017/625 for så vidt angår regler for offentlig kontrol af sendinger af dyr og varer ved transit, omladning og videre transport gennem Unionen og om ændring af Kommissionens forordning (EF) nr. 798/2008, (EF) nr. 1251/2008, (EF) nr. 119/2009, (EU) nr. 206/2010, (EU) nr. 605/2010, (EU) nr. 142/2011, (EU) nr. 28/2012, Kommissionens gennemførelsesforordning (EU) 2016/759 og Kommissionens beslutning 2007/777/EF:
 1) Artikel 3, stk. 1.
 2) Artikel 5.
 3) Artikel 6.
 4) Artikel 14.
 5) Artikel 16, stk. 1 eller 3.
 6) Artikel 17, stk. 2.
 7) Artikel 24.
 8) Artikel 27, stk. 1 eller 4.
 9) Artikel 28, litra a, eller c-e.
 10) Artikel 29, litra a, eller c-e.
 11) Artikel 31, stk. 2 eller stk. 4.
 12) Artikel 32.
 13) Artikel 35, stk. 1.
 14) Artikel 36, stk. 3.
 15) Artikel 37, stk. 2 eller 5.
 Stk. 2. Med mindre højere straf er forskyldt efter anden lovgivning, straffes med bøde den, der undlader at efterkomme påbud efter artikel 13, stk. 4 i den i stk. 1 nævnte forordning.
 § 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 5. Bekendtgørelsen træder i kraft den 15. august 2020.
