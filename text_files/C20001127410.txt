Cirkulæreskrivelse om tilladelse til  

 kørsel med større vægte ved trætransport 1. 	Som følge af det store træfald i forbindelse med  

 december-stormen 1999 tillader Færdselsstyrelsen hermed   efter aftale  

 med Vejdirektoratet, Amtsrådsforeningen og Kommunernes Landsforening  

 at 3-akslede biler, der har en tilladt totalvægt på 26.000 kg,  

 anvendes med denne totalvægt   også ved national kørsel af  

 træ fra skovene til fabrik.
I den forbindelse tillades tillige et  

 drivakseltryk på op til 11.500 kg, et bogietryk på op til 19.000  

 kg, og en vogntogsvægt på op til 50.000 kg.
Tilladelsen er  

 gældende indtil 1. oktober 2000.
2. 	Færdselsstyrelsen tillader endvidere, at  

 påhængsvogne, der ifølge typegodkendelsen har samlet  

 tilladte akseltryk på mere end 24.000 kg, anvendes med denne  

 forhøjede totalvægt (dog højst 30.000 kg). Herved kan der  

 opnås en vogntogsvægt på op til 56.000 kg.
I forbindelse  

 med syn af påhængsvognene giver Statens Bilinspektion en  

 påtegning om godkendelse af den konkrete påhængsvogn med  

 større vægte på en generel dispensationsskrivelse fra  

 Færdselsstyrelsen.
Ved benyttelse af påhængsvognene med udnyttelse af en  

 totalvægt på over 24.000 kg skal der forinden ske  

 ansøgning om transporttilladelse hos politiet efter reglerne for  

 transport af tungt gods.
Der skal ikke kræves klassificeringsattest,  

 men de benyttede vejstrækninger (broer) skal have en broklasse på  

 mindst 60. Transport af træ med disse højere vægte  

 må altså foretages, uanset der ikke er tale om udeleligt gods.  

 Ved ansøgning hos politiet skal dispensationsskrivelsen med Statens  

 Bilinspektions påtegning medbringes og forevises.
 Tilladelserne må gives med gyldighedsperiode, der udløber  

 senest den 1. oktober 2000.
3. 	Færdselsstyrelsen tillader endelig, at udenlandske vogntog  

 benyttes til trætransport indtil 1. oktober 2000, uanset deres bredde  

 er 2,60 m i stedet for de tilladte 2,55 m.
De udenlandske vogntog kan  

 også benyttes med de i pkt. 1 og 2 givne vægte, såfremt de  

 er godkendte hertil ifølge registreringsattesterne, og der  

 søges om transporttilladelse hos politiet, jf. pkt. 2.
