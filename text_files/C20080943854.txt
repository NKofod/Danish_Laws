Skrivelse om yderligere om nettoindkomstbegrebet i inddrivelsesbekendtgørelsens § 5, stk. 1 I fortsættelse af SKM2007.643.SKAT skal SKAT, Hovedcentret på baggrund af en række henvendelser herved nærmere præcisere opgørelsen af en skyldners nettoindkomst, jf. inddrivelsesbekendtgørelsens § 5, stk. 1.
 SKAT, Hovedcentret skal endvidere indskærpe, at skattecentrene og Inddrivelsescentret skal anvende den beregnede nettoindkomst i TastSelv systemet i forbindelse med fastsættelse af afdragsordninger eller lønindeholdelser på baggrund af tabeltræk.
1. Lovgrundlaget Det fremgår af § 5, stk. 1, i bekendtgørelse nr. 1510 af 13. december 2007 om inddrivelse af gæld til det offentlige (inddrivelsesbekendtgørelsen), at "Afdragsordninger, der fastsættes af restanceinddrivelsesmyndigheden overfor personer, kan fastsættes som en procentdel af den årlige nettoindkomst opgjort som den årlige bruttoindkomst inkl. positiv kapitalindkomst, fratrukket arbejdsmarkedsbidrag, pensionsindbetalinger efter § 13, stk. 4, nr. 2 a, SP-bidrag, ATP og skat. " 2. Opgørelse af nettoindkomsten I henhold til inddrivelsesbekendtgørelsens § 5, stk. 1, består nettoindkomsten af den årlige bruttoindkomst inkl. positiv kapitalindkomst, fratrukket arbejdsmarkedsbidrag, pensionsindbetalinger efter § 13, stk. 4, nr. 2a, SP-bidrag, ATP og skat.
 Det fremgår af SKM2007.643.SKAT, at de oplysninger der skal anvendes i forbindelse med opgørelsen af nettoindkomsten skal være:
oplysninger fra årsopgørelsen eller oplysninger afgivet i forbindelse med frivillig forskudsregistrering.
Der skal altså være tale om de beløb, der er beregnet i forbindelse med dannelsen af årsopgørelsen.
Såfremt der er flere årsopgørelser for et indkomstår, skal den nyeste årsopgørelse lægges til grund.
 Man kan ikke anvende oplysninger om den skat, eller de arbejdsmarkedsbidrag, som arbejdsgiveren har indeholdt.
Såfremt der ikke foreligger en årsopgørelse, skal der tages udgangspunkt i de oplysninger om løn, A-skat og arbejdsmarkedsbidrag, som bliver oplyst hver måned til SKAT.(eIndkomst) 2.1. Den beregningsmæssige opgørelse af nettoindkomsten Med henblik på nærmere at illustrere, dels hvilke oplysninger der skal anvendes, dels hvilke oplysninger der indgår i opgørelsen af nettoindkomsten, tages der udgangspunkt i et konkret eksempel.
Eksempel Det fremgår af TastSelv - "Beregn aftaleydelse", at den til eksemplet udvalgte skyldner (Ø) har en nettoindkomst på 237.066 kr. (Se vedlagte bilag A).
 Denne nettoindkomst er beregnet på baggrund af oplysninger fra årsopgørelsen fra 2006. (Se vedlagte bilag B). Denne årsopgørelse kan ses henholdsvis i system 55, billede "Årop", og i Skattemappen.
Oplysninger om bruttoindkomst Det fremgår af årsopgørelsen for 2006 (bilag B), at skyldner Ø, har en lønindkomst på 370.576 kr.
Denne lønindkomst er indberettet af Øs arbejdsgiver.
I SKATs vejledning til arbejdsgiveren er der bl.a. anført, at der skal indberettes den indkomst, som er optjent eller godskrevet i årets løb.
Ud over løn og løntillæg af enhver art skal der indberettes feriepenge, løn under barsel og sygdom, samt godtgørelse til dækning af udgifter ved udførelsen af arbejdet.
 I det af arbejdsgiveren indberettede lønindkomstbeløb er fratrukket lønmodtagerens eget bidrag til ATP og eventuelle indbetalinger til arbejdsgiveradministrerede pensionsordninger efter § 13, stk. 4, nr. 2 a:
Løn kr.
400.656 Pensionsordninger jf. § 13, stk. 4, nr. 2 kr.
27.153 ATP kr.
2.927 I alt indberettet af arbejdsgiver kr.
370.576 I den konkrete sag er der endvidere indberettet oplysning om, at Ø har modtaget uddelinger fra foreninger, fonde m.v. på i alt 3.986 kr.
Der kunne fx også/eller forekomme indtægter i form af overskud af virksomhed.
Oplysninger om positiv kapitalindkomst Det fremgår af inddrivelsesbekendtgørelsens § 5, stk. 1, at en skyldners bruttoindkomst er inkl. positiv kapitalindkomst.
Det er den samlede opgørelse af kapitalindkomsten, der afgør om denne er positiv og således skal medregnes til bruttoindkomsten.
 Det fremgår af den konkrete årsopgørelse (bilag B), at Øs kapitalindkomst for 2006 er negativ:
Renteindtægter kr.
114 Renteudg. til realkreditinstitut kr.
-50.698 Renteudg. pengeinst., pantebr. depot kr.
- 3.872 Negativ nettokapitalindkomst kr.
- 54.456 Da Øs samlede kapitalindkomst er negativ, skal denne således ikke medregnes i bruttoindkomsten.
Heller ikke den enkeltstående positive post (renteindtægt 114 kr.) skal medregnes i bruttoindkomsten.
Oplysninger om beløb, der skal fratrækkes i bruttoindkomsten Det fremgår af inddrivelsesbekendtgørelsens § 5, stk. 1, at den årlige bruttoindkomst inkl. positiv kapitalindkomst skal fratrækkes arbejdsmarkedsbidrag, pensionsindbetalinger efter § 13, stk. 4, nr. 2 a, SP-bidrag, ATP og skat.
 I det konkrete eksempel udgør Øs fradrag i henhold til årsopgørelsen for 2006 (bilag B) følgende beløb:
AM-bidrag/Pension kr.
29.646 Beregnet skat iflg. årsopgørelse for 2006 kr.
107.850 I alt kr.
137.496 Opgørelse af nettoindkomsten På baggrund af ovenstående oplysninger fra årsopgørelsen fra 2006, kan Øs nettoindkomst herefter opgøres til:
Lønindkomst kr.
370.576 + Uddelinger fra foreninger fonde mv.
 kr.
3.986 + positiv kapitalindkomst kr.
0 I alt kr.
374.562 -AM-bidrag/Pension kr.
29.646 - beregnet skat iflg. årsopgørelse for 2006 kr.
107.850 I alt nettoindkomst kr.
237.066 3. Anvendelse af TastSelv Skattecentrene skal fremover benytte:
oplysningerne om nettoindkomsten fra TastSelv-systemet i forbindelse med fastsættelse af afdragsordninger og lønindeholdelser i henhold til tabeltrækket i inddrivelsesbekendtgørelsens § 5, stk. 1.
 Beregningen af nettoindkomsten i TastSelv er tilrettet således at den fra 3. januar 2008 følger de ovenfor nævnte retningslinjer.
 Skærmbilledet i TastSelv med nettoindkomsten findes således:
Gå ind på SKATs Intranet, startside Klik på Ekstranet Klik derefter på Systemer, sagsbehandleradgang, borger SKATs ekstranet, adgangskontrol Personkode - , kendeord -, Login Told.
Skats Extranetmenu Sagsbehandleradgang til TastSelv, borger SKATs ekstranet, adgangskontrol, SKAT restance, Login Sagsbehandleradgang, borger Personnummer på skyldner, fortsæt TastSelv - Menu, Under Indberetning/beregning - selvbetjening restancer Gældsoversigt, Beregn aftale Beregn aftaleydelse.
 Her fremkommer nettoindkomsten, som anvendes fremover.
