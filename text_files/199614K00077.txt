Nr BTL 77 Betænkning over Forslag til lov om ændring af ophavsretsloven  

 (Eksemplarfremstilling m.v. til fordel for handicappede, kabelviderespredning  

 af radio- og fjernsynsudsendelser, uoverdrageligt vederlagskrav ved udlejning  

 af videogrammer og fonogrammer m.v.)   

 Nr L 77 1996-97, 1. samling Afgivet af Kulturudvalget Afgivet: 19961212 Udvalget har behandlet lovforslaget i nogle møder og har herunder stillet  

 spørgsmål til kulturministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Acigoa-Kabel TV, Dansk Industri og Forenede Danske Antenneanlæg.
 Udvalget anmoder om at få lovforslaget tilbage til fornyet behandling  

 mellem 2. og 3. behandling.
 Herefter indstiller et flertal (udvalget med undtagelse af Venstres  

 og Det Konservative Folkepartis medlemmer) lovforslaget til vedtagelse  

 uændret.
 Et mindretal (Venstres medlemmer af udvalget) vil redegøre for sin  

 stilling til lovforslaget ved 2. behandling.
 Et andet mindretal (Det Konservative Folkepartis medlemmer af  

 udvalget) vil redegøre for sin stilling til lovforslaget ved 2. behandling.
Hanne Andersen (S) fmd.
Søren Hansen (S) Eva Fatum (S) Poul Qvist  

 Jørgensen (S) Peder Sass (S) Margrete Auken (SF) Elsebeth Gerner Nielsen (RV)  

 Aage Frandsen (SF) Peter Duetoft (CD) Ester Larsen (V) Helge Sander (V) Lars  

 Løkke Rasmussen (V) nfmd.
Hans Christian Schmidt (V) Torben  

 Rechendorff (KF) Agnete Laustsen (KF) Brian Mikkelsen (KF) Poul Nødgaard (DF) Fremskridtspartiet og Enhedslisten havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til kulturministeren, som denne har besvaret skriftligt.
 Nogle af udvalgets spørgsmål og kulturministerens svar herpå er optrykt  

 som bilag til tillægsbetænkningen.
 Der er af kulturministeren og af udvalget stillet ændringsforslag, hvorom  

 henvises til de ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf kulturministeren, tiltrådt af udvalget:
 Til titlen 1) I titlen indsættes efter »ophavsretsloven«  

 ordene: »og om ophævelse af lov om Den Kulturelle Fond og om visse  

 bevillinger på ophavsretsområdet«.
Til § 1 Af udvalget:
 2) I det under nr. 1 foreslåede § 17, stk. 1,  

 indsættes efter »talelidende« ordene: »samt personer i øvrigt,  

 der på grund af handicap er ude af stand til at læse trykt tekst«.
Bemærkninger Til nr. 1 Ændringsforslaget er af lovteknisk karakter.
I lovforslagets § 2, stk. 2,  

 foreslås lov om Den Kulturelle Fond og om visse bevillinger på  

 ophavsretsområdet ophævet, hvilket bør fremgå af titlen til lovforslaget.
 Til nr. 2 Udvalget har overvejet, om forslaget til § 17, stk. 1,  

 vedrørende eksemplarfremstilling m.v. til fordel for blinde, svagtseende,  

 døve og talelidende som affattet ved lovforslagets § 1, nr. 1, bør udvides  

 til også at omfatte andre end de i forslaget til § 17, stk. 1, nævnte  

 handicappede.
Udvalget har fundet, at også personer, der på grund af handicap er ude af  

 stand til at læse trykt tekst, bør have mulighed for at drage fordel af den  

 nye digitale teknologi.
Formålet med ændringsforslaget er at skabe en  

 ligestilling mellem på den ene side de blinde, svagtseende, døve og  

 talelidende og på den anden side andre læsehandicappede personer.
 Udvalget forudsætter i denne forbindelse, at de institutioner m.v., som  

 betjener blinde og svagtseende, i overensstemmelse med hidtidig praksis  

 kræver dokumentation for, at en person lider af et handicap, som gør den  

 pågældende ude af stand til at tilegne sig tekst på normal vis, f.eks. i form  

 af lægeattest eller lignende.
Hanne Andersen (S) fmd.
Søren Hansen (S) Eva Fatum (S) Poul Qvist  

 Jørgensen (S) Peder Sass (S) Margrete Auken (SF) Elsebeth Gerner Nielsen (RV)  

 Aage Frandsen (SF) Peter Duetoft (CD) Ester Larsen (V) Helge Sander (V) Lars  

 Løkke Rasmussen (V) nfmd.
Hans Christian Schmidt (V) Torben  

 Rechendorff (KF) Agnete Laustsen (KF) Brian Mikkelsen (KF) Poul Nødgaard (DF) Fremskridtspartiet og Enhedslisten havde ikke medlemmer i udvalget Bilag Nogle af udvalgets spørgsmål til kulturministeren og dennes svar herpå Spørgsmål nr. 7:
»Efter hvilke principper vil ministeren udmønte bemyndigelsen i den  

 nye § 47, stk. 1, 3. pkt.?» Svar:
 Spørgsmålet vedrører omkostningerne ved Ophavsretslicensnævnets  

 virksomhed.
 I bemærkningerne til forslaget anføres følgende:
 »Forslaget til § 47, stk. 1, 3. pkt., indebærer, at kulturministeren  

 får en bemyndigelse til at fastsætte nærmere regler om dækning af  

 omkostningerne ved nævnets virksomhed.
 . . . .
Under høringen har Advokatrådet, Boligselskabernes Landsforening, Forenede  

 Danske Antenneanlæg, Advokatfirmaet Reumert & Partnere og Samrådet for  

 Ophavsret udtalt sig imod forslaget.
Det anføres, at nævnets omkostninger  

 fortsat bør udredes af det offentlige, ligesom det er tilfældet med en lang  

 række andre offentlige nævn.
Det anføres videre, at det vil kunne blive  

 uforholdsmæssigt omkostningskrævende specielt for mindre organisationer at  

 skulle dække nævnets omkostninger, hvilket vil kunne indebære en risiko for,  

 at nogle vil foretrække at anlægge retssag.
Det påpeges endelig, at forslaget  

 er for vidtrækkende, idet niveauet for omkostningerne ikke samtidig angives.
Kulturministeriet har forståelse for de under høringen fremkomne  

 synspunkter, men ministeriet finder fortsat, at der bør gives  

 kulturministeren bemyndigelse til at fastsætte regler af den nævnte karakter.  

 Det forudsættes, at udnyttelsen af bemyndigelsen sker efter forhandlinger med  

 de berørte parter.« Forslaget har som hovedformål at sikre, at parterne helt eller delvist  

 kommer til at dække de omkostninger, der er forbundet med nævnets virksomhed.  

 Baggrunden for dette er, at de sager, der i de senere år er blevet indbragt  

 for nævnet, har fået en sådan professionel og erhvervsmæssig karakter, at  

 parterne må forventes at være i stand til at bære de omkostninger, der er  

 forbundet med nævnsbehandlingen.
 Jeg kan imidlertid oplyse, at jeg vil være indstillet på at drage omsorg  

 for, at der ved fastlæggelsen af reglerne tages hensyn til de parter og  

 særligt mindre organisationer, der ikke vil være i stand til at betale  

 omkostningerne.
 Spørgsmål nr. 8:
»Efter hvilke principper vil ministeren udmønte bemyndigelsen i den  

 nye § 50, stk. 3, 2. pkt.?» Svar:
 Spørgsmålet vedrører den foreslåede bemyndigelse, hvorefter  

 kulturministeren kan bestemme, at en godkendt organisation på nærmere  

 bestemte områder skal være en fællesorganisation, som omfatter flere grupper  

 af rettighedshavere.
 Som nævnt i bemærkningerne til lovforslaget (side 15, 2. spalte) er det  

 min opfattelse, at de væsentligste træk ved den gældende tvangslicensordning  

 for viderespredning af radio- og fjersynsudsendelser så vidt muligt bør  

 videreføres i den foreslåede nye aftalelicensordning i § 35.
 Hovedintentionen med forslaget er, at det ikke skal blive vanskeligere for  

 kabelanlæggene at klarere de nødvendige rettigheder til kabelviderespredning.  

 Dette mål kan nås ved, at de organisationer, der ønsker at indgå aftaler på  

 dette område, skal godkendes, og at der indgås de nødvendige  

 samarbejdsaftaler mellem disse organisationer.
I tilfælde af, at der ikke kan opnås enighed om samarbejde mellem de  

 godkendte organisationer, åbner forslaget mulighed for, at det på specielle  

 områder kan bestemmes, at opkrævningen af vederlag skal finde sted gennem en  

 fællesorganisation.
Denne adgang har til formål at sikre, at effektiviteten i  

 systemet ikke tilsidesættes til skade for forbrugerne.
 Spørgsmål nr. 9:
»Efter hvilke principper vil ministeren udmønte bemyndigelsen i den  

 nye § 50, stk. 4, 2. pkt.?» Svar:
 Efter den gældende bestemmelse i § 4 i loven om Den Kulturelle Fond og om  

 visse bevillinger på ophavsretsområdet er der udstedt koncession til KODA.  

 Koncessionen vedlægges som bilag.
Det er indtil videre min intention at videreføre ordningen.
Det bemærkes  

 imidlertid, at KODA's tariffer for kabelviderespredning for fremtiden vil  

 være undergivet Ophavsretslicensnævnets kompetence.
Dette er en konsekvens af  

 lovforslagets § 1, nr. 2, 4-5, 7, 10, 12-13, 15-16, 23-24, 26 og 27 samt § 2,  

 stk. 3, hvorved der på kabelspredningsområdet sker en omlægning fra en  

 tvangslicensordning til en ordning baseret på aftalelicens med mulighed for  

 at få en endelig administrativ afgørelse, såfremt parterne ikke kan nå til  

 enighed.
Koncessionen skal ændres i overensstemmelse hermed.
 Spørgsmål nr. 10:
»Efter hvilke principper vil ministeren udmønte bemyndigelsen i den  

 nye § 52, stk. 7?» Svar:
 Spørgsmålet vedrører dækning af omkostningerne ved forligsmandens  

 virksomhed.
 I bemærkningerne til forslaget anføres følgende:
 »Forslaget til § 52, stk. 7, indebærer, at kulturministeren får en  

 bemyndigelse til at fastsætte nærmere regler om dækning af omkostningerne ved  

 forligsmandens virksomhed.
Advokatrådet, Forenede Danske Antenneanlæg og Samrådet for Ophavsret har  

 ikke kunnet tilslutte sig forslaget.
Det anføres blandt andet, at en  

 bestemmelse om omkostningsdækning vil modvirke de samfundsmæssige og andre  

 hensyn, der ligger bag etableringen af mæglingsinstituttet.
Det påpeges  

 endvidere, at det vil være urimeligt at pålægge den begærende part at betale  

 mæglingsomkostningerne, idet reglen altid vil indebære, at omkostningerne  

 skal afholdes af brugerne, som er den svage part.
Kulturministeriet har forståelse for de under høringen fremsatte  

 synspunkter, men ministeriet må fortsat være af den opfattelse, at der bør  

 gives mulighed for, at kulturministeren kan fastsætte nærmere regler af den  

 nævnte karakter.
Det forudsættes, at udnyttelsen af bemyndigelsen sker efter  

 forhandlinger med de berørte parter.« Udgangspunktet er, at omkostningerne ved forligsmandens virksomhed helt  

 eller delvist skal bæres af parterne.
Jeg finder det rimeligt, at de parter,  

 som ønsker at benytte sig af forligsmandens ekspertise, betaler for den ydede  

 service.
Hertil kommer, at parterne i almindelighed vil være organisationer,  

 myndigheder m.v., som må antages at være i stand til at bære de forbundne  

 omkostninger.
 Med hensyn til den nærmere fastlæggelse af, hvem der skal bære  

 omkostningerne, er jeg opmærksom på de fremførte synspunkter om, at  

 omkostningerne ikke ensidigt bør påhvile den begærende part.
Den 30. juni 1980 KODA Rosenvængets Hovedvej 14 2100 København Ø.
Under henvisning til § 8 i lov af 14. februar 1935 om Det kgl.
Teater og  

 om oprettelsen af en kulturel fond forlænger ministeriet for kulturelle  

 anliggender herved for en periode af 3 år fra den 1. juli 1980 den KODA  

 meddelte bevilling til at afslutte kontrakter angående offentlig fremførelse  

 af musikværker og dertil knyttet tekst, som er beskyttet i medfør af lov af  

 31. maj 1961 om ophavsretten til litterære og kunstneriske værker.
 Forlængelsen sker på nedennævnte vilkår, som er meddelt ved ministeriets  

 skrivelse af 6. juni 1950, jf. skrivelse af 29. juni 1965, dog således, at  

 bevillingens § 4 er udformet i overensstemmelse med den ændring af § 7, stk.  

 1 og 2, i KODA's love, som blev vedtaget på en ekstraordinær  

 generalforsamling i KODA den 22. maj 1980. Det bemærkes, at bevillingens § 2  

 og § 5, stk. 1, er redigeret på grundlag af tidligere brevveksling, jf.  

 ministeriets skrivelse af 29. juni 1965 og KODA's skrivelse af 14. juni 1968.  

 I øvrigt har man foretaget enkelte redaktionelle ændringer.
 § 1. KODA svarer til den i henhold til § 7, stk. 1, i lov af 14.  

 februar 1935 oprettede kulturelle fond et årligt beløb, svarende til 10 pct.  

 af KODA's bruttoindtægt af vederlag indvundne i henhold til nærværende  

 eneretsbevilling, at betale hvert års 1. juli, beregnet på grundlag af  

 indtægten i det nærmest forud afsluttede regnskabsår.
§ 2. Selskabets vederlagstariffer forelægges ministeriet til  

 godkendelse.
Ligeledes forelægges til godkendelse ændringer af KODA's love af  

 20. april 1927 (revideret 22. maj 1930, 30. april 1934, 21. december 1934,  

 26. juni 1935, 8. maj 1940, 28. maj 1941, 19. maj 1960, 18. april 1963, 2.  

 februar 1966, 3. april 1968, 28. maj 1974 og 22. maj 1980), der er af en  

 sådan karakter, at de væsentligt forandrer forudsætningerne for den givne  

 bevilling.
 § 3. Selskabets årlige regnskab forelægges i behørigt revideret  

 stand for ministeriet.
§ 4. I selskabets bestyrelse åbnes sæde for 2 medlemmer, udpeget  

 af ministeriet.
Det ene af disse medlemmer skal være bestyrelsens formand.
 § 5. Bevillingen kan tilbagekaldes dels i tilfælde af  

 misligholdelse, dels i tilfælde af, at KODA ikke længere som den almindelige  

 landsomfattende institution er indehaver af eller repræsenterer  

 komponistretten til offentlig udførelse af lovbeskyttede musikværker og  

 dertil knyttede tekstforfatterrettigheder.
 Stk. 2. Bevillingen kan fornys på ændrede eller uændrede vilkår  

 efter forhandlinger med KODA's til enhver til siddende bestyrelse.
MINISTERIET FORKøbenhavn, den 25. juni 1985 KULTURELLE ANLIGGENDER Nybrogade 2, 1203 K.
Tlf. 01 13 93 01 KODA Rosenvængets Hovedvej 14 2100 København Ø Ved lov nr. 274 af 6. juni 1985 om ændringer i ophavsretsloven er der  

 bl.a. i denne lov indføjet en ny bestemmelse, § 22 a, hvorefter værker, som  

 udsendes i radio og fjernsyn, må fordeles over kabelanlæg og videreudsendes  

 til almenheden ved hjælp af radioanlæg, når dette sker uden ændringer og  

 samtidig med, at udsendelsen finder sted.
 De nye bestemmelser indebærer, at ophavsmændene, for så vidt angår de  

 nævnte former for programspredning, fra den 1. juli 1985 at regne ikke  

 længere har nogen eneret, men alene et krav på vederlag.
 Bestemmelsen i § 22 a medfører - således som det er nævnt i bemærkningerne  

 til lovforslaget - en begrænsning af KODA's hidtidige virkeområde, således  

 som det har været fastlagt i de af ministeriet udstedte bevillinger på  

 grundlag af § 2 b i lov nr. 149 af 26. april 1933 om forfatterret og  

 kunstnerret og senere eneretsbestemmelsen i § 2 i ophavsretsloven af 31. maj  

 1961.
På denne baggrund finder kulturministeriet det rigtigt, at det ved en  

 tilføjelse til KODA's bevilling i henhold til § 8 i lov nr. 40 af 14. februar  

 1935 om Det kgl.
Teater og om oprettelsen af en kulturel fond som ændret ved  

 lov nr. 174 af 13. april 1938 tydeliggøres, at bevillingen ikke omfatter  

 vederlagskrav i henhold til ophavsretslovens § 22 a.
 I overensstemmelse hermed skal man meddele, at der med virkning fra 1.  

 juli 1985 foretages følgende tilføjelse til den ved ministeriets skrivelse af  

 30. juni 1980 meddelte bevilling, som senere ved skrivelse af 30. juni 1983  

 er forlænget for en periode af 3 år fra den 1. juli 1983:
 Efter 1. afsnit indsættes:
»Bevillingen omfatter ikke varetagelse af vederlagskrav i henhold til  

 § 22 a i lov nr. 158 af 31. maj 1961 om ophavsretten til litterære og  

 kunstneriske værker, som senest er ændret ved lov nr. 274 af 6. juni  

 1985.« Det bemærkes, at den nævnte tilføjelse naturligvis ikke hindrer, at KODA  

 på linje med andre ophavsmandsorganisationer varetager komponisternes og  

 tekstforfatternes interesser inden for rammerne af den i § 22 a nævnte  

 fællesorganisation.
Mimi Stilling Jakobsen / W.
Weincke Spørgsmål nr. 11:
»I bemærkningerne til nr. 12 i lovforslaget, jf. bilag 15, anføres  

 det, at »organisationer. . . skal omfatte en væsentlig del af danske  

 rettighedshavere til en bestemt art af værker.« Mener ministeren ikke,  

 at dette udsagn strider imod EU's antidiskriminationsbestemmelser?» Svar:
 Lovforslagets § 1, nr. 12, indebærer, at de almindelige bestemmelser om  

 aftalelicens også finder anvendelse på viderespredning i kabelanlæg m.v.
 I bemærkningerne til bestemmelsen anføres det bl.a.:
»Aftalelicensen giver i hovedsagen kabelanlæggene ret til at udnytte  

 værker af ikke-repræsenterede ophavsmænd, herunder også udenlandske  

 ophavsmænd, på samme måde og på samme vilkår, som er fastlagt i den med  

 organisationen indgåede aftale.
Dette gælder, uanset om den aftalesluttende  

 danske organisation arbejder på grundlag af fuldmagter fra udenlandske  

 ophavsmænd eller ikke.
De aftalesluttende organisationer skal godkendes af  

 kulturministeren.
Der henvises til ændringsforslag nr. 13 og bemærkningerne  

 hertil.« Efter den gældende ophavsretslovs § 50, stk. 2, giver aftalelicensen kun  

 brugeren ret til at benytte de ikkerepræsenterede ophavsmænds værker på samme  

 måde og på de samme vilkår, som følger af den aftale, der er indgået med  

 organisationen.
Det følger af denne bestemmelse, at udenlandske ophavsmænd,  

 som ikke er repræsenterede af den aftalesluttende organisation, ikke får en  

 dårligere retsstilling end de ophavsmænd, som er repræsenteret af  

 organisationen.
Det fremgår endvidere af satellit- og kabeldirektivets art. 8, stk. 1, og  

 art. 9, stk. 2, at medlemsstaterne på dette område skal gennemføre en  

 eneretsordning baseret på kollektiv rettighedsforvaltning.
Det må således  

 anses at være i overensstemmelse med direktivet, at rettighederne kan  

 klareres på grundlag af en aftalelicensordning.
 En stort set tilsvarende ordning har i en årrække været gældende i de  

 andre nordiske lande.
 Jeg finder på denne baggrund ikke, at bestemmelsen i lovforslagets § 1,  

 nr. 12, om de organisatoriske forudsætninger for den nye ordning er i strid  

 med det EU-retlige ikkediskriminationsforbud.
