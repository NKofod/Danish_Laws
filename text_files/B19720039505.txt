 I medfør af § 3, stk. 2, i lov nr. 109 af 31. marts 1930 om tillæg til lov  

 nr. 129 af 12. april 1911 om handel med smør og fremmede landbrugsprodukter  

 m.m., § 1 stk. 6, og § 2, stk. 1 og 2, i lov nr. 119 af 22. marts 1947 om  

 forhandling, udførsel og indførsel af æg og ægprodukter m.m. som ændret  

 senest ved lov nr. 431 af 29. november 1967, § 2, stk. 1, i lov nr. 215 af  

 16. juni 1958 om udførsel af kød m.m. som ændret senest ved lov nr. 439 af 4.  

 november 1970, § 4, stk. 2, i lov nr. 217 af 16. juni 1958 om slagtning,  

 forhandling, udførsel og indførsel af fjerkræ m.v. som ændret ved lov nr. 111  

 af 27. marts 1963, § 3, stk. 3, i lov nr. 163 af 12. maj 1965 om slagtning,  

 forhandling, udførsel og indførsel af kaniner, § 4, stk. 2, jfr. stk. 1,  

 litra c, i lov nr. 58 af 4. marts 1964 om veterinærvæsenet samt om udøvelse  

 af dyrlægegerning som ændret ved lov nr. 42 af 20. februar 1969 og § 6, stk.  

 1, i lov nr. 245 af 8. juni 1 966 om mælkekontrol fastsættes:
 § 1.  Antibiotika og kemoterapeutika må kun anvendes  

 til behandling af husdyr, såfremt behandlingen foretages af en dyrlæge  

 personlig eller efter dennes anvisning.
 Stk. 2.  Behandling efter stk. 1 må kun ske på grundlag  

 af en af dyrlægen ved personlig klinisk undersøgelse af dyret stillet  

 diagnose eller - hvor det drejer sig om dyr, der tilhører sædvanligt klientel  

 - enten med en på forsvarlig måde ved en konsultativ gennemgang af symptomer  

 og forløb stillet diagnose eller med en diagnose stillet på grundlag af  

 diagnostisk undersøgelse af forelagt materiale fra syge dyr.
 § 2.  Det er forbudt til slagtesteder af enhver art,  

 hvor offentlig kontrol med slagtning af tilførte dyr er påbudt, at levere  

 heste, sort kvæg, kalve, får, lam, geder, svin, høner, haner, kyllinger,  

 kapuner, poularder, kalkuner, gæs, ænder, duer og tamkaniner, såfremt dyrene  

 indeholder antibiotika eller kemoterapeutika i kød eller organer.
 Stk. 2.  Forbudet i stk. 1 omfatter:
a.
Dyr, der har indtaget foder med indhold af antibiotika eller  

 kemoterapeutika indenfor de sidste 6 døgn - for så vidt angår foder med  

 indhold af nifurazolidon dog de sidste 4 uger - jfr. bekendtgørelse nr. 171  

 af 16. maj 1968 om lægemiddelholdige foderstoffer som ændret ved  

 bekendtgørelse nr. 471 af 3. december 1970.
b.
Dyr, der er blevet behandlet med antibiotika eller kemoterapeutika af  

 en dyrlæge eller efter dennes anvisning, når det tidsrum, som efter dyrlægens  

 instruktion skal hengå mellem seneste behandling og slagtning, endnu ikke er  

 forløbet.
c.
Dyr, der på anden måde end angivet i litra a og b har optaget eller er  

 blevet behandlet med antibiotika eller kemoterapeutika, når lægemidlerne  

 endnu ikke er fuldstændigt udskilt af dyrene.
 Stk. 3.  Dyr, der er omfattet af forbudet i stk. 1, og  

 som ønskes slagtet på grund af sygdom eller ulykkestilfælde, jfr. § 4 i  

 bekendtgørelse nr. 434 af 15. oktober 1949 om indenrigs kødkontrol, kan føres  

 til de i stk. 1 nævnte slagtesteder, såfremt de er ledsaget af en af en  

 dyrlæge udfærdiget slagteattest eller - i tilfælde hvor slagteattest ikke er  

 foreskrevet - en af ejeren eller dennes repræsentant afgivet skriftlig  

 erklæring, hvori der er gjort nøje rede for dyrets optagelse af eller  

 behandling med antibiotika eller kemoterapeutika.
 Stk. 4.  Ved salg eller anden overdragelse af dyr, der  

 er omfattet af forbudet i stk. 1, skal sælgeren til køberen afgive skriftlig  

 erklæring herom.
 § 3.  Det er forbudt til mejerier, herunder  

 konsummælkmejerier, og til osterier, mælkekonservesfabrikker,  

 eksportflødefabrikker, konsumisvirksomheder samt til andre virksomheder, der  

 tilvirker levnedsmidler eller nydelsesmidler under anvendelse af mælk og  

 fløde, at levere mælk, der indeholder antibiotika eller kemoterapeutika, samt  

 mælk, der er tilsat antibiotikadestruerende stoffer, f. eks. penicillinase.
 Stk. 2.  Den i stk. 1 omhandlede mælk må heller ikke  

 udleveres fra stalddør til forbrugere.
 Stk. 3.  Det er forbudt at sætte antibiotikadestruerende  

 stoffer, f. eks. penicillinase, til mælk, der er bestemt til anvendelse i  

 konsummælkeprodukter, eller som anvendes til tilvirkning af levneds- eller  

 nydelsesmidler, herunder smør og ost.
 § 4.  Hønseæg, der indeholder antibiotika eller  

 kemoterapeutika, må ikke sælges eller på anden måde overdrages til  

 menneskeføde men kun til teknisk brug.
 Stk. 2.  Bestemmelsen i stk. 1 omfatter:
 a. Æg lagt af høns, der af en dyrlæge eller efter dennes anvisning er  

 blevet behandlet med antibiotika eller kemoterapeutika, når æggene er lagt  

 inden udløbet af det tidsrum, der efter dyrlægens instruktion skal hengå, før  

 lægemidlerne kan anses for fuldstændigt udskilt af hønsene.
 b. Æg lagt af høns, der på anden måde end anført i litra a har optaget  

 eller er blevet behandlet med antibiotika eller kemoterapeutika, når æggene  

 er lagt, før lægemidlerne er fuldstændigt udskilt af hønsene.
 § 5.  Det er forbudt til ejeren af en besætning, hvori  

 der findes dyr af de i § 2, stk. 1, anførte arter, eller til en repræsentant  

 for besætningsejeren at udlevere antibiotika- eller kemoterapeutikaholdige  

 lægemidler - eller recept på sådanne - i præparationer, der er beregnet til  

 injektion gennem hud eller slimhinder eller til indføring i yver eller bør.
Stk. 2.  Uanset bestemmelsen i stk. 1 er det tilladt en  

 dyrlæge i tilslutning til et besøg, hvorunder dyrlægen tager svin eller  

 pelsdyr under behandling, at udlevere antibiotika - eller  

 kemoterapeutikaholdige lægemidler - eller recept på sådanne - beregnet til  

 injektion gennem hud eller slimhinder til gentagne behandlinger i  

 besætningen.
Sådan udlevering eller receptordination må kun finde sted, hvis  

 det er påkrævet af behandlingsmæssige (terapeutiske) grunde, og må kun  

 omfatte lægemidler til højst 1 måneds brug.
Stk. 3.  Antibiotika- eller komoterapeutikaholdige  

 lægemidler, der er beregnet til indgift gennem munden, må ikke benyttes til  

 injektion eller til indføring i yver eller bør.
Sådanne lægemidler må  

 dyrlægen kun udlevere eller ordinere ved recept i en mængde, der svarer til  

 dyrets eller besætningens tilstand.
Dyrlægen skal ved udleveringen af  

 lægemidlet eller recepten instruere besætningsejeren eller dennes  

 repræsentant om det i 1. punktum fastsatte forbud.
Denne instruktion skal  

 gives ved udlevering af en meddelelse, der skal udfyldes i overensstemmelse  

 med derom af veterinærdirektoratet fastsatte bestemmelser.
 Stk. 4.  Bestemmelserne i stk. 1 og 3 kommer ikke til  

 anvendelse ved lægers eller tandlægers udlevering eller ordination af  

 antibiotika- eller kemoterapeutikaholdige lægemidler.
 § 6.  Subcutane og intramuskulære injektioner af  

 antibiotika- eller kemoterapeutikaholdige lægemidler skal foretages på svin  

 så tæt bag et af ørerne som muligt, på stort kvæg, kalve, får, lam og geder  

 midt på halsen og på heste midt på halsen eller i bringen.
 Stk. 2.  Uanset bestemmelsen i stk. 1 kan injektioner  

 foretages direkte i sygt væv.
§ 7.  En dyrlæge, der har behandlet et dyr af de i §  

 2, stk. 1, nævnte arter med et antibiotika- eller kemoterapeutikaholdigt  

 lægemiddel ved injektion, ved indføring i yver eller bør eller ved indgift  

 gennem munden, eller som har udleveret eller ved recept ordineret sådanne  

 lægemidler til injektion eller til indgift gennem munden, skal ved udlevering  

 af en meddelelse udfyldt i overensstemmelse med herom af  

 veterinærdirektoratet fastsatte bestemmelser instruere besætningsejeren om,  

 hvor lang tid der skal hengå, før dyret må føres til slagtning.
Ved  

 behandling af malkekøer og æglæggende høns skal meddelelsen tillige indeholde  

 instruktion henholdsvis om, hvor længe mælken skal tilbageholdes, og om, hvor  

 lang tid der skal hengå, før æggene må sælges eller på anden måde overdrages.
§ 8.  Blanketter til de i § 5, stk. 3, 4. pkt., og § 7  

 omhandlede meddelelser med tilhørende kopier skal dyrlægen rekvirere i  

 veterinærdirektoratet.
Dyrlægen skal opbevare kopi af udleverede meddelelser  

 i mindst 3 måneder.
 § 9.  Overtrædelse af bestemmelserne i § 1, § 2, stk.  

 1 og 4, § 3, § 4, stk. 1, § 5, stk. 1-3, § 6, stk. 1, og §§ 7 og 8 straffes  

 med bøde.
 § 10.  Bekendtgørelsen træder i kraft den 1. oktober  

 1972.
 Stk. 2.  Bekendtgørelse nr. 313 af 12 oktober 1961 om  

 forbud mod kemoterapeutika, herunder antibiotika, samt  

 antibiotikadestruerende stoffer i mælk og fløde ophæves.
 Landbrugsministeriet, den 25. august  

 1972.
 Ib Frederiksen.
/J.
Jensen.
