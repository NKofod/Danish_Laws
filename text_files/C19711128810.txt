 Der har i praksis vist sig et stadigt stigende behov for at udstede ekstra  

 pas til personer, hvis pas er indleveret til visering.
Justitsministeriet bemyndiger derfor politimestrene (politidirektøren i  

 København) til at udstede et ekstra pas til danske statsborgere, når det  

 dokumenteres, eller der afgives skriftlig erklæring om, at den pågældendes  

 pas er indleveret eller skal indleveres til visering i anledning af en  

 forestående rejse, og den pågældende, forinden passet kan tilbageleveres,  

 skal foretage en eller flere andre rejser til udlandet.
Det er yderligere en  

 betingelse, at det vil medføre betydelige ulemper eller betydeligt økonomisk  

 tab for den pågældende, om udstedelse af ekstra pas blev nægtet.
Ekstra pas  

 bør således normalt ikke udstedes i anledning af turistrejser.
 Det nye pas udstedes med en gyldighedstid, der er afhængig af rejsens  

 eller rejsernes varighed, dog ikke ud over to år.
 Ved passets udlevering skal det indskærpes, at det nye pas kun må benyttes  

 til den eller de rejser, i anledning af hvilke det er udstedt, og at passet  

 skal tilbageleveres til politiet efter benyttelsen.
 For ekstra pas betales det normale pasgebyr.
 Bestemmelserne i justitsministeriets cirkulæreskrivelse af 16. december  

 1963 opretholdes.
 P.M.V.
 E.B.
T.
Bækgård.
