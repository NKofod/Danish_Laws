Kvinde der fik fjernet livmoderen pga. blødninger fik tillige fjernet  

 begge normale æggestokke.
Patientklagenævnet beklagede tidspunktet for  

 information af patienten, og at der ikke var indhentet samtykke til fjernelse  

 af æggestokkene, overfor operatøren.
5.1.3. Information/samtykke 45-årig kvinde får fjernet livmoderen ved operation pga. stærke langvarige  

 blødninger fra underlivet.
Under operationen fjernes tillige begge  

 æggestokke.
 Patienten klager over, at hun har fået fjernet begge æggestokke i  

 forbindelse med operationen, selv om de tilsyneladende ikke fejlede noget.
 Grundlaget for afgørelsen er udtalelser fra de behandlende læger,  

 journalmateriale samt udtalelse fra Retslægerådet.
Sundhedsstyrelsen beklager overfor operatøren, at denne har drøftet  

 operationens omfang og konsekvensser med patienten på et tidspunkt, hvor  

 denne var præmedicineret.
Sundhedsstyrelsen finder det yderligere  

 beklageligt, at man ikke har indhentet patientens samtykke til at fjerne  

 æggestokkene og noteret dette i journalen.
Sundhedsstyrelsen finder derimod  

 ikke anledning til, at kritisere indikationen for at foretage det pågældende  

 indgreb.
Patientklagenævnet kunne tilslutte sig Sundhedsstyrelsens vurdering af  

 spørgsmålene om information og samtykke og meddelte i denne anledning den  

 behandlende læge en beklagelse.
Derudover var Patientklagenævnet enig med  

 Retslægerådet i, at den pågældende gynækologisk/obstetriske afdeling havde  

 forsømt at sikre sig, at operatøren var bekendt med afdelingens  

 retningslinjer, som gik ud på at undlade profylaktisk fjernelse af normale  

 æggestokke samtidig med fjernelse af livmoderen.
 Den sidstnævnte tilføjelse belyser tillige, at der påhviler en  

 specialafdelings ledelse et fagligt ansvar, jfr. nedenfor under afsnit 5.3.  

 om ansvarsfordelingen mellem sundhedspersoner, der er omfattet af nævnets  

 kompetence.
