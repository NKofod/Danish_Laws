Bekendtgørelse  

 om regnskabsaflæggelse for og revision af tilskud til støtte af ungdomsformål I medfør af  

 § 7 B, i lov om visse spil, lotterier og  

 væddemål, jf. lovbekendtgørelse nr.464 af 18. maj 2006, fastsættes:
Kapitel 1 Område § 1.  

  

 Bekendtgørelsen omfatter regnskabsaflæggelse for og revision af tilskud  

 efter lovens § 6 C, stk. 1, nr. 1, til støtte af ungdomsformål, som  

 Dansk Ungdoms Fællesråd (DUF) fordeler til ungdomsorganisationer efter  

 regler,  

 som er fastsat i  

 medfør af §  

 6 C,  

 stk. 2, 1. pkt., 1. led, i lov om visse spil, lotterier og væddemål (tips- og  

 lottoloven) efter godkendelse af Tipsungdomsnævnet, og efter regler, som er  

 fastsat i medfør af §  

 6 C,  

 stk. 2, 1. pkt., 2. led, i tips- og lottoloven efter bemyndigelse af  

 Tipsungdomsnævnet.
Kapitel 2 Regnskabsaflæggelse § 2.  

  

 Det  

 påhviler den økonomisk ansvarlige ledelse for den tilskudsmodtagende  

 organisation at tilrettelægge bogføringen og formueforvaltningen i form af  

 registreringssystemer og procedurer, der opfylder vilkårene for ydelse af  

 tilskud, jf. de i § 1 nævnte regler.
Stk. 2.  

  

 Ved regnskabsårets afslutning udarbejder organisationens økonomisk  

 ansvarlige ledelse en årsrapport.
Den økonomisk ansvarlige ledelse er  

 ansvarlig  

 for, at regnskabet er retvisende.
 § 3.  

  

 Årsrapporten  

 skal have følgende minimumsindhold:
 1)  

 	  

 Ledelsespåtegning og underskrifter af ledelsen (  

 den økonomisk  

 ansvarlige ledelse  

 ).
 2)  

 	  

 Revisionspåtegning, jf. § 14.
 3)  

 	  

 Ledelsesberetning med generelle oplysninger om organisationen og  

 en  

 kort  

 redegørelse om anvendelsen af tilskuddene.
4)  

 	  

 Oplysning om den anvendte regnskabspraksis.
Foretages der ændringer i  

 regnskabsprincipperne, skal regnskabet indeholde oplysning om begrundelse og  

 virkning.
 5)  

 	  

 Resultatopgørelse.
 6)  

 	  

 Balance.
 7)  

 	  

 Til de enkelte regnskabsposter kan knyttes noter med supplerende  

 oplysninger om regnskabsposterens  

 indhold og specifikation.
 8)  

 	  

 Til regnskabsposten medlemskontingenter skal knyttes en note med oplysning  

 om antal medlemmer ved regnskabsårets afslutning med angivelse af det samlede  

 antal medlemmer, det samlede antal medlemmer under 30 år samt antal medlemmer  

 henholdsvis i alt og under 30 år, der skal indgå i tilskudsgrundlaget i  

 organisationens ansøgning til DUF om generelt driftstilskud eller  

 rådighedstilskud.
 9)  

 	  

 Pengestrømsopgørelse.
Stk. 2.  

  

 Modregning af  

 indtægter og udgifter samt af aktiver og passiver må som hovedregel ikke  

 foretages, men kan forekomme, hvis det medvirker til at øge regnskabets  

 informationsværdi.
Modregnede poster skal oplyses i noterne.
 Stk. 3.  

  

 Alle  

 regnskabsbilag skal i overensstemmelse med bogføringsloven opbevares i 5 år  

 fra  

 udgangen af regnskabsåret og på begæring fremsendes til Dansk Ungdoms  

 Fællesråd.
§ 4.  

  

 Tilskud  

 skal indtægtsføres i regnskabet i det år, de vedrører, hvilket normalt er  

 udbetalingsåret.
I en note, jf. § 3, stk. 1, nr. 7, redegøres for de tilskud,  

 der er modtaget i regnskabsåret og deres regnskabsmæssige placering.
 Stk. 2.  

  

 For  

 etableringstilskud eller anlægstilskud skal regnskabet eller noten hertil,  

 jf.  

 § 3, stk. 1, nr. 7, udvise tilbagebetalingsforpligtelsens omfang, og på  

 hvilke  

 ejendomme forpligtelsen hviler.
 Stk. 3.  

  

 Tilbagebetalingsforpligtelsen  

 vedrørende etableringstilskud eller anlægstilskud skal optages i regnskabet  

 som  

 langfristet gæld.
 Stk. 4.  

  

 For  

 etableringstilskud  

 eller anlægstilskud  

 skal  

 regnskabet eller noten hertil,  

 jf. § 3, stk. 1, nr. 7,  

 udvise den opgjorte egenudnyttelse for året, de seneste tre års  

 egenudnyttelse (for lejrpladser dog de seneste fem års egenudnyttelse) samt  

 en  

 beskrivelse af metoden for opgørelsen af egenudnyttelsen.
 Stk. 5.  

  

 For tilskud, der skal  

 anvendes til bestemte formål, skal regnskabet, eventuelt i en note, jf. § 3,  

 stk. 1, nr. 7, belyse, om tilskuddet er anvendt til det givne formål.
 Stk. 6.  

  

 Det skal fremgå af  

 regnskabet, eventuelt i en note,  

 jf. § 3, stk. 1, nr. 7,  

 hvis organisationen i regnskabsåret har modtaget driftstilskud fra  

 tipsmidlerne ud over de midler, der er fordelt af DUF.
 § 5.  

  

 Den  

 af organisationens kompetente organ godkendte årsrapport, der skal være  

 underskrevet af alle medlemmer af den økonomisk ansvarlige ledelse, samt  

 forsynet  

 med revisionspåtegning, jf. § 14, og bilagt en kopi af revisionsprotokollen,  

 jf. § 15, stk. 4, skal indsendes til DUF i forbindelse med indgivelse af  

 ansøgning om generelt driftstilskud eller rådighedstilskud.
 Stk. 2.  

  

 Har organisationen  

 modtaget støtte og ikke ansøger om nyt tilskud, skal regnskab mv., som anført  

 i  

 stk. 1, indsendes senest 6 måneder efter regnskabsårets afslutning.
 Stk. 3.  

  

 Hvis revisor har  

 taget forbehold eller afgivet supplerende oplysninger, vurderer DUF, efter  

 evt.  

 indhentet yderligere redegørelse hos organisationens den økonomisk ansvarlige  

 ledelse, om forbeholdet er så væsentligt, at regnskabet ikke kan godkendes.
Kapitel 3 Revision § 6.  

  

 Revisionen  

 udføres af en statsautoriseret eller registreret revisor eller af et  

 kommunalt  

 revisionsorgan.
Stk. 2.  

  

 I tilfælde af  

 revisorskift skal den tiltrædende revisor rette henvendelse til den  

 fratrædende  

 revisor, der har pligt til at oplyse grunden til fratrædelsen.
Bestyrelsen  

 for  

 organisationen skal underrette DUF om skiftet og oplyse grunden hertil.
 Stk. 3.  

  

 Regnskab for  

 tilskud under 100.000 kr. kan revideres af en ikke revisionsuddannet person,  

 dog kan DUF kræve, at regnskab for initiativstøtte revideres af en  

 regnskabskyndig person eller en statsautoriseret eller registreret revisor.  

 Revisionen udføres efter reglerne i  

 § 8, stk. 2, §§ 11 - 12 og § 14,  

 stk. 1.
 § 7.  

  

 Revisor  

 skal afgive en erklæring med høj grad af sikkerhed om de oplysninger, der  

 danner grundlag for DUFs behandling af ansøgning om tilskud.
 § 8.  

  

 Revisionen  

 foretages i overensstemmelse med god offentlig revisionsskik, således som  

 dette  

 begreb er fastlagt i § 3 i lov om revisionen af statens regnskaber m.m.  

 og  

 nærmere præciseret i stk. 2 og §§ 9 - 15.
Stk. 2.  

  

 Ved revisionen  

 efterprøves, om regnskabet er rigtigt, og om de dispositioner, der er  

 omfattet  

 af regnskabsaflæggelsen, er i overensstemmelse med meddelte bevillinger, love  

 og andre forskrifter samt med indgåede aftaler og sædvanlig praksis.
Der  

 foretages endvidere en vurdering af, hvorvidt der er taget skyldige  

 økonomiske  

 hensyn ved forvaltningen af de midler og ved driften af de organisationer,  

 der  

 er omfattet af regnskabet.
 § 9.  

  

 Revisionens  

 omfang afhænger af organisationens administrative struktur og  

 forretningsgange,  

 herunder den interne kontrol og andre forhold af betydning for  

 regnskabsaflæggelsen.
§ 10.  

  

 Der  

 foretages revision i årets løb.
Som led i revisionen undersøger revisor de  

 eksisterende forretningsgange, herunder forretningsgangene vedrørende  

 registrering af tilskudsudløsende faktorer med henblik på at påse, om den  

 interne kontrol er betryggende.
Ud over systemrevision udfører revisor i  

 nødvendigt omfang substansrevision.
Revisionen udføres som udgangspunkt ved  

 stikprøvevise undersøgelser.
Uanmeldt kasse- og beholdningseftersyn indgår i  

 revisionen og foretages mindst 1 gang om året.
 Stk. 2.  

  

 Ved den  

 afsluttende revision påses det, at årsrapporten er opstillet i  

 overensstemmelse  

 med de regler, der er fastsat i denne bekendtgørelse, og at den ikke  

 indeholder  

 væsentlige fejl og mangler, og om de dispositioner, der er omfattet af  

 regnskabsaflæggelsen, er i overensstemmelse med forudsætningerne for de givne  

 tilskud, love og andre forskrifter samt indgåede aftaler og sædvanlig  

 praksis.
Stk. 3.  

  

 Ved  

 forvaltningsrevisionen undersøges det, om der er taget skyldige økonomiske  

 hensyn  

 ved organisationens forvaltning.
Revisionen udføres med udgangspunkt i  

 organisationens  

 oplysninger i årsrapporten til tilskudsyder om mål og opnåede resultater samt  

 om sparsommelighed, produktivitet og effektivitet.
 Stk. 4.  

  

 For organisationer,  

 der modtager generelt driftstilskud eller rådighedstilskud efter en særaftale  

 med DUF, skal revisor påse, at organisationen overholder bestemmelserne i de  

 indgåede særaftaler.
§ 11.  

  

 Revisor  

 skal indhente en tro og love erklæring fra organisationens bestyrelse eller  

 tegningsberettede  

 om, at regnskabet indeholder alle relevante oplysninger, og at organisationen  

 opfylder samtlige tilskudsbetingelser, herunder kravene om organisationens  

 tilskudsberettigelse, kravene i lokalforeningsdefinitionen og kravene i  

 medlemsdefinitionen.
Der henvises til eksemplet i bilag 1 til denne  

 bekendtgørelse.
§ 12.  

  

 Organisationen  

 skal give revisor de oplysninger, som må anses af betydning for bedømmelsen  

 af  

 organisationens årsrapport, samt for revisors vurdering af forvaltningen,  

 herunder mål og opnåede resultater.
Organisationen skal give revisor adgang  

 til  

 at foretage de undersøgelser, denne finder nødvendige og skal sørge for, at  

 revisor får de oplysninger og den bistand, som revisor anser for nødvendig  

 for  

 udøvelsen af sit hverv.
§ 13.  

  

 Bliver  

 revisor opmærksom på lovovertrædelser eller tilsidesættelser af forskrifter  

 af  

 væsentlig betydning i forbindelse med midlernes forvaltning, påhviler det  

 revisor straks at give organisationens bestyrelse meddelelse derom samt påse,  

 at bestyrelsen inden 3 uger giver DUF meddelelse herom.
I modsat fald er det  

 revisors pligt at orientere DUF.
Revisors bemærkninger indsendes sammen med  

 meddelelsen.
 Stk. 2.  

  

 Det samme gælder,  

 hvis revisor under sin revision eller på anden måde bliver opmærksom på, at  

 fortsættelse  

 af driften er usikker af økonomiske eller andre grunde.
 § 14.  

  

 Den  

 reviderede årsrapport forsynes med en påtegning, hvoraf det skal fremgå, at  

 regnskabet er revideret i overensstemmelse med reglerne i denne  

 bekendtgørelse.
 Stk. 2.  

  

 For revisorer efter  

 § 6, stk. 1, skal påtegningen opfylde  

 den for revisor gældende erklæringsbekendtgørelse.  

 Forbehold og eventuelle supplerende oplysninger skal fremgå af påtegningen.
§ 15.  

  

 Revisor  

 skal føre en revisionsprotokol.
I revisionsprotokollen indføres oplysninger  

 om, 1)  

 	  

 hvilke revisionsarbejder der er udført og  

 resultatet heraf, 2)  

 	  

 væsentlig usikkerhed, fejl eller mangler vedrørende organisationens  

 bogholderi, regnskabsvæsen eller interne kontrol, 3)  

 	  

 alle væsentlige forhold, der har givet anledning til bemærkninger, 4)  

 	  

 den udførte forvaltningsrevision.
Specielt oplyses om revisors  

 undersøgelse af samt vurdering og konklusioner vedrørende sparsommelighed,  

 produktivitet og effektivitet samt om dispositioner uden for organisationens  

 formål, samt 5)  

 	  

 foretagne uanmeldte kasse- og beholdningseftersyn, særlige kontrolarbejder,  

 afgivelse af særlige beretninger, rådgivning eller assistance.
Stk. 2.  

  

 Det skal i  

 protokollen til årsrapporten oplyses, 1)  

 	  

 om revisor opfylder lovgivningens habilitetsbestemmelser, 2)  

 	  

 om revisor under revisionen har modtaget alle de oplysninger, der  

 er anmodet om, 3)  

 	  

 om revisor anser regnskabet aflagt efter lovgivningens og  

 vedtægternes krav til regnskabsaflæggelse samt i overensstemmelse med god  

 regnskabsskik, og 4)  

 	  

 om tilskud fordelt af DUF er anvendt i overensstemmelse med de  

 givne vilkår, og om tilskudsgrundlaget er opgjort i overensstemmelse med de  

 anførte betingelser i de gældende tilskudsregler.
 Stk. 3.  

  

 Er der ydet  

 etableringstilskud eller anlægstilskud til organisationen, skal det af  

 revisionsprotokollen  

 særskilt fremgå, at betingelserne for etableringstilskud eller anlægstilskud,  

 jf. § 4, stk. 2 - 4, er opfyldt.
 Stk. 4.  

  

 Revisionsprotokollerne  

 for det pågældende regnskabsår underskrives af alle medlemmer af  

 den økonomisk  

 ansvarlige ledelse  

 og en kopi  

 heraf indsendes af organisationen til DUF sammen med den påtegnede  

 årsrapport.
Kapitel 4 Ikrafttræden § 16.  

  

 Bekendtgørelsen  

 træder i kraft den 15. januar 2007 og har virkning for de regnskaber, der  

 skal  

 indsendes til DUF efter § 5.
 Stk. 2.  

  

 Bekendtgørelse nr. 15  

 af 11. januar 1999 om regnskabsaflæggelse for og revision af tilskud til  

 støtte  

 af ungdomsformål som ændret ved bekendtgørelse nr. 336 af 27. maj 1999  

 ophæves,  

 men reglerne heri finder dog anvendelse for regnskabsaflæggelsen og  

 revisionen for  

 2006 og tidligere år.
Undervisningsministeriet, den 21. december  

 2006 P.M.V.Jesper RasmussenAfdelingschef /Henning Kraiberg Knudsen Bilag 1 Bilag til bekendtgørelse om regnskabsaflæggelse  

 for og revision af tilskud til støtte af ungdomsformål Dette bilag indeholder fire  

 eksempler på tro- og loveerklæringer.
 1)  

 	  

 Eksempel 1 anvendes af alle tilskudsmodtagere sammen med én af de  

 øvrige.
 2)  

 	  

 Eksempel 2 anvendes  

 af ansøgere om generelt driftstilskud samt ansøgere om rådighedstilskud,  

 gruppe  

 A.
 3)  

 	  

 Eksempel 3 anvendes  

 af ansøgere om rådighedstilskud, gruppe B.
4)  

 	  

 Eksempel 4 anvendes  

 af ansøgere om rådighedstilskud, gruppe C Organisationer, der søger om rådighedstilskud, gruppe D,  

 anvender den af eksempel 2-4, der stemmer overens med den ordning, hvis  

 regler  

 de søger på grundlag af.
Eksempel 1 Tro og love erklæring fra NN Organisationen Bestyrelsens  

 erklæring om årsregnskabet Vedrørende  

 årsregnskabet for 20xx:
 I forbindelse med aflæggelsen af årsregnskabet for 20xx, der udviser et  

 resultat på overskud, underskud yy kr. og en egenkapital på +- zz kr. skal vi  

 bekræfte:
at regnskabet os bekendt indeholder samtlige de oplysninger, der er  

 nødvendige til bedømmelse af resultatet af årets drift og den økonomiske  

 stilling pr. 31. december 20xx.
Der er os bekendt ikke siden statusdagen  

 indtrådt begivenheder, som i væsentlig grad påvirker organisationens  

 økonomiske  

 stilling, at vi ikke er bekendt med uregelmæssigheder i den interne kontrol og  

 regnskabsmæssige forretningsgang og registreringssystemer eller andre  

 uregelmæssigheder, som kunne have væsentlig indflydelse på regnskabet, at organisationen har tegnet forsikringer i et sådant omfang, at  

 organisationens aktiver og hele virksomhed skønnes rimeligt forsikringsdækket  

 i  

 skadessituationer, at samtlige de i balancen viste aktiver er til stede, tilhører  

 organisationen og er forsvarligt vurderet.
Der er ikke foretaget  

 pantsætninger  

 eller anden sikkerhedsstillelse, der ikke fremgår af regnskabet, at alle de økonomiske forpligtelser, der påhviler organisationen, er  

 medtaget i regnskabet.
Vi har ikke, ud over hvad der fremgår af regnskabet,  

 kendskab til erstatningskrav, verserende eller mulige retssager eller andre  

 eventualforpligtelser, såsom kautions-, garanti-, pensions- eller lignende  

 forpligtelser, som væsentligt ville kunne påvirke organisationens økonomiske  

 stilling.
 ....................  

 den ........ 20xx  

   ...................................
Bestyrelsesformand eller tegningsberettede Eksempel 2 Tro og love erklæring fra NN  

 Organisationen Bestyrelsens  

 erklæring om tilskudsansøgning I forbindelse med organisationens ansøgning til DUF pr. ........ 20xx om  

 generelt driftstilskud eller rådighedstilskud, gruppe A, skal vi bekræfte:
 at organisationen opfylder samtlige de betingelser, der fremgår af DUFs  

 regler  

1)  

  for ydelse af generelt driftstilskud og  

 rådighedstilskud, gruppe A, herunder kravene om organisationens  

 tilskudsberettigelse, kravene i lokalforeningsdefinitionen og kravene i  

 medlemsdefinitionen.
Vi skal således bekræfte, at organisationen er selvstændig samt politisk og økonomisk uafhængig af  

 andre organisationer m.v., at organisationen er kollektivt medlem af følgende landsorganisationer, der  

 allerede modtager tilskud efter tips- og lottoloven:
nn NN, at organisationen har en afgrænset medlemskreds, der har en sikret  

 deltagerindflydelse, at organisationen ikke foretager udlodning af overskud eller formue, at organisationen har lokalforeninger i mindst 4 af de 5 landsdele.
at samtlige lokalforeninger er godkendt af landsorganisationen, at af samtlige lokalforeninger består xx af mindst 7 medlemmer under 30 år, at de samme lokalforeninger har en selvstændig økonomi og har eksisteret  

 som lokalforening i landsorganisationen i hele det forud for ansøgningsåret  

 afsluttede regnskabsår, at de samme lokalforeninger har regelmæssige aktiviteter i overensstemmelse  

 med organisationens struktur og vedtægter, at af disse lokalforeninger er xx registreret i andre tilskudsberettigede  

 landsorganisationer, at der i følgende kommuner er etableret mere end én lokalforening:
  

 	  

 i xx kommune er der yy  

 lokalforeninger med henholdsvis aa, bb, og cc medlemmer under 30 år   

 	  

 i vv kommune do at organisationen ved udgangen af regnskabsåret 20xx havde i alt xx  

 medlemmer, der lever op til kravene i medlemsdefinitionen, hvoraf yy var  

 under  

 30 år.
at der ikke er medtaget medlemmer i udlandet, herunder i Grønland og på  

 Færøerne, at samtlige medlemmer ved indmeldelse skriftligt har tilkendegivet, at de  

 vil være medlem, at de samme medlemmer har betalt minimum 75 kr. i kontingent til  

 organisationen eller en af dens lokalforeninger inden for det senest  

 afsluttede  

 regnskabsår, at samtlige medlemmer har haft fulde medlemsrettigheder i det senest  

 afsluttede regnskabsår, og at samtlige oplysninger i denne erklæring kan dokumenteres.
 ....................  

 den ........ 20xx  

   ...................................
Bestyrelsesformand eller administrativ leder Eksempel 3 Tro og love erklæring fra NN  

 Organisationen Bestyrelsens  

 erklæring om tilskudsansøgning I forbindelse med organisationens ansøgning til DUF pr. ........ 20xx om  

 generelt driftstilskud eller rådighedstilskud, gruppe B, skal vi bekræfte:
 at organisationen opfylder samtlige de betingelser, der fremgår af DUFs  

 regler  

1)  

  for ydelse af generelt driftstilskud og  

 rådighedstilskud, gruppe B, herunder kravene om organisationens  

 tilskudsberettigelse,  

 kravene i lokalforeningsdefinitionen og kravene i medlemsdefinitionen.
Vi skal således bekræfte, at organisationen er selvstændig samt politisk og økonomisk uafhængig af  

 andre organisationer m.v., at organisationen er kollektivt medlem af følgende landsorganisationer, der  

 allerede modtager tilskud efter tips- og lottoloven:
nn NN, at organisationen har en afgrænset medlemskreds, der har en sikret  

 deltagerindflydelse, at organisationen ikke foretager udlodning af overskud eller formue, at organisationen har lokalforeninger i mindst 4 af de 5 landsdele.
at der i det lokale arbejde er regelmæssige aktiviteter i overensstemmelse  

 med organisationens struktur og vedtægter, at organisationen ved udgangen af regnskabsåret 20xx havde i alt xx  

 medlemmer,  

 der lever op til kravene i medlemsdefinitionen, at der ikke er medtaget medlemmer i udlandet, herunder i Grønland og på  

 Færøerne, at samtlige medlemmer ved indmeldelse skriftligt har tilkendegivet, at de  

 vil være medlem, at de samme medlemmer har betalt minimum 400 kr. i kontingent til  

 organisationen eller en af dens lokalforeninger inden for det senest  

 afsluttede  

 regnskabsår, at samtlige medlemmer har haft fulde medlemsrettigheder i det senest  

 afsluttede regnskabsår, og at samtlige oplysninger i denne erklæring kan dokumenteres.
 ....................  

 den ........ 20xx.................................
Bestyrelsesformand eller tegningsberettede Eksempel 4 Tro og love erklæring fra NN  

 Organisationen Bestyrelsens  

 erklæring om tilskudsansøgning I forbindelse med organisationens ansøgning til DUF pr. ........ 20xx om  

 generelt driftstilskud eller rådighedstilskud, gruppe C, skal vi bekræfte:
 at organisationen opfylder samtlige de betingelser, der fremgår af DUFs  

 regler  

1)  

  for ydelse af generelt driftstilskud og  

 rådighedstilskud, gruppe C.
Vi skal således bekræfte, at organisationen er selvstændig samt politisk og økonomisk uafhængig af  

 andre organisationer m.v., at organisationen er kollektivt medlem af følgende landsorganisationer, der  

 allerede modtager tilskud efter tips- og lottoloven:
nn NN, at organisationen har en afgrænset medlemskreds, der har en sikret  

 deltagerindflydelse, at organisationen kan sandsynliggøre at have mindst 400  

 medlemmer/deltagere, og at mindst halvdelen heraf er under 30 år, at organisationen ikke foretager udlodning af overskud eller formue, at organisationen har lokalforeninger i mindst 4 af de 5 landsdele.
at der i det lokale arbejde er regelmæssige aktiviteter i overensstemmelse  

 med organisationens struktur og vedtægter, at organisationen ved udgangen af regnskabsåret 20xx havde i alt xx  

 medlemmer/deltagere, at der ikke er medtaget medlemmer/deltagere i udlandet, herunder i Grønland  

 og på Færøerne, og at samtlige oplysninger i denne erklæring kan dokumenteres.
 ....................  

 den ........ 20xx.................................
Bestyrelsesformand eller tegningsberettede 1)  

 Bekendtgørelse om ydelse af tilskud til samfundsengagerende  

 ungdomsorganisationer samt retningslinier for initiativstøtte.
 1)  

 Bekendtgørelse om ydelse af tilskud til samfundsengagerende  

 ungdomsorganisationer samt retningslinier for initiativstøtte.
 1)  

 Bekendtgørelse om ydelse af tilskud til samfundsengagerende  

 ungdomsorganisationer samt retningslinier for initiativstøtte.
