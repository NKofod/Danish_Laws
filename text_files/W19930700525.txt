Ankenævnet erklærer sig enig i Fiskerikontrollens afgørelse FISKERIMINISTERIETS ANKENÆVN Tirsdag den 2. marts 1993 afholdtes møde i Fiskeriministeriets  

 ankenævn til behandling af en af Skagen Laks A/S den 2. februar 1993 indgivet  

 anke over en af Fiskerikontrollen i Frederikshavn den 20. januar 1993 truffen  

 afgørelse, hvorefter et parti, bestående af, - Røgede hele laksesider, med og uden skind, i alt 23 paller a 486 colli  

 eller 12.168 kg - Røgede skiveskårne laks, i alt 5 paller eller 19.600 sider a 200 g, i  

 alt 3.920 kg er erklæret for uegnet til menneskeføde og henvist til tilvirkning på  

 destruktionsanstalt eller lignende, jf. § 3, stk 2, litra a, jf. stk 3, jf. §  

 2, stk 6, i lbk. nr. 339 af 29. maj 1987 om kvalitetskontrol med fisk og  

 fiskevarer, (som ændret ved lov nr. 1052 af 23. december 1992).  

AFGØRELSE Ankenævnet erklærer sig enig i Fiskerikontrollens afgørelse.
Sagsfremstilling m.v.
 Fiskerikontrollen har bl.a. oplyst, at den organoleptiske  

 bedømmelse af de udtagne prøver viste, at der var begyndende fordærv,  

 udpræget gammel og harsk smag, frostsprængning samt frysetørring af partiet.
Skagen Laks A/S har som begrundelse for anken oplyst, at det var  

 en restproduktion fra julen, som man agtede at oparbejde til Østrig og til  

 anden varetype.
Varen er lavet i lønarbejde.
Firmaet fandt, at partiet var  

 egnet til menneskeføde.
 Skagen Laks A/S godkendte prøverne som værende repræsentative for  

 partiet.
 Ved sagens behandling var Fiskerikontrollen repræsenteret ved  

 overfiskeribetjent Tommy Lundbæk.
 Skagen Laks A/S var repræsenteret ved Børge Juul Christensen.
