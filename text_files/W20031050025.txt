Klage  

 over behandling, der ikke med sikkerhed kunne fuldføres Nævnet fandt ikke anledning til kritik af de tandlæger  

 i den kommunale tandpleje, der var involverede i behandlingen.
Nævnet fandt  

 dog, at det havde været hensigtsmæssigt, om tandlæge A havde ventet med at  

 afslutte behandlingen af det manglende tandanlæg, indtil det var afgjort,  

 hvorvidt Amtsspecialtandplejen ville tilbyde behandling.
 I forbindelse med at tandlæge A i 1995 konstaterede, at  

 der var tandmangel af 5-, blev patienten visiteret af tandplejens  

 specialtandlæge, som vurderede, at der ikke var behov for tandretning, men at  

 den manglende tand burde erstattes, når mælketanden var fældet for at hindre  

 nedvækst af den tilsvarende tand i overkæben på et senere tidspunkt.
 Efterfølgende gjorde tandlægerne sig overvejelser om  

 autotransplantation af en visdomstand eller indsættelse af et implantat.
 Det var nævnets vurdering, at de foreslåede  

 behandlinger var i overensstemmelse med almindelig anerkendt faglig standard.  

 Når der ikke var plads i regio 5- til transplantationen, er næste  

 behandlingsvalg  

 et implantat, som patienten ikke vækstmæssigt var klar til før tidligst i 20  

 års alderen.
 Tandlægerne indsatte en pladsholder, fordi at tænderne  

 ikke skulle flytte sig i mellemtiden.
Tandlægerne valgte en aftagelig pladsholder, da de  

 regnede med, at der snarest skulle foretages autotransplantation.
Da denne  

 behandling ikke kunne lade sig gøre, foreslog de derfor en ætsbro.
Valget af  

 pladsholdere var i overensstemmelse med normen for almindelig anerkendt  

 faglig  

 standard.
