God revisorskik Ved skrivelse af 28. september 1998 har statsautoriseret  

 revisor Jens Høgsberg Kristensen indgivet en klage over de  

 nuværende medlemmer af Foreningen af Statsautoriserede Revisorers (FSR  

 s) Kvalitetsudvalg: Erling Seierup, Lars E.
Andersen, Jens Lundgaard  

 Simonsen, Poul Eskerod, Flemming Bo Nielsen og Jens Skovby, alle  

 statsautoriserede revisorer.
 De indklagede har påstået klagen afvist.
 Disciplinærnævnet har udskilt  

 afvisningsspørgsmålet til særskilt behandling.
Kvalitetsudvalget er nedsat i henhold til § 25 i  

 vedtægterne for FSR.
Ifølge vedtægternes § 3, stk. 4, kan  

 bestyrelsen i FSR   efter indstilling fra Kvalitetsudvalget   beslutte at  

 ekskludere et medlem, der ikke opfylder pligterne i henhold til foreningens  

 regler om kvalitetskontrol.
Beslutning om eksklusion kræver  

 enstemmighed.
 I FSR s regler for kvalitetskontrol anføres  

 bl.a.:
" § 2 De af reglerne omfattede medlemmer har pligt til at  

 underkaste sig kvalitetskontrol i henhold til FSRs regler om  

 kvalitetskontrol.
Ved manglende opfyldelse af denne pligt fortabes retten til  

 medlemskab af foreningen.
§ 3 Formålet med FSRs kvalitetskontrol er at tilskynde  

 og støtte medlemmer og revisionsfirmaer i bestræbelserne  

 på at sikre kvaliteten af de statsautoriserede revisorers ydelser.
 Det påhviler medlemmer og revisionsfirmaer at  

 etablere kvalitetsstyring, som på passende måde sikrer, at  

 opgaverne udføres i overensstemmelse med god revisorskik.
§ 6 Såfremt Kvalitetsudvalget finder, at et medlem eller  

 et revisionsfirma bestående af medlemmer af FSR ikke opfylder pligterne  

 i henhold til § 2 eller § 3, stk. 2, kan udvalget indstille det eller de  

 pågældende medlemmer til bestyrelsens sanktion, jf.
FSRs  

 vedtægter § 3, stk. 4.
 Forinden Kvalitetsudvalget træffer beslutning i  

 forhold, der er omfattet af stk. 1, skal der gives de berørte  

 medlemmer lejlighed til at udtale sig overfor udvalget.
§ 8 Kvalitetsudvalgets medlemmer har tavshedspligt  

 vedrørende alle de oplysninger, som de bliver bekendt med under  

 arbejdet i udvalget".
 I henhold til FSR s retningslinier for kvalitetskontrol  

 udvælger Kvalitetsudvalget ved lodtrækning de  

 revisionsvirksomheder, der skal underkastes kvalitetskontrol.
I et brev af 26. april 1996 meddelte Kvalitetsudvalget  

 klageren, at hans revisionsvirksomhed var udtaget til kvalitetskontrol.
Efter  

 gentagne gange forgæves at have rykket klageren for en aftale om  

 kvalitetskontrollens gennemførelse anmodede Kvalitetsudvalget ved  

 skrivelse af 2. september 1998 klageren om en udtalelse i henhold til  

 ovennævnte § 6, stk. 2, i FSR s regler om kvalitetskontrol.
Klageren  

 indgav herefter nærværende klage til  

 Disciplinærnævnet, idet han anførte, at  

 "kvalitetskontrol indebærer, i strid med god revisorskik,  

 tilskyndelse til overtrædelse af loven om statsautoriserede revisorer §  

 17, for så vidt angår henvisningen til borgerlig straffelovs §  

 152".
De indklagede har anført, at det af  

 Kvalitetsudvalgets medlemmer udførte arbejde er frivilligt og  

 ulønnet og udføres i et kollegialt vedtægtsmæssigt  

 organ.
Der er således ikke tale om, at de indklagede i denne  

 forbindelse handler som et led i udførelsen af deres virksomhed som  

 revisorer.
Disciplinærnævnet har derfor i henhold til § 1 i  

 bekendtgørelse om Disciplinærnævnet for Statsautoriserede  

 Revisorer ikke kompetence til at behandle klagen.
Klageren har anført, at de indklagedes  

 arbejde som medlemmer af Kvalitetsudvalget består i vejledning,  

 bedømmelse eller kontrol af kollegers arbejde, udført i  

 foreningens organer.
Arbejdet udgør derfor et led i de indklagedes  

 virksomhed som statsautoriserede revisorer.
Det er i denne forbindelse uden  

 betydning, om arbejdet er frivilligt eller ulønnet, da de indklagede  

 "i disse hverv anses at repræsentere deres virksomhed, og  

 dermed udøver revisionsvirksomhed, og modtager vederlag, også  

 for arbejdet i FSRs organer - fra deres virksomheder". Hvis dette  

 ikke var tilfældet, ville der være forskel på  

 rækkevidden af statsautoriserede revisorers arbejde i kollegiale  

 organer, for hvilket der ikke ydes særskilt vederlag, og de  

 registrerede revisorers tilsvarende arbejde, for hvilket der ydes  

 særskilt vederlag.
 Formanden for Disciplinærnævnet skal  

 udtale:
 I henhold til § 1, 1. pkt., i  

 Disciplinærnævnets forretningsorden, bekendtgørelse nr.  

 263 af 15. april 1996 om Disciplinærnævnet for Statsautoriserede  

 revisorer, kan nævnet alene behandle klager over, at en  

 statsautoriseret revisor "ved udøvelsen af sin virksomhed har  

 tilsidesat de pligter, som stillingen medfører". Det er i denne  

 forbindelse som udgangspunkt uden betydning, om revisor modtager vederlag for  

 sin virksomhed eller ej.
Klagen i nærværende sag vedrører  

 imidlertid alene de indklagedes arbejde som foreningsmedlemmer og  

 -repræsentanter i et af Foreningen af Statsautoriserede Revisorer  

 nedsat udvalg.
Nævnet har derfor ikke kompetence til at behandle  

 klagen, hvorfor sagen vil være at afvise, jf. forretningsordenens § 5,  

 stk. 2, 3. pkt.
 Der findes efter omstændighederne ikke  

 tilstrækkelig anledning til at tilbagebetale klageren det indbetalte  

 gebyr, jf. forretningsordenens § 13, stk. 4.
 Beslutningen offentliggøres, jf. § 18 a, stk. 6, i  

 lov om statsautoriserede revisorer.
