En 67-årig kvinde havde ømhed i en tand.
Tandlægen ordinerede  

 penicillin.
Hun blev efterfølgende behandlet 4 gange af tandlægen 3 gange af  

 vagtlæge 1 gang af egen læge.
Patienten fik feber der blev behandlet med  

 penicillin.
På 6. dagen afgik kvinden ved døden på grund af  

 tandkødsbetændelse og blodudtrædninger i lunge og hjertehinde.
Knoglemarven  

 viste manglende dannelse af hvide blodlegemer.
 Patientklagenævnet fandt ikke grundlag for kritik under hensyn til den  

 sjældne og vanskeligt diagnotiserbare lidelse, men man fandt det havde været  

 hensigtsmæssigt med bedre kommunikation mellem tandlæge, vagtlæge og egen  

 læge.
En 67-årig kvinde henvendte sig telefonisk til sin tandlæge på grund af  

 ømhed i en tand.
Tandlægen, som var bekendt med, at tanden kunne volde  

 vanskeligheder, havde fridag og ordinerede telefonisk penicillin.
Senere samme dag aflagde en vagtlæge besøg i hjemmet.
Han undersøgte  

 munden og foretog lungestetoskopi.
Desuden ordinerede han penicillin samt  

 henviste til tandlæge.
 De efterfølgende tre dage gik patienten til kontrol hos tandlægen, som  

 foretog grundig tandrensning.
Den tredje dag blev en ny vagtlæge tilkaldt på grund af, at patienten  

 havde feber og smerter.
Lægen undersøgte mundhulen og fandt tegn på  

 betændelse og ordinerede et mere bredspektret penicillinpræparat.
Han foretog  

 ikke yderligere undersøgelser.
På fjerde dagen kom egen læge på sygebesøg.
Han fandt patienten påvirket  

 med 39,5 graders feber.
Han undersøgte mundhulen og fandt tandkødsbetændelse  

 med vævsdød.
 På femte dagen, en lørdag, blev der foretaget mundskylning hos tandlægen.  

 Da patienten stadig havde feber, ville tandlægen kontakte patientens læge om  

 mandagen på grund af behandlingens manglende effekt.
Samme aften blev der aflagt sygebesøg af den samme vagtlæge, som aflagde  

 besøg den første dag.
Han foretog ikke en klinisk undersøgelse og blev ikke  

 bekendt med temperaturforhøjelsen.
Han gav en smertestillende injektion.
Samme nat afgik patienten ved døden.
Obduktionen viste udtalt  

 tandkødsbetændelse samt blokudtrækninger i lunge og hjertehinde.  

 Undersøgelsen af knoglemarven viste manglende dannelse af hvide blodlegemer.
 Sagen blev taget op til behandling i Patientklagenævnet efter indberetning  

 fra embedslægeinstitutionen.
 Sundhedsstyrelsen fandt, at der var tale om en meget sjælden  

 lidelse, og at det ikke kunne kritiseres, at de implicerede læger ikke var  

 klar over, at det primære i tilstanden ikke var mundhuleforandringerne, men  

 at disse var sekundære i forhold til en tilgrundliggende immundefekt.
Sundhedsstyrelsen indstillede, at det over for vagtlægen, der  

 havde aflagt besøg to gange, skulle beklages, jf. lægelovens § 6, stk. 1, at  

 han ikke erkendte, at der ved det andet besøg forelå en usædvanlig og  

 alvorlig tilstand, som krævede akut undersøgelse og behandling, og at det  

 blev beklaget, at han ikke indhentede de fornødne oplysninger.
Endvidere  

 indstillede Sundhedsstyrelsen , at det var udtryk for manglende omhu,  

 at vagtlægen gav en smertestillende injektion uden forinden at have overvejet  

 diagnostiske muligheder, og at lægen på grund af den manglende  

 behandlingseffekt og tilstandens alvor burde have foranlediget akut  

 indlæggelse.
 Samtidig fandt Sundhedsstyrelsen , at det skulle indskærpes over  

 for lægen at udvise større omhu og samvittighedsfuldhed i sit fremtidige  

 virke.
 Patientklagenævnet fandt ikke anledning til kritik af den  

 behandling, patienten havde modtaget, under hensyn til at der var tale om en  

 sjælden og vanskelig diagnosticerbar lidelse, men fandt, at det havde været  

 hensigtsmæssigt, om der havde været bedre kontakt og kommunikation mellem  

 egen læge, tandlægen og vagtlægen.
