 I medfør af § 3, stk. 3, sidste pkt., i lov nr. 186 af 4. juni 1964 om  

 fremgangsmåden ved ekspropriation vedrørende fast ejendom udfærdiges følgende  

 regler om fremgangsmåden ved fastsættelse af erstatning for skader, forvoldt  

 ved de i lovens § 3, stk. 1, omhandlede forberedende opmålinger,  

 nivellementer og andre tekniske forarbejder og undersøgelser.
 Erstatning for sådanne skader fastsættes af den ekspropriationskommission,  

 der skal behandle det ekspropriationsanlæg, hvis gennemførelse har  

 nødvendiggjort det skadevoldende arbejde.
 Skadelidte og anlægsmyndigheden indvarsles med mindst 14 dages varsel til  

 det møde i kommissionen, på hvilket spørgsmålet skal behandles.
 Reglerne i fornævnte lovs §§ 17 og 18 finder anvendelse med fornødne  

 lempelser.
 Er et af denne bekendtgørelse omfattet erstatningsspørgsmål ikke afgjort  

 ved forlig eller under en egentlig ekspropriationsforretning ved kendelse 6  

 måneder efter forarbejdernes afslutning eller afbrydelse på en ejendom, kan  

 en skadelidt fremsætte krav om, at der afholdes særskilt møde i  

 ekspropriationskommissionen til behandling af det pågældende  

 erstatningsspørgsmål.
Såfremt ekspropriationskommissionen er nedsat, rettes henvendelse om  

 spørgsmålets behandling til vedkommende kommissarius, eventuelt gennem  

 anlægsmyndigheden.
I andre tilfælde rettes henvendelse til ministeriet for  

 offentlige arbejder direkte eller eventuelt gennem anlægsmyndigheden.  

 Ministeriet nedsætter ekspropriationskommission og tilstiller vedkommende  

 kommissarius sagen til behandling i kommissionen.
 Kendelse om et af denne bekendtgørelse omfattet erstatningsspørgsmål kan i  

 overensstemmelse med § 19 i fornævnte lov indbringes til efterprøvelse for  

 vedkommende taksationskommission, og dennes kendelse kan i overensstemmelse  

 med lovens § 26 indbringes for domstolene.
 Ministeriet for offentlige arbejder, den  

 6. april 1966.
 Kai Lindberg.
/P.
Melbye.
