 I medfør af § 26 d, stk. 4, § 26 e, stk. 2, § 26 f, stk. 2, § 26 g, stk.  

 2, samt § 55 c i ophavsretsloven, jf. lovbekendtgørelse nr. 453 af 23. juni  

 1989, som ændret ved lov nr. 338 af 14. maj 1992, fastsættes:
Almindelige bestemmelser § 1.  Den, der erhvervsmæssigt fremstiller eller  

 indfører lyd- eller videobånd eller andre indretninger, hvorpå lyd eller  

 billeder kan optages, skal betale vederlag til rettighedshaverne til de  

 værker m.v., som er nævnt i ophavsretslovens § 26 a, stk. 1 og 2, samt i  

 fotografilovens § 14 a, stk. 1.
 Stk. 2.  Vederlaget skal betales for bånd m.v., der er  

 egnet til fremstilling af eksemplarer til privat brug, og kun for værker  

 m.v., som er udsendt i radio eller fjernsyn, eller som er udgivet på  

 fonogram, film, videogram eller lignende, jf. ophavsretslovens § 26 a, stk.  

 2, og fotografilovens § 14 a, stk. 1, 2. pkt.
Stk. 3.  Vederlaget udgør for 1993 pr. minut spilletid  

 for lydbånd 0,045 kr. og for videobånd 0,0625 kr.
Vederlaget reguleres efter  

 ophavsretslovens § 26 b årligt med satsreguleringsprocenten, jf. lov om en  

 satsreguleringsprocent.
 Stk. 4.  Vederlaget opkræves af fællesorganisationen  

 Copy-Dan, Båndkopi, der i henhold til ophavsretslovens § 26 a, stk. 3, er  

 godkendt af kulturministeren til at administrere og kontrollere  

 vederlagsordningen i overensstemmelse med bestemmelserne i lovens kapitel 2  

 a.
Opgørelsen af det vederlagspligtige antal bånd § 2.  Virksomheder, der erhvervsmæssigt fremstiller  

 eller indfører lyd- eller videobånd m.v., skal anmeldes hos Copy-Dan,  

 Båndkopi, jf. ophavsretslovens § 26 c, stk. 1.
 Stk. 2.  De i stk. 1 nævnte virksomheder skal opgøre det  

 vederlagspligtige antal lyd- og videobånd m.v., der hver måned er udleveret  

 fra virksomheden, samt disses spilletid, på en særlig blanket, som indsendes  

 til Copy-Dan, Båndkopi, senest ved udgangen af den følgende måned.
 Stk. 3.  Opgørelsen skal indeholde en angivelse af det  

 vederlagspligtige beløb, som skal angives i hele kroner.
Stk. 4.  Opgørelsen skal omfatte ethvert  

 vederlagspligtigt lyd- og videobånd m.v., der i perioden er udleveret fra  

 virksomheden, uanset om båndene er udleveret med eller uden modydelse, er  

 solgt på prøve eller udleveret i konsignation og lignende.
Opgørelsen skal  

 endvidere omfatte bånd m.v., der er udtaget til brug i virksomheden, jf.  

 ophavsretslovens § 26 d, stk. 3.
 Stk. 5.  Samtidig med indsendelsen af opgørelsen skal de  

 i stk. 1 nævnte virksomheder indbetale vederlaget til Copy-Dan, Båndkopi, jf.  

 ophavsretslovens § 26 h.
Fradrag i det vederlagspligtige antal bånd § 3.  Anmeldte virksomheder er på begæring fra en af  

 Copy-Dan, Båndkopi, valgt statsautoriseret revisor pligtige til at afgive  

 nærmere oplysninger om udlevering af lyd- og videobånd m.v., der fratrækkes i  

 det vederlagspligtige antal bånd i overensstemmelse med ophavsretslovens § 26  

 e, stk. 1.
 Stk. 2.  Revisor har ret til at gennemgå  

 varebeholdninger, forretningsbøger, regnskabsbilag og andet  

 regnskabsmateriale i forbindelse med kontrollen af fradrag i det  

 vederlagspligtige antal bånd.
 § 4.  Fradrag efter ophavsretslovens § 26 e, stk. 1,  

 nr. 1, er betinget af, at den vederlagspligtige virksomhed kan fremlægge  

 dokumentation for, at modtageren af lyd- og videobånd m.v. er en anden  

 anmeldt virksomhed.
 Stk. 2.  Fradrag efter ophavsretslovens § 26 e, stk. 1,  

 nr. 2, er betinget af, at den vederlagspligtige virksomhed kan fremlægge  

 dokumentation for, at udførsel har fundet sted.
 Stk. 3.  Fradrag efter ophavsretslovens § 26 e, stk. 1,  

 nr. 3, er betinget af, at den modtagende virksomhed er godkendt af Copy-Dan,  

 Båndkopi, som omfattet af bestemmelsen.
 Stk. 4.  Fradrag efter ophavsretslovens § 26 e, stk. 1,  

 nr. 4, er betinget af, at lyd- og videobånd m.v. er solgt til virksomheder,  

 der efter aftale med Copy-Dan, Båndkopi, er udpeget af Danske Døves  

 Landsforbund eller Dansk Blindesamfund som fremstillere af optagelser til  

 brug for syns- og hørehandicappede.
Tilbagebetaling af vederlag § 5.  I henhold til ophavsretslovens § 26 f, stk. 1,  

 tilbagebetales vederlaget for vederlagsberigtigede lyd- og videobånd m.v. ved Stk. 2.  Anmodning om tilbagebetaling af vederlag  

 fremsendes til Copy-Dan, Båndkopi.
Anmodningen skal indeholde en erklæring  

 om, at de indkøbte lyd- eller videobånd m.v. anvendes til de i stk. 1 nævnte  

 formål samt dokumentation for, at vederlaget er betalt ved købet af de  

 omhandlede bånd.
Tilsvarende gælder vedrørende erhvervsmæssig udførsel i  

 henhold til stk. 1, nr. 1. Ved anmodning om tilbagebetaling efter stk. 1, nr.  

 3, skal der dog alene indsendes dokumentation for, at købet har fundet sted  

 samt dokumentation for syns- eller hørehandicap, f.eks. medlemskab af Dansk  

 Blindesamfund eller Danske Døves Landsforbund.
 § 6.  Anmodningen om tilbagebetaling samt  

 dokumentation skal være Copy-Dan, Båndkopi, i hænde senest 3 måneder efter,  

 at købet af de pågældende lyd- og videobånd m.v. har fundet sted.
 § 7.  Det påhviler Copy-Dan, Båndkopi, at foretage  

 tilbagebetaling senest 6 måneder efter modtagelse af anmodningen om  

 tilbagebetaling, jf. §§ 5 og 6.
Regnskabsbestemmelser § 8.  Anmeldte virksomheder skal føre regnskab over  

 fremstilling, indførsel og udlevering m.v. af vederlagspligtige lyd- og  

 videobånd m.v., jf. ophavsretslovens § 26 g, stk. 1.
 Stk. 2.  Regnskabet skal føres på en sådan måde, at de  

 udleverede lyd- og videobånd m.v., der lægges til grund for beregningen af  

 vederlaget for enhver opgørelsesperiode, fremgår af regnskabet.
 § 9.  De anmeldte virksomheders bogholderi skal  

 indeholde særskilte konti for henholdsvis lyd- og videobånd m.v., der er  

 indført, fremstillet og udleveret i vederlagsperioden, jf. § 2, stk. 2.
 Stk. 2.  Bogholderiet skal indeholde særskilte konti for  

 beregnet og betalt vederlag samt for vederlagsfri udleveringer i  

 vederlagsperioden.
 § 10.  Anmeldte virksomheder, der erhvervsmæssigt  

 fremstiller eller indfører lyd- og videobånd m.v., skal for enhver  

 udlevering, der er omfattet af § 2, stk. 4, udstede en faktura  

 (afregningsbilag) til modtageren.
 Stk. 2.  Fakturaen skal være forsynet med  

 udstedelsesdato og indeholde oplysning om leverandørens navn og adresse,  

 modtagerens navn og adresse samt leverancens art, mængde og spilletid.  

 Vederlagets størrelse skal være angivet i fakturaen.
 § 11.  Såfremt en udlevering omfatter både  

 vederlagspligtige og vederlagsfri lyd- eller videobånd m.v., skal det fremgå  

 af fakturaen, hvilke udleveringer der er vederlagsfri.
 § 12.  Anmeldte virksomheder skal en gang om året  

 foretage en fysisk optælling af beholdningen af vederlagspligtige lyd- og  

 videobånd m.v.
 § 13.  Regnskabet, der skal føres i det almindelige  

 forretningsregnskab, skal indeholde sådanne specifikationer, at det kan danne  

 grundlag for den af Copy-Dan, Båndkopi, valgte statsautoriserede revisors  

 kontrol med beregning af vederlaget.
 § 14.  Anmeldte virksomheders regnskab efter §§ 8 og 9  

 for en vederlagsperiode skal være ført, inden den i § 2, stk. 2, nævnte  

 opgørelse indsendes til Copy-Dan, Båndkopi.
 § 15.  Anmeldte virksomheder skal opbevare regnskab,  

 regnskabsbilag og andet regnskabsmateriale i 5 år efter udløbet af det  

 pågældende regnskabsår, jf. ophavsretslovens § 26 g, stk. 3.
Retshåndhævelse § 16.  Overtrædelse af bestemmelserne i § 2, stk. 1, §  

 8, stk. 1 og § 15 kan medføre straf i form af bøde, jf. ophavsretslovens § 55  

 a, nr. 3.
 Stk. 2.  Med bøde straffes den, som forsætligt eller  

 groft uagtsomt overtræder § 2, stk. 2-4, § 3, § 8, stk. 2 og §§ 9-14.
Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 pålægges kommunen eller det kommunale fællesskab som sådant bødeansvar.
 Ikrafttræden m.v.
 § 17.  Bekendtgørelsen træder i kraft den 13. januar  

 1993 og har virkning fra den 1. januar 1993.
 Stk. 2.  Bekendtgørelsen finder anvendelse på lyd- og  

 videobånd m.v., der fra den 1. januar 1993 udleveres fra anmeldte  

 virksomheder, jf. ophavsretslovens § 26 c, stk. 1.
