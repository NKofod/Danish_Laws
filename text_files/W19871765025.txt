Vejtransportrådet kunne ikke godkende den ansvarlige leder, idet det  

 ikke fandtes dokumenteret, at den pågældende reelt også var den, der skulle  

 lede virksomhedens transportarbejde I en sag ønskede et interessentselskab forhåndsgodkendelse som indehaver  

 af en tilladelse.
Den angivne ansvarlige leder, der ikke var interessent,  

 skulle ifølge en ansættelseskontrakt dels arbejde som chauffør, dels deltage  

 i administrationen og ledelsen af vognparken til en årlig løn på min. 160.000  

 kr.
Efter at have fået afslag på ansøgningen om forhåndsgodkendelse, idet den  

 angivne ansvarlige leder ikke fandtes at være den reelle ansvarlige leder,  

 ændrede interessentskabet sine vedtægter således, at den angivne ansvarlige  

 leder »ansættes som leder af transportarbejdet, herunder kundepleje,  

 kørselstilrettelægning og vedligeholdelse af firmaets vognpark over 6 tons  

 totalvægt, idet han samtidig over for Vejtransportrådet bliver den ansvarlige  

 indehaver af firmaets vognmandstilladelse.« Vejtransportrådet fandt dog  

 ikke, at den angivne ansvarlige leder var den person, der faktisk og  

 vedvarende skulle lede transportarbejdet, da den pågældende tillige skulle  

 være chauffør, og da vederlaget herfor kun var fastsat til min. 160.000 kr.
