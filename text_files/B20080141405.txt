Bekendtgørelse om ikrafttræden af dele af lov om fremme af vedvarende energi I medfør af § 74, stk. 2, og § 76, stk. 1, i lov nr. 1392 af 27. december 2008 om fremme af vedvarende energi, fastsættes:
 § 1. Lovens § 23, stk. 3 og 5, § 33, § 54 og § 79 træder i kraft den 1. januar 2009.
 § 2. Følgende dele af elforsyningslovens § 8, som affattet ved § 78, nr. 3 i lov nr. 1392 af 27. december 2008, træder ligeledes i kraft den 1. januar 2009:
 1) § 8, stk. 2, dog kun for indbetalinger og ydelser efter bestemmelserne i § 21 i lov om fremme af vedvarende energi.
 2) § 8, stk. 4, dog kun for omkostninger i medfør af lov om fremme af vedvarende energi.
 3) § 8, stk. 5, 6 og 7, dog kun for omkostninger, der vedrører de dele af § 8, stk. 2 og 4, som træder i kraft i medfør af nr. 1 og 2.
 § 3. § 8 i lov om elforsyning, som affattet ved lovbekendtgørelse nr. 1115 af 8. november 2006, som ændret ved § 1, nr. 2, i lov nr. 505 af 17. juni 2008, opretholdes.
 § 4. Ved »udbetaling af pristillæg eller andre ydelser efter denne lov« i § 54 i lov om fremme af vedvarende energi, forstås, pristillæg eller andre ydelser i henhold lov om elforsyning, indtil bestemmelserne om pristillæg og andre ydelser i lov om fremme af vedvarende energi træder i kraft.
 § 5.  Bekendtgørelsen træder i kraft den 1. januar 2009.
