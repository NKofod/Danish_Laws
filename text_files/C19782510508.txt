 Tillæg: Stamblad for heste.
 Erstatter: HRN 991-1 Hærens hestevæsen, af SEP 1971.
FORMÅL 1. Formålet med nærværende FKOBST er at fastsætte bestemmelser for hærens hestevæsen.
GENERELT 2. Til brug efter Hendes Majestæt Dronningens  

 bestemmelse ved modtagelse af fremmede statsoverhoveder og ved  

 ambassadørmodtagelser m.v. opretholdes og uddannes ved hæren en bereden  

 eskorte, hvis hestebestand indtil videre fastsættes til 60 stamheste, nemlig 3. Eskortens heste uddannes ved Gardehussarregimentet,  

 der til enhver tid opstiller eskortestyrken.
Eskortestyrkens heste, herunder reserveheste, må ikke uden Chefen for  

 Hærens tilladelse anvendes til andre formål end de i pkt. 2. anførte.
Det  

 forudsættes, at Hendes Majestæt Dronningens tilladelse er indhentet af Chefen  

 for Gardehusarregimentet, forinden indstilling i givet fald foretages.
 4. Eskorten opstilles efter det til enhver tid  

 gældende organisationsskema for HESTESKORTEN/GARDEHUSARREGIMENTET, se HRN  

 310-1, Ø-serien.
 Eskortens menige personel varetager vartning og anden pasning af eskortens  

 heste.
Den kongelige Staldetat stiller permanent staldplads til rådighed på  

 Christiansborg Slot for 3 militære heste, hvoraf 1 er tildelt Chefen for  

 Region VI og 2 Hendes Majestæt Dronningens Adjudantstab.
Den kongelige  

 Staldetat stiller endvidere lejlighedsvis staldplads til rådighed på  

 Christiansborg Slot for 45 militære heste ved eskortens anvendelse i  

 København og for 14, der anvendes i forbindelse med ambassadørmodtagelse.
 Forsvaret stiller en hestepasser til rådighed for Staldetaten til vartning  

 af førstnævnte 3 heste.
FORVALTENDE MYNDIGHED 5. Gardehussarregimentet er hesteforvaltende myndighed  

 for samtlige stamheste.
 Ved Gardehusarregimentet sammensættes en mønstringskommission bestående af  

 - 3 officerer, heraf en officer af B-linien som hesteskriver, -  

 Gardehusarregimentets dyrlæge.
Medlemmerne beordres blandt det personel, der har bedst kendskab til  

 heste.
Chefen for Gardehusarregimentet er normalt mønstringskommissionens  

 formand.
Mønstringskommissionen anvendes til at vurdere, indkøbe og kassere  

 hestene.
Ved mindre forretninger kan den ene af officererne være fraværende.  

 Er et medlem i øvrigt forhindret i at give møde, befales en anden til at  

 indtræde i den fraværendes sted.
 Mønstringskommissionens forretninger ledes af formanden.
 Dyrlægen har som særligt hverv at meddele de øvrige medlemmer de fornødne  

 oplysninger om de fremstillede hestes sundhedstilstand.
 Skriveren fører forhandlingsprotokollen og varetager øvrige skriftlige  

 forretninger.
 6. Chefen for Hæren (Tjenestegreninspektøren for  

 Kamptjeneste) kan føre tilsyn med den til enhver tid værende hestestyrke og  

 inspicere eskortestyrkens ridefærdighed.
REMONTERING 7. Al indkøb og udskiftning af heste foretages af  

 mønstringskommissionen.
Indkøb af heste sker på det frie marked - fortrinsvis i indlandet - til  

 den gængse dagspris.
Så vidt muligt købes tilredne heste i alderen fra 4 til  

 6 år.
For de indkøbte heste udfærdiger Gardehusarregimentet stamblad, jf.  

 tillæg, der påføres de af mønstringskommissionen indhentede oplysninger.
 Gardehusarregimentet indberetter (efter forslag fra  

 mønstringskommissionen) i OKT måned til Forsvarskommandoen, såfremt der  

 forudses unormalt store anskaffelser af heste i det følgende finansår.
KASSATION OG SALG AF HESTE 8. Når en hest skønnes uanvendelig, fremstilles den  

 for mønstringskommissionen, der træffer bestemmelse om kassation.
En kasseret  

 hest skal - forinden den udbydes til salg til slagtning her i landet (eksport  

 må ikke finde sted) - tilbydes Statens Seruminstitut eller Statens veterinære  

 Serumlaboratorium til slagteprisen.
 Ved en hests død eller aflivning fremsendes indberetning bilagt dødsattest  

 (obduktionserklæring) til Forsvarets Veterinærinspektør.
 Kadaveret sælges på den for staten fordelagtigste måde.
 Såfremt en hest - efter mønstringskommissionens afgørelse - viser sig at  

 være uegnet som stamhest, kan Gardehusarregimentet sælge hesten til den bedst  

 opnåelige pris på det frie marked.
FOURAGE 9. Den daglige fourageration sammensættes normalt  

 således: 4 kg havre, 1 kg melasse, 5 kg frøgræshalm, 1 1/2 kg grøntpiller og  

 5 1/2 kg halm.
 Indkøb af samt regnskab med fourage foretages i overensstemmelse med de af  

 Forsvarskommandoen udgivne bestemmelser.
SALG AF GØDNING 10. Gødningen søges så vidt muligt bortsolgt.
DYRLÆGETJENESTEN 11. Forsvarets Veterinærinspektør fører det faglige  

 tilsyn med dyrlægetjenesten vedrørende hærens heste.
 Dyrlægetjenesten varetages af de af Forsvarets Veterinærinspektør udpegede  

 dyrlæger.
 Dyrlægen står til rådighed for mønstringskommissionen og skal mindst en  

 gang om måneden foretage et omhyggeligt eftersyn af alle heste, ligesom han  

 behandler de til enhver tid forekommende sygdomstilfælde og fører  

 sygeprotokol over de behandlede heste.
Forekommer smitsomme eller andre farlige sygdomme blandt  

 Gardehussarregimentets heste, skal dyrlægen straks melde dette til Chefen for  

 Gardehusarregimentet med oplysning om de foranstaltningger, som dyrlægen  

 anser det for påkrævet at træffe.
Om sådanne sygdomme indberetter  

 Gardehusarregimentet straks til Forsvarets Veterinærinspektør.
 Dyrlægen fører tillige fagligt tilsyn med beslagtjenesten.
 En gang årligt i SEP-OKT foretages eftersyn af tænderne på samtlige heste.
Dyrlægen indsender inden den 5. i hver måned til Forsvarets Veterinærinspektør:
 Rekvisition af medicin og øvrige midler til sygdomsbehandling foretages  

 direkte af dyrlægen, der ligeledes har ansvaret for forvaltningen af  

 forsvarets dyrlægemateriel.
 Forbindsstoffer rekvireres - for så vidt uopsættelig anskaffelse ikke er  

 påkrævet - i overensstemmelse med de af Forsvarskommandoen givne  

 bestemmelser.
BESLAGTJENESTEN 12. Beslagtjenesten udføres enten af regimentets  

 militære beslagsmede eller ved civil foranstaltning.
Til beslag af hærens heste anvendes hånd- eller fabrikssmedede sko efter  

 Gardehusarregimentets mønstringskommissions bestemmelse.
Beslaget skal som  

 hovedregel fornys eller omlægges mindst een gang om måneden.
 Beslagsmeden fører en beslagbog samt rekvirerer de nødvendige materialer  

 gennem Gardehusarregimentet.
HESTEUDRUSTNING 13. Forvaltning m.v. af hesteudrustning samt af  

 værktøjer, udstyr og forbrugsmaterialer m.m. til brug ved udførelsen af  

 beslagtjenesten og sadelmagertjenesten finder sted efter de herfor til enhver  

 tid gældende almindelige forvaltningsbestemmelser samt de for materiel m.v.  

 henhørende under Hærens Materielkommandos forvaltningsområde fastsatte  

 særlige bestemmelser for materielforsynings- og vedligeholdelsestjenesten.
VETERINÆRMATERIEL 14. Forvaltning m.v. af veterinærmateriel finder sted  

 efter de herfor til enhver tid af Forsvarskommandoen fastsatte  

 forvaltningsbestemmelser.
KONTERINGSBESTEMMELSER 15. Indtægter ved salg af heste og udgifter til  

 fourage, beslag- og dyrlægetilsyn m.v. afholdes i hærens regnskab i  

 overensstemmelse med »Kontoplan for Forsvaret«.
