 I medfør af § 6 og § 12, stk. 2 i lov om mærkning og skiltning med pris  

 m.v., jf. lovbekendtgørelse nr. 122 af 11. marts 1986, fastsættes:
§ 1 Trælasthandler, tømmerhandler og byggemarkeder skal oplyse pris -  

 inklusive moms og andre afgifter - på de varer, der udbydes fra salgsarealer,  

 hvortil detailkunder har adgang.
§ 2 Prisen skal fremgå på en af følgende måder:
 1. Ved mærkning af de enkelte varer.
 2. Ved klar og tydelig skiltning, anbragt i umiddelbar  

 nærhed af de enkelte varer.
 3. Af særlige pristavler anbragt på reoler, ved galger  

 eller på anden måde i umiddelbar nærhed af de udbudte varer eller varetyper.
Stk. 2. Det skal fremgå, om de anførte priser er stykpris, kg-pris,  

 kvadratmeter-pris, kubikmeter-pris, pris pr. løbende meter eller pris pr.  

 pakke/pose.
Hvis en vare sælges i forskellige kvaliteter, skal prisen oplyses  

 for de enkelte kvaliteter.
Oplysning om beregning af prisen ved forskellige  

 udmålinger og mindstekøb skal desuden anføres.
§ 3 Overtrædelse af denne bekendtgørelse straffes med bøde.
§ 4 Bekendtgørelsen træder i kraft den 1. februar 1989.
 Monopoltilsynet, den 30. november 1988.
