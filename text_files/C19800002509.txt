 Herved udsendes vejregler vedrørende afmærkning med færdselstavler for  

 standsning og parkering.
 Vejreglerne er udarbejdet i medfør af § 6 i lov om offentlige veje  

 (lovbekendtgørelse nr. 585 af 20. november 1975) og § 24, stk. 3, i lov om  

 private fællesveje (lovbekendtgørelse nr. 587 af 20. november 1975) og i  

 samarbejde med justitsministeriet i medfør af færdselslovens § 95, stk. 4.
 Tilladelse til etablering af afmærkning for standsning og parkering på  

 private fællesveje omfattet af privatvejslovens afsnit II bør kun gives på  

 betingelse af, at afmærkningen etableres i overensstemmelse med vejreglerne.
Vejreglerne, der er udfærdiget af vejregeludvalget, indeholder regler af  

 teknisk karakter om udformning og opsætning af færdselstavler vedrørende  

 standsning og parkering.
Reglerne supplerer således bestemmelserne i  

 justitsministeriets bekendtgørelse om vejafmærkning af 22. april 1977 og  

 justitsministeriets cirkulære af 14. oktober 1977 om vejafmærkning for så  

 vidt angår disses bestemmelser om tavler vedrørende parkering og afmærkning.
De nu foreliggende bestemmelser vil senere indgå i et samlet sæt vejregler  

 om vejafmærkning.
Bestemmelserne om afmærkning med færdselstavler vedrørende  

 parkering og standsning udsendes imidlertid allerede på nuværende tidspunkt,  

 således at vejbestyrelserne kan gennemføre opsætningen af de nødvendige  

 tavler, inden de nye regler om afmærkning af forbud mod standsning og  

 parkering i justits ministeriets bekendtgørelse træder i kraft den 1.  

 september 1981, jfr. bekendtgørelsens 1 63, stk. 3.
Vejreglerne indeholder en række bestemmelser, der er bindende for  

 vejbestyrelserne.
Disse er bestemmelserne på side 6, 13 og 24 om  

 pileangivelser, på side 9 og 13 om opsætning af tavler med forskellige  

 restriktionstyper på een stander, på side 9, 10, 11 og 16 om tidsangivelser,  

 på side 17 om tavlernes bagside, på side 27 om områdetavler og på side 29 og  

 30 om henvisning til og forsvarsling af parkeringspladser.
Disse regler kan kun fraviges efter forud indhentet tilladelse fra  

 ministeren for offentlige arbejder.
Ansøgning herom bør ledsages af udtalelse  

 fra politiet.
Endvidere indeholder vejreglerne forskellige retningslinjer og  

 vejledninger.
Disse bestemmelser kan, når de konkrete forhold tilsiger det,  

 fraviges af vejbestyrelsen.
 Yderligere eksemplarer af vejreglerne kan rekvireres hos vejdirektoratet,  

 Havnegade 23, postboks 2169, 1016 København K, telefon (01) 11 33 38.
