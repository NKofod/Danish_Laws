 Pressenævnet fandt ikke, at der var belæg for dette udsagn.  

 Ved at bringe udsagnet havde Danmarks Radio handlet i strid med god  

 presseskik.
Nævnet fandt endvidere, at Danmarks Radio havde særlig  

 anledning til at forelægge klager det i indslaget gengivne udsagn.
Ved  

 at undlade dette havde Danmarks Radio tillige handlet i strid med god  

 presseskik på dette punkt.
Klager var desuden berettiget til et  

 genmæle.
Kendelse fra Pressenævnet i sag nr.  

 53/2002 En mand [K] har klaget til Pressenævnet over et  

 indslag i programmet "Orientering" i Danmarks Radio (DR) den 24.  

 april 2002, idet han mener, at god presseskik er tilsidesat.
Der er endvidere  

 klaget over, at DR har afvist at bringe et genmæle.
 Af indslaget fremgik følgende:
Studievært: "Sidste år udkom bogen  

 "Farvel til Grønlands natur", der var en massiv kritik af  

 Grønlands forvaltning af de levende ressourcer.
Bogen skabte en heftig  

 debat i Danmark og i Grønland.
Og nu er den så kommet på  

 engelsk, og det har medført, at Grønland for alvor er kommet i  

 menneskehænder.
International presse og medier beskylder  

 grønlænderne for rovdrift og hæmningsløs udnyttelse  

 af landets levende ressourcer, og internationale miljøorganisationer  

 har også skruet op for charmen.
Den grønlandske turisme er nu  

 truet, og bedre bliver det hele ikke af, at forfatteren til bogen efter den  

 engelske oversættelse   og det mediestormvejr, det har medført  

 har følt sig kaldet til at foreslå, at der stilles betingelser  

 for det danske bloktilskud nu.  Bjarne  Winther.
 Bjarne  Winther: Debatten eller slagsmålet  

 om det grønlandske landsstyres forvaltning eller mangel på samme  

 af landets levende ressourcer tog for alvor fart i efteråret i  

 forbindelse med udgivelsen af bogen "Farvel til Grønlands  

 natur" skrevet af den danske journalist og forfatter [K]. "Farvel  

 til Grønlands natur" er en skarp kritik rettet mod de  

 grønlandske erhvervsfangere, embedsmænd og politikere, fordi der  

 efter forfatterens mening drives rovdrift på den grønlandske  

 natur.
----- Men under efterårets heftige debatter/slagsmål  

 i Grønland fik piben pludselig en anden lyd.
Det skete efter at  

 lederskribenten i Grønlandsposten havde givet udtryk for, at [K]s bog  

 faktisk indeholdt dokumenterede rystende kendsgerninger om en natur, der  

 langt fra er, som den engang var.
Bogen burde tænde alarmklokkerne hos  

 alle, især politikere, embedsmænd og fangere skrev  

 lederskribenten, men i stedet kaster man snavs på sandheden og vender  

 ryggen til virkeligheden.
Hvad er I dog for en samling slapsvanse, lød  

 udgangsreplikken.
I dag har piben så igen ændret lyd.
I  

 Grønlandsposten fra i fredag i sidste uge lyder overskriften på  

 lederen: Et frækt forslag.
Med adresse til forfatteren og journalisten  

 der i samme udgave af Grønlandsposten foreslår, at danske  

 og udenlandske interessegrupper lægger pres på den danske  

 regering om at stille betingelser for bloktilskuddet til Grønland,  

 sålænge grønlænderne ikke behandler deres natur og  

 miljø ordentligt.
Grønlandsposten vedkender i sin leder, at  

 avisen tidligere har fremhævet nødvendigheden af [K]s bog  

 "Farvel til Grønlands natur", men mener nu, at han med sine  

 udtalelser er gået for vidt.
Det er en formynderisk holdning, som  

 vækker vrede og modstand her i landet, hedder det sig.
Baggrunden for,  

 at [K] har foretaget springet fra kritisk miljøjournalist til  

 kolonialistisk formynder skyldes, at "Farvel til Grønlands  

 natur" for kort tid siden udkom i en engelsksproget udgave.
Bogen har  

 afstedkommet et ramaskrig i den internationale presse.
Samtidig har den  

 formået at få internationale miljøorganisationer op af  

 stolene, ligesom et utal af dyreværnsfolk fra hele verden er fulgt  

 efter.
En artikel i månedsmagasinget BBC Wildlife Magazine opfordrer  

 læserne til at udtrykke deres mening over for statsminister  Anders  

  Fogh  Rasmussen og landsstyreformand  Jonathan  Motzfeldt og deres adresser  

 og e-mails er angivet.
----- På baggrund af landsstyrets beslutning om at  

 iværksætte en intensiv oplysningskampagne udtaler [K] til omtalte  

 udgave af Grønlandsposten: Det er klogt, at landsstyret reagerer, og  

 jeg håber, det ikke er for sent til at dæmme op for de negative  

 signaler, udlandet har udsendt.
De kan nemlig hurtigt sprede sig og ramme  

 hårdt.
Det er værd at bemærke, at [K] faktisk gør,  

 hvad han kan for, at det skal ramme hårdt.
Han har gennem den seneste  

 tid givet en række interviews til udenlandske medier.
Længere  

 fremme i samme artikel udtaler han: Og de udenlandske medier fokuserer  

 også på den danske regerings holdning.
Man forstår ikke,  

 hvorfor regeringen lader danske skatteydere betale for  

 ødelæggelsen af den grønlandske natur via bloktilskuddet.  

 Man kunne forestille sig, fortsætter [K], at der internt og fra  

 udlandet bliver lagt politisk pres på regeringen om, at der fremover  

 skal stilles betingelser for bloktilskuddet.
Grønlands forvaltning af  

 de levende ressourcer kan også komme på dagsordenen i EU og FN,  

 og så bliver det meget alvorligt, lyder vurderingen fra [K]  

 forfatteren og journalisten, der i forbindelse med sin kritiske bog  

 "Farvel til Grønlands natur" har udtalt, at den er skrevet i  

 kærlighed til den grønlandske natur og det grønlandske  

 folk.
Det er på baggrund af ovenstående udtalelser, at  

 Grønlandspostens lederskribent skriver: Et frækt forslag.  

 Forslaget bygger på en nedladende og formynderisk holdning til  

 Grønland.
Efter [K]s mening er Grønland et land, der ikke kan  

 tage vare på sig selv.
Han mener, at Danmark skal tilsidesætte  

 demokratiet i Grønland og negligere hjemmestyret.
Det er et  

 kolonialistisk, grotesk synspunkt, som afslører en forbløffende  

 mangel på respekt for et samfund, der endnu langt fra er  

 færdigudviklet. [K]s bog "Farvel til Grønlands natur"  

 har, som Grønlandsposten skriver, virkelig skabt den debat, der har  

 været nødvendig for at få alle interesser på banen i  

 et fælles anliggende.
Det er sikkert også korrekt, at det er  

 nødvendigt med justeringer på forvaltningen af natur og  

 miljø i Grønland.
Men hvor er der ikke det, kunne man  

 spørge.
Det internationale hysteri og den fordømmende holdning  

 til grønlændernes jagt og fiskeri var næsten til at  

 forudsige.
Det er ikke første gang, at små samfund og  

 oprindelige folk må stå for skud, bare de træder en  

 millimeter ved siden af på områder, hvor de store for  

 længst er ti mile forude.
Hvad der derimod ikke var til at forudsige  

 var, at forfatteren og journalisten [K] ville være bekendt at stille  

 forslag om betingelser for det danske bloktilskud.
Hvad skulle det gavne?  

 Forfatteren og journalisten [K] fremstår som kender af det  

 grønlandske folk, men åbenbart ikke kender nok til at have  

 forstået, at overgangen fra fisker- og fangersamfund til it-samfund  

 på få årtier nødvendigvis må give problemer.  

 Og det kalder på løsningsmodeller, men ikke de, som er  

 gennemsyret af den populisme, der medfører, at den del af pressen og  

 de eksperter, der i forvejen ønsker Grønland derhen, hvor  

 peberet gror, straks stemmer i.
Et frækt forslag lød  

 overskriften i Grønlandsposten.
Det tør siges.
Studievært: Ja, da.
Det var  Bjarne  

  Winther." Den 27. maj 2002 blev der i programmet  

 "Orientering" bragt følgende:
"Præcisering Den 24. april bragte vi et indslag, hvis oplæg  

 lød som følger:
"Sidste år udkom bogen "Farvel til  

 Grønlands natur", der var en massiv kritik af Grønlands  

 forvaltning af de levende ressourcer.
Bogen skabte en heftig debat i Danmark  

 og Grønland.
Nu er bogen kommet på engelsk, og det har  

 medført, at Grønland for alvor er kommet i internationalt  

 kritisk lys.
Den internationale presse beskylder grønlænderne  

 for rovdrift og hæmningsløs udnyttelse af landets levende  

 ressourcer, ligesom internationale miljøorganisationer også  

 beskylder grønlænderne for dårlig forvaltning af de  

 levende ressourcer.
Den grønlandske turisme er nu truet, og bedre  

 bliver det ikke af, at forfatteren til bogen "Farvel til  

 Grønlands natur" efter den engelske oversættelse   og det  

 mediestormvejr, det har medført,   har fremsagt forslag om, at der  

 stilles betingelser til det danske bloktilskud".
Orientering vil hermed præcisere, at bogens  

 forfatter [K] ikke   som vi sagde den 24. april   har fremsagt forslag om, at  

 der stilles betingelser til det danske bloktilskud.
Indslaget tog sit  

 udgangspunkt i Grønlandspostens leder under overskriften "Et  

 frækt forslag" som reaktion på udtalelser fra [K] til  

 avisen, hvortil han blandt andet siger, at de udenlandske medier fokuserer  

 på den danske regerings holdning:
"Man forstår ikke, hvorfor regeringen lader  

 danske skatteydere betale for ødelæggelsen af den  

 grønlandske natur via bloktilskuddet.
Man kunne forestille sig,  

 fortsætter [K] i Grønlandsposten, at der internt og fra udlandet  

 bliver lagt politisk pres på regeringen om, at der fremover stilles  

 betingelser for bloktilskuddet.
Grønlands forvaltning af de levende  

 ressourcer kan også komme på dagsordenen i EU og FN,   og  

 så bliver det meget alvorligt, lyder vurderingen fra [K]." Indslaget kan høres på Orienterings  

 hjemmeside dr.dk/Orientering, og her kan De også finde denne  

 præcisering på skrift." Klageren har anført, at DR har negligeret flere  

 helt elementære regler for god presseskik.
Klager har derfor krav  

 på en berigtigelse og en undskyldning.
Klageren har anført, at DR ikke på noget  

 tidspunkt har bekymret sig om at kontrollere, at de oplysninger, der gives  

 til lytterne i indslaget, er korrekte.
Det er alvorligt, fordi klager ikke  

 har stillet noget forslag, som hævdet i lederen i avisen  

 AG/Grønlandsposten den 19. april 2002. Ordet "forslag"  

 optræder overhovedet ikke i det pågældende interview i  

 bladet samme dag.
Deraf følger det helt logisk, at klager heller ikke  

 har foreslået demokratiet sat ud af kraft og Hjemmestyret afskaffet i  

 Grønland.
AG/Grønlandsposten har indrømmet dette og  

 dementerede allerede lederens udtalelser to dage, før DR sendte det  

 famøse indslag.
Alligevel sendes indslaget uden nogen form for  

 refleksion eller undersøgelse af, om selve grundlaget for lederens  

 tankespind   det frække forslag   overhovedet eksisterede.
Klageren har videre anført, at det burde  

 vække særlig opmærksomhed hos personerne bag udsendelsen,  

 at det er en lederartikel i AG/Grønlandsposten, der skrives af fra.  

  Bjarne  Winther er fast journalist på Grønlands-stoffet  

 på "Orientering", og han er fuldt ud klar over, at lederne i  

 avisen skrives af chefredaktør  Jens  Brønden, der er kendt som  

 en farverig skribent, der ofte bruger store ord.
Journalisten giver faktisk  

 et eksempel i indslaget på den flammende retorik, som avisen hyppigt  

 benytter sig af.
Desuden deltager  Jens  Brønden med stor iver og  

 markante standpunkter i den interne, politiske debat i Grønland.  

 Blandt andet af disse grunde burde redaktør og journalist udvise  

 særlig stor kritisk sans, da der både er blandet politiske  

 interesser og koleriske temperamenter ind i sagen.
Klageren har yderligere anført, at hans anseelse og  

 troværdighed i Danmark skades, når DR ukritisk viderebringer den  

 urigtige påstand med tilhørende kommentarer og tankespind.  

 Påstandene er så skadelige både karrieremæssigt og  

 økonomisk, at de burde være forelagt klager, inden udsendelsen  

 blev bragt.
Dette må siges at være elementært for  

 overholdelse af god presseskik, men det burde især være sket i  

 lyset af dementiet i avisen hele to dage før udsendelsen.
Klageren har videre anført, at studievært  

  Niels  Lindvig og journalist  Bjarne  Winther gør sig skyldige i en  

 uacceptabel sammenblanding af faktiske oplysninger og kommentarer.
Begge  

 accepterer ukritisk lederens tankespind om klagers påståede  

 forslag om at sætte demokratiet i Grønland ud af kraft og  

 nedlægge Hjemmestyret på grundlag af en påstand, der er  

 falsk.
Der er således ikke kun tale om en videregivelse af lederens  

 forkerte påstand med tilhørende tankespind.
Begge accepterer  

 denne "videretænkning", der er baseret på den forkerte  

 præmis, at der fra klagers side skulle eksistere et sådant  

 forslag.
Der sker endvidere en   forhåbentlig   utilsigtet  

 sammenblanding af faktiske oplysninger (tid, sted, forfatternavn, bogtitel  

 m.m.), urigtige oplysninger (det frække forslag, afskaffelse af  

 demokrati, nedlæggelse af Hjemmestyret) og personlige kommentarer fra  

 både  Niels  Lindvig og  Bjarne  Winther (bl.a. intro og udgang  

 på indslaget).
Klageren har videre anført, at overskriften  

 på indslaget "Handlingsplan for Grønlands udnyttelse af  

 levende ressourcer" er direkte misvisende.
Dette er medgivet af  

 DRs redaktør  Ruth  Sperling, som har ændret overskriften  

 til "International protest mod Grønland" på  

 "Orienterings" arkiv-hjemmeside.
Denne overskrift er dog mindst  

 lige så misvisende, da indslaget fortsat er baseret på den usande  

 påstand i lederen i AG/Grønlandsposten.
Klageren har endelig oplyst, at han allerede den 24. april  

 2002   mindre end en time efter, at indslaget var sendt første gang  

 ringede til  Bjarne  Winther.
Klager henviste til dementiet i  

 AG/Grønlandsposten og opfordrede ham til at berigtige de fejlagtige  

 oplysninger.  Bjarne  Winther indrømmede, at han ganske vist havde set  

 dementiet og tilbød at diskutere klagers ønske med  Ruth  

  Sperling.
Da der var gået 4 dage uden nogen reaktion fra  Bjarne  

  Winther, valgte klager at indgive en formel klage.
DR har oplyst, at indslaget den 24. april 2002 var en  

 kommentar med udgangspunkt i en leder den 19. april 2002 under overskriften  

 "Et frækt forslag" i AG/Grønlandsposten og udtalelser  

 fra klager i samme avis om Grønlands udnyttelse af landets levende  

 ressourcer.
Kommentaren inddrager også pressemateriale fra  

 Grønlands Hjemmestyre om "Handlingsplan for bæredygtig  

 udnyttelse af levende ressourcer".
DR har med hensyn til påstanden om, at man ikke har  

 kontrolleret de bragte oplysninger, anført, at en kommentar ofte er  

 kendetegnet ved at være en omtale af noget, som andre har sagt eller  

 mener.
Det i indslaget bragte citat fra avisen samt gengivelse af lederens  

 holdning er korrekt.
De presseetiske regler er derfor ikke overtrådt.  

 Da det er en holdning fra lederskribenten og ikke en faktisk oplysning, skal  

 den ikke forelægges   hverken for skribenten eller for klager,  

 medmindre der er særlig grund hertil.
Dette har der ikke været i  

 denne sag.
DR har desuagtet i den pågældende udsendelse valgt at  

 bringe en præciserede tekst.
Med hensyn til klagers anførsel om, at DR burde  

 have udvist særlig kildekritik, har DR anført, at man kan citere  

 fra ledere og behandle ledere, så længe sammenhængen er  

 klar.
Det er den her.
Der er tale om en leder.
Det er altså avisens  

 holdning, der kommer til udtryk.
Den kan DR og andre læsere være  

 enige eller uenige i.
Det er imidlertid vanskeligt at udvise kildekritik over  

 for holdninger på anden måde end at gøre  

 sammenhængen klar, hvilket er sket her.
Det er yderligere anført, at det ikke er DR, der  

 benævner indholdet af klagers udtalelser som "et frækt  

 forslag". Det er derimod avisen AG/Grønlandsposten.
Det oplyses  

 og fremgår også af indslaget.
Hertil kommer, at klager har  

 deltaget i debatten om Grønland og på skelsættende  

 måde påvirket den gennem den seneste tid.
Klager er derfor  

 på dette område blevet en offentlig person.
Som sådan  

 må klager tåle, at andre har markante holdninger til de  

 udtalelser, han fremkommer med.
Også set i det lys er det DR´s  

 opfattelse, at klager ikke kan lide skade ved gengivelse af lederen i  

 AG/Grønlandsposten.
DR har til klagers anførsel om sammenblanding af  

 faktiske oplysninger og kommentarer anført, at man ikke kan genkende,  

 at man i indslaget ukritisk skulle acceptere AG-lederens  

 "tankespind" og personlige kommentarer.
Indslaget gengiver loyalt  

 det, klager har udtalt til avisen AG/Grønlandsposten, og oplyser  

 klart, når der er tale om en vurdering.
Vurderinger er ikke genstand  

 for genmæle.
Klager har ikke bestridt, at han har udtalt det, han  

 citeres for.
Indslaget gengiver loyalt det som et citat og gengiver lederens  

 fortolkning, ligesom journalistens holdning bliver udtrykt.
DR har med hensyn til indslagets overskrift anført,  

 at redaktøren af programmet tidligere har beklaget, at overskriften  

 kan efterlade det indtryk, at det er klager, der har udarbejdet en  

 sådan plan.
Overskriften er derfor nu rettet på dr.dk.
DR finder  

   i modsætning til klager  , at den nye overskrift "International  

 protest mod Grønland" er dækkende, idet overskriften i kort  

 form gengiver hovedindholdet af indslaget.
Det fremgår f.eks., at  

 internationale miljøorganisationer og dyreværnsfolk har  

 reageret.
Indslaget nævner en artikel i månedsmagasinet BBC  

 Wildlife og beretter om en mailstorm fra USA og en række andre lande,  

 ligesom indslaget fortæller, at turister betænker sig på at  

 komme til Grønland på grund af oplysningerne om  

 spækhuggerfangst.
 DR har med hensyn til klagers krav om dementi oplyst, at  

 DR på baggrund AG/Grønlandspostens erkendelse af, at det ikke  

 var klagers forslag, at Danmark skulle stille betingelser for bloktilskuddet,  

 den 27. maj 2002 i "Orientering" bragte følgende:
"----- Orientering vil hermed præcisere, at [K] ikke   som  

 vi sagde den 24. april   har fremlagt forslag om, at der stilles betingelser  

 til de danske bloktilskud.
Indslaget tog sit udgangspunkt i  

 Grønlandspostens leder under overskriften "Et frækt  

 forslag", som reaktion på udtalelser fra [K] til avisen, hvortil  

 han bl.a. siger, at de udenlandske medier fokuserer på den danske  

 regerings holdning.
Citat:
"Man forstår ikke, hvorfor   lyder vurderingen  

 fra [K]." -----" DR har oplyst, at man på hjemmesiden under  

 "Orienterings" tidligere udsendelser har henvist til  

 præciseringen i AG/Grønlandsposten den 23. april 2002.
DR har samlet udtalt, at man ikke finder grundlag for at  

 imødekomme klagen.
Der er vide rammer for kommentarer og analyser af  

 politiske emner i mediedækningen.
Det gælder også for det  

 påklagede indslag.
DR beklager, at ordvalget i introen potentielt kunne  

 misforstås.
DR har besluttet at fjerne den potentielle tvivl, der kunne  

 herske om ordvalget i introen af radioindslaget og har derfor bragt  

 ovennævnte oplysende tekst.
DR finder herefter ikke grundlag for at  

 foretage yderligere.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Kirsten Dyregaard.
 Pressenævnet udtaler:
 Pressenævnet bemærker indledningsvis, at det  

 ligger uden for nævnets kompetence at pålægge et medie at  

 bringe en undskyldning.
Danmarks Radio har   udover kommentering af  

 AG/Grønlands- postens leder   i indslaget udtalt, at klager skulle  

 have foreslået, at der stilles betingelser for det danske bloktilskud  

 til Grønland.
Nævnet finder ikke, at der med baggrund i klagers  

 udtalelser til avisen samme dag, som lederen blev bragt, er belæg for  

 dette udsagn.
Ved at bringe udsagnet har Danmarks Radio handlet i strid med  

 god presseskik, og nævnet udtaler sin kritik.
Med hensyn til spørgsmålet om  

 forelæggelse finder nævnet, at Danmarks Radio under hensyn til  

 den foreliggende leder og artikel med klagers udtalelser havde særlig  

 anledning til at forelægge klager det i indslaget gengivne udsagn.
Ved  

 at undlade dette har Danmarks Radio handlet i strid med god presseskik, og  

 nævnet udtaler tillige på dette punkt sin kritik.
 Nævnet finder ikke herudover, at Danmarks Radio i  

 forbindelse med indslaget har handlet i strid med god presseskik.
 Det følger af medieansvarslovens § 36, stk. 1, at  

 en anmodning om genmæle i massemedierne over for oplysninger af  

 faktiske karakter, som er egnet til at påføre nogen  

 økonomisk eller anden skade af betydning, og som er bragt i et  

 massemedie, skal tages til følge, medmindre oplysningernes rigtighed  

 er utvivlsom.
Nævnet finder, at oplysningen om, at klager skulle  

 have foreslået, at der stilles betingelser for det danske bloktilskud  

 til Grønland, er forkert, og at klager er berettiget til genmæle  

 vedrørende denne oplysning.
Det forhold, at Danmarks Radio  

 efterfølgende den 27. maj 2002 har bragt en præcisering, kan  

 ikke føre til et andet resultat.
Nævnet har herved også  

 lagt vægt på, at præciseringen først er fremkommet  

 over en måned efter, at klager første gang rettede henvendelse  

 til Danmarks Radio og efter, at klager har indgivet klage til  

 Pressenævnet.
Klager er derfor berettiget til efter påkrav at  

 få optaget følgende genmæle, jf. medieansvarslovens §  

 39:
"Genmæle I forbindelse med et indslag i "Orientering" den  

 24. april 2002 blev det oplyst, at jeg har stillet forslag om, at der stilles  

 betingelser for det danske bloktilskud til Grønland.
Dette er ikke  

 korrekt.
[K], forfatter og journalist." I medfør af medieansvarslovens § 49  

 pålægges det herefter den ansvarshavende redaktør af  

 Danmarks Radio at offentliggøre følgende:
 "Kendelse fra Pressenævnet:
 Den 24. april 2002 bragte Danmarks Radio et indslag om  

 miljøforholdene i Grønland og omtalte i den forbindelse  

 forfatter og journalist [K]s bog "Farvel til Grønlands  

 natur". Danmarks Radio refererede samtidig fra en leder i  

 AG/Grønlandsposten den 19. april 2002, som kommenterede en række  

 udtalelser, som [K] havde fremsat i avisen samme dag.
 [K] har klaget til Pressenævnet, idet han finder, at  

 Danmarks Radio har tilsidesat god presseskik.
Danmarks Radio har   udover kommentering af  

 AG/Grønlands- postens leder   i indslaget udtalt, at klager skulle  

 have foreslået, at der stilles betingelser for det danske bloktilskud  

 til Grønland.
Nævnet finder ikke, at der med baggrund i klagers  

 udtalelser til avisen samme dag, som lederen blev bragt, er belæg for  

 dette udsagn.
Ved at bringe udsagnet har Danmarks Radio handlet i strid med  

 god presseskik, og nævnet udtaler sin kritik.
Med hensyn til spørgsmålet om  

 forelæggelse finder nævnet, at Danmarks Radio under hensyn til  

 den foreliggende leder og artikel med klagers udtalelser havde særlig  

 anledning til at forelægge klager det i indslaget gengivne udsagn.
Ved  

 at undlade dette har Danmarks Radio handlet i strid med god presseskik, og  

 nævnet udtaler tillige på dette punkt sin kritik.
 København, den 14. august 2002.
Axel Kierkegaard, Aage Lundgaard, Tage Clausen og Kirsten  

 Dyregaard." Afsagt den 14. august 2002.
