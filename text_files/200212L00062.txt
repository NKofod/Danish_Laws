Fremsat den 7. november 2002 af  

 beskæftigelsesministeren (Claus Hjort Frederiksen) Forslag til Lov om ændring af lov om aktiv  

 socialpolitik  

 og integrationsloven (Ændring af rådighedsreglerne, ændring af  

 reglerne for offentlig jobtræning, nedsættelse af  

 kontanthjælp og introduktionsydelse efter 6 måneder m.v.) § 1 I lov om aktiv socialpolitik, jf. lovbekendtgørelse nr. 614 af 26.  

 juni 2001, som senest ændret ved § 1 i lov nr. 438 af 10. juni  

 2002, foretages følgende ændringer:
 1. I § 18, stk. 1, 2. pkt., indsættes efter  

 "arbejdstiden": "for personer i privat jobtræning og  

 individuel jobtræning".
 2. I § 25 indsættes efter stk. 4 som nye  

 stykker:
"Stk. 5. Ægtepar, hvor en eller begge modtager  

 kontanthjælp efter stk. 1, nr. 1 eller 2, stk. 2 eller 3,  

 får den månedlige hjælp nedsat med 500 kr. for hver person,  

 når en af ægtefællerne har modtaget kontanthjælp i 6  

 sammenhængende måneder.
I det omfang nedsættelsen ikke kan  

 ske hos den ene ægtefælle, sker nedsættelsen hos den  

 anden.
 Stk. 6. Ægtepar, der er omfattet af stk. 5,  

 modtager igen hjælp efter stk. 1, nr. 1 eller 2, stk. 2 eller  

 3, når de ikke har modtaget kontanthjælp i 6 sammenhængende  

 måneder.
 Stk. 7. Kontanthjælpsmodtagere, der modtager hjælp  

 efter stk. 1, nr. 1 eller 2, stk. 2 eller 3, og som er gift med en  

 person, der modtager starthjælp, hjælp efter §§ 27, 27 a og  

 29, introduktionsydelse efter integrationsloven, førtidspension eller  

 folkepension efter lov om social pension, får alene  

 kontanthjælpen nedsat efter stk. 5 med 500 kr.
Stk. 8. 6 måneders perioden i stk. 5  

 beregnes fra det tidspunkt, hvorfra personen er berettiget til at modtage  

 kontanthjælp.
Perioden afbrydes, hvis begge ægtefæller i en  

 hel måned ikke har modtaget kontanthjælp. 6 måneders  

 perioden i stk. 6 beregnes fra det tidspunkt, hvorfra personens ret til  

 kontanthjælp ophører.
Perioden afbrydes, hvis begge  

 ægtefæller i en hel måned har modtaget kontanthjælp.
 Stk. 9. Ved beregning af perioder med kontanthjælp efter  

 stk. 5   8 medregnes endvidere:
1)	perioder med kontanthjælp, inden personen har modtaget  

 hjælp efter stk. 1, nr. 1 eller 2, stk. 2 eller 3, og 2)	perioder, hvor personen har deltaget i aktivering m.v. efter kapitel  

 4, modtaget engangshjælp efter § 25 a eller har modtaget  

 kontanthjælp under forrevalidering, jf. § 47,  

 stk. 5.
 Stk. 10. Ved beregning af perioder med kontanthjælp  

 efter stk. 5   8 ses der bort fra:
1)	perioder, hvor der er udbetalt kontanthjælp i forbindelse med  

 graviditet, barsel eller adoption efter § 13, stk. 3, nr. 4, og  

 perioder med børnepasningsorlov, 2)	perioder, hvor den pågældende har modtaget støtte  

 efter lov om social service til pasning af handicappet barn,  

 nærtstående med handicap eller alvorlig sygdom eller  

 døende nærtstående og efter lov om dagpenge ved sygdom  

 eller fødsel til pasning af alvorligt sygt barn, samt 3)	perioder, hvor den pågældende har aftjent  

 værnepligt." Stk. 5 - 8 bliver herefter stk. 11 - 14.
 3. Efter § 31, stk.1, 1. pkt., indsættes som nye  

 punktummer:
"Modtager ansøgeren nedsat kontanthjælp efter § 25,  

 stk. 5 og 7 - 10, ses der ved beregningen af kontanthjælpen efter  

 § 25 bort fra 28 kr. pr. udført arbejdstime i ustøttet  

 beskæftigelse.
Kontanthjælpsperioder og perioder uden  

 kontanthjælp opgøres efter § 25, stk. 8 -  

 10." 4. I § 31 indsættes som stk. 3:
"Stk. 3. Når en kontanthjælpsmodtager, der er  

 omfattet af stk.1, 2. pkt., igen modtager kontanthjælp efter § 25,  

 stk. 1, nr. 1 eller 2, stk. 2 eller 3, beregnes fradraget pr.  

 udført arbejdstime efter stk.1, 1. pkt.
Kontanthjælpsperioder og  

 perioder uden kontanthjælp opgøres efter § 25, stk. 8  

 - 10." 5. I § 34, stk. 3, nr. 2, § 47, stk. 3, nr.  

 5, og i § 47, stk. 4, ændres  

 "stk. 6" til: "stk. 12".
 6. I § 35 indsættes som stk. 2, 3 og 4:
 "Stk. 2. Ved ansættelse i jobtræning hos en  

 offentlig arbejdsgiver skal lønnen efter fradrag af  

 arbejdsmarkedsbidrag ligge på niveau med den samlede individuelle  

 hjælp, dog mindst 82 pct. af højeste dagpenge efter lov om  

 arbejdsløshedsforsikring m.v.
Stk. 3. Arbejdstiden i det enkelte tilfælde i  

 jobtræning hos en offentlig arbejdsgiver fastsættes under hensyn  

 til lønnen, jf. stk. 2, samt under hensyn til timeløn og  

 tillæg m.v.
Antallet af arbejdstimer rundes op til nærmeste hele  

 antal timer.
Ved ansættelsesforholdets påbegyndelse  

 fastsættes arbejdstiden og den gennemsnitlige timeløn for hele  

 ansættelsesperioden, idet der tages højde for kendte  

 reguleringer i timelønnen.
Den gennemsnitlige timeløn  

 forhøjes, hvis der sker reguleringer i den individuelle hjælp  

 eller i dagpengesatsen i ansættelsesperioden.
Stk. 4. Beskæftigelsesministeren kan fastsætte  

 regler om beregning af arbejdstid m.v., herunder om lønnen og  

 arbejdstiden, jf. stk. 2 og 3, nedsættes, hvis den ledige har  

 ordinær beskæftigelse.« 7. I § 36, stk. 2, ændres  

 "hjælpen" til: "starthjælpen".
 8. I § 38, stk. 1, 3. pkt., indsættes efter  

 »udbetales«: »til personer, der modtager starthjælp«.
 9. § 38, stk. 2, ophæves.
 Stk. 3 bliver herefter stk. 2.
 10. Overskriften efter § 38 udgår og i stedet  

 indsættes:
 "Nedsættelse af hjælpen m.v.
§ 38 a.
Hvis en person eller dennes ægtefælle, der  

 modtager hjælp efter § 25, stk. 1, nr. 1 eller 2, stk. 2  

 eller 3, alene på grund af ledighed, uden rimelig grund ophører  

 med sit arbejde, afviser tilbud om arbejde, aktivering eller anden  

 beskæftigelsesfremmende foranstaltning, nedsættes hjælpen  

 med 1/3 i 3 uger.
Hjælpen afrundes til nærmeste hele  

 kronebeløb.
Stk. 2. Hvis en person eller dennes ægtefælle, der  

 modtager hjælp efter § 25, stk. 1, nr. 1 eller 2, stk. 2  

 eller 3, alene på grund af ledighed, uden rimelig grund 2 gange inden  

 for de seneste 12 måneder ophører med sit arbejde, afviser  

 tilbud om arbejde, aktivering eller anden beskæftigelsesfremmende  

 foranstaltning, nedsættes hjælpen med 1/3 i 20 uger, eller indtil  

 den person, der har afvist tilbudet efter stk. 1, har haft mere end 300  

 timers ustøttet arbejde i en periode på 10 uger.
Hjælpen  

 afrundes til nærmeste hele kronebeløb.
 Stk. 3. Det er en betingelse for at modtage den nedsatte  

 hjælp efter stk. 1 eller 2, at ansøgeren og dennes  

 ægtefælle fortsat udnytter deres arbejdsmuligheder, jf.  

 § 13. En periode med nedsat kontanthjælp afbrydes ikke, selv om  

 ansøgeren og dennes ægtefælle bliver omfattet af  

 § 13, stk. 3, eller modtager hjælp på grund af  

 problemer ud over ledighed.
Stk. 4. Kommunen bør i perioder med nedsat hjælp  

 så vidt muligt genfremsætte tilbud om arbejde, aktivering eller  

 anden beskæftigelsesfremmende foranstaltning." 11. I § 41 indsættes som stk. 3:
"Stk. 3. For personer, der modtager hjælp efter  

 § 25, stk. 1, nr. 1 eller 2, stk. 2 eller 3, alene på  

 grund af ledighed, ophører hjælpen, hvis ansøgeren eller  

 ægtefællen ikke kan anses at udnytte deres arbejdsmuligheder,  

 fordi ansøgeren eller ægtefællen uden rimelig grund  

 gentagne gange afviser et tilbud om arbejde, aktivering efter § 16,  

 stk. 2, nr. 1-5 og 8, eller anden beskæftigelsesfremmende  

 foranstaltning, så længe muligheden for at benytte tilbudet  

 består." 12. I § 79, stk. 3, indsættes efter 1.  

 punktum som nyt punktum:
"For personer, der modtager hjælp efter § 25, stk. 5  

 og 7, skal den månedlige ydelse dog mindst udgøre de  

 nævnte beløb fratrukket 500 kr." 13. I § 91, nr. 1, udgår "eller".
 14. I § 91, nr. 2, ændres "lov." til:  

 "lov, eller".
 15. I § 91 indsættes som nr. 3:
"3)	når en person er omfattet af en sanktion efter lov om  

 arbejdsløshedsforsikring m.v." § 2 I lov nr. 438 af 10. juni 2002 om ændring af lov om aktiv  

 socialpolitik, integrationsloven, lov om fleksydelse og lov om retssikkerhed  

 og administration på det sociale område m.fl. love (Bagudbetaling  

 af kontanthjælp m.v., ændring af reglerne om ledighedsydelse,  

 indførelse af bemyndigelse vedrørende personer fra  

 Færøerne og Grønland på døgninstitutioner  

 m.v., ændring af reglerne om fleksydelse og om lægers honorering  

 i koordinationsudvalg) foretages følgende ændring:
 1. I § 2 indsættes efter nr. 2:
"2 a.
I § 27, stk. 1, som bliver stk. 2,  

 ændres »§ 25, stk. 6-8« til: »§ 25,  

 stk. 12-14«." § 3 Stk. 1. Loven træder i kraft den 1. januar 2003.
 Stk. 2. Opgørelsen af perioder efter §§ 25, 31 og  

 38 a, som affattet ved denne lovs § 1, nr. 2   4 og 10, sker med  

 virkning fra den 1. januar 2003, således at perioder med  

 kontanthjælp eller perioder uden kontanthjælp forud for denne  

 dato ikke indgår i beregningen af perioderne.
 Stk. 3. § 35, som affattet ved denne lovs § 1, nr.  

 6, har virkning for personer, der påbegynder eller har fået  

 tilsagn om at påbegynde jobtræning hos en offentlig arbejdsgiver  

 den 1. januar 2003 eller senere.
 Stk. 4. Afskaffelse af beskæftigelsestillægget for  

 kontanthjælpsmodtagere efter § 36, stk. 2, som affattet efter  

 denne lovs § 1, nr. 7, får virkning for personer, der  

 påbegynder individuel jobtræning den 1. januar 2003 eller  

 senere.
 Stk. 5. Afskaffelse af den særlige godtgørelse  

 efter den hidtil gældende § 38, stk. 2, jf. § 38,  

 stk. 2, som affattet efter denne lovs § 1, nr. 9, får  

 virkning for personer, der påbegynder et aktiveringsforløb den  

 1. januar 2003 eller senere.
 Stk. 6. § 1, nr. 2   4  og 12 finder tilsvarende  

 anvendelse i forhold til udlændinge, som kommunalbestyrelsen har  

 overtaget ansvaret for, jf. integrationslovens § 4, før den 1.  

 juli 2002, jf. § 3, stk. 4, 2. pkt., i lov nr. 361 af 6. juni 2002  

 om ændring af lov om aktiv socialpolitik og integrationsloven.
Bemærkninger til lovforslaget Almindelige bemærkninger Baggrunden for lovforslaget Forslaget er et led i udmøntningen af den politiske  

 aftale om "Flere i arbejde" mellem regeringen, Socialdemokratiet,  

 Dansk Folkeparti, Det Radikale Venstre og Kristeligt Folkeparti om den  

 fremtidige beskæftigelsespolitik.
 Der henvises til de generelle bemærkninger om den  

 politiske aftale i det samtidigt fremsatte forslag til ændring af lov  

 om aktiv arbejdsmarkedspolitik (individuel kontaktforløb, minimumskrav  

 m.v.).
Det skal kunne betale sig at arbejde Det bør som hovedregel være sådan, at  

 den eneste beskæftigelse, der giver indkomstfremgang til  

 kontanthjælpsmodtagere, er ordinær beskæftigelse.  

 Formålet med forslaget er at fremme beskæftigelsen, således  

 som det fremgår af aftalen om "Flere i arbejde".
Dette lovforslags indhold Dette forslag indeholder de dele af aftalen, som  

 vedrører:
1)	Nedsættelse af kontanthjælpen med 500 kr. pr.  

 måned pr. person efter 6 sammenhængende måneder med  

 kontanthjælp.
Nedsættelsen sker for ægtepar, hvor en eller  

 begge modtager kontanthjælp efter bestemmelserne for personer over 25  

 år eller efter bestemmelsen for personer under 25 år, der  

 forsørger eget barn i hjemmet, eller er gravide og har passeret 12.  

 svangerskabsuge.
 2)	Forhøjet beskæftigelsesfradrag til ægtepar efter  

 6 sammenhængende måneder med kontanthjælp.  

 Forhøjelsen sker for ægtepar, hvor en eller begge modtager  

 kontanthjælp efter bestemmelserne for personer over 25 år eller  

 efter bestemmelserne for personer under 25 år, der forsørger  

 eget barn i hjemmet eller er gravide og har passeret 12. svangerskabsuge.
 3)	Ændrede rådigheds- og sanktionsregler.
 4)	Afskaffelse af beskæftigelsestillæg til  

 kontanthjælpsmodtagere samt afskaffelse af særlig  

 godtgørelse ved aktivering til såvel  

 kontanthjælpsmodtagere som starthjælpsmodtagere.
 5)	Indførelse af fælles loft over lønnen til  

 kontanthjælps- og startshjælpsmodtagere i jobtræning hos  

 offentlige arbejdsgivere svarende til den individuelle hjælp, dog  

 mindst 82 pct. af højeste dagpenge.
 6)	Tilpasning af regelsættet for udlændinge, som  

 kommunalbestyrelsen har overtaget ansvaret for før den 1. juli 2002,  

 og som er berettiget til introduktionsydelse svarende til satserne for  

 kontanthjælp.
De enkelte elementer i lovforslaget 1. Nedsættelse af kontanthjælpen med 500 kr. pr.  

 måned pr. person for ægtepar, hvor en eller begge modtager  

 kontanthjælp efter bestemmelserne for personer over 25 år eller  

 efter bestemmelsen for personer under 25 år, der forsørger eget  

 barn i hjemmet eller er gravid og har passeret 12. svangerskabsuge, efter 6  

 sammenhængende måneder med kontanthjælp Særligt for gifte kontanthjælpsmodtagere er  

 der væsentlige samspilsproblemer.
For mange kan det ikke betale sig at  

 arbejde, og det kan derfor være vanskeligt at motivere denne gruppe til  

 at søge og fastholde arbejde.
Det finder regeringen og  

 forligspartierne uacceptabelt   både for samfundet og for de  

 kontanthjælpsmodtagere, som derved fastholdes som en marginaliseret  

 gruppe.
Hvis en gift kontanthjælpsmodtager får  

 ustøttet arbejde, betyder de gældende indkomstfradragsregler, at  

 en ægtefælles øgede indkomst fradrages i den anden  

 ægtefælles kontanthjælp.
Indkomstfradragsreglerne for gifte  

 kontanthjælpsmodtagere er en af de væsentligste årsager  

 til, at denne gruppe oplever, at det ikke kan betale sig at arbejde.
Det skal  

 sikres, at det altid kan betale sig at få et ustøttet arbejde,  

 selv ved at have et begrænset antal timer og lønninger på  

 mindstelønsniveauet.
Det foreslås, at ægtepar, hvor en eller begge  

 modtager kontanthjælp efter bestemmelserne for personer over 25  

 år eller efter bestemmelsen for personer under 25 år, der  

 forsørger eget barn i hjemmet eller er gravid og har passeret 12.  

 svangerskabsuge, får nedsat kontanthjælpen med 500 kr. om  

 måneden pr. person efter 6 sammenhængende måneder med  

 kontanthjælp.
Nedsættelsen af kontanthjælpen  

 ophører, når ægteparret ikke har modtaget  

 kontanthjælp i 6 sammenhængende måneder.
 For kontanthjælpsmodtagere, der er gift med en  

 person, der modtager starthjælp, særlig hjælp til visse  

 persongrupper, introduktionsydelse, førtidspension eller folkepension,  

 udgør nedsættelsen 500 kr. om måneden for  

 kontanthjælpsmodtageren.
 Det foreslås, at perioder, hvor en person har  

 modtaget kontanthjælp uden pligt til at stå til rådighed i  

 forbindelse med graviditet, barsel eller adoption, børnepasningsorlov,  

 pasning af handicappet barn, nærtstående med handicap eller  

 alvorlig sygdom eller døende nærtstående, pasning af  

 alvorligt sygt barn og aftjening af værnepligt, ikke indgår i  

 opgørelsen af beregningsperioderne, men er "døde  

 perioder". Perioder med kontanthjælp, herunder perioder på  

 kontanthjælp inden pågældende er omfattet af bestemmelserne  

 i § 25, stk. 1, nr. 1 eller 2, stk. 2 eller 3, perioder med  

 ydelser og løntilskud under aktivering og forrevalidering samt  

 perioder, hvor pågældende har modtaget kontanthjælp  

 på grund af problemer ud over ledighed, foreslås medregnet i de  

 perioder, der kan medføre nedsat kontanthjælp.
 Forslaget skal ses i sammenhæng med, at der samtidig  

 foreslås indført et forhøjet beskæftigelsesfradrag  

 i ustøttet arbejde på 28 kr. til kontanthjælpsmodtagere,  

 der modtager nedsat hjælp efter forslagets § 1, nr. 2.
 Samtlige beløb vil blive satsreguleret  

 første gang pr. 1. januar 2003.
 Lofterne for beregning af den særlige støtte  

 efter § 34 vil blive justeret som følge af nedsættelsen af  

 kontanthjælpen.
2. Forhøjelse af beskæftigelsesfradraget for gifte  

 kontanthjælpsmodtagere efter 6 måneder med kontanthjælp Det foreslås, at kontanthjælpsmodtagere, der  

 modtager nedsat hjælp efter forslagets § 1, nr. 2, får et  

 fradrag på 28 kr. pr. udført arbejdstime, når  

 pågældende har modtaget kontanthjælp i 6  

 sammenhængende måneder.
Fradraget gælder alene for  

 beskæftigelse ved ustøttet arbejde.
 Forhøjelsen af det fradragsfri beløb vil  

 indebære, at kontanthjælpsmodtageren får forbedret  

 mulighederne for at få kompensation for den nedsatte kontanthjælp  

 med indkomst fra beskæftigelse.
 Det foreslås, at retten til det forhøjede  

 fradrag bortfalder, når ægteparret igen har opnået ret til  

 kontanthjælp efter de almindelige regler.
 Perioderne beregnes på samme måde som ved  

 beregningen af nedsættelsen af kontanthjælpen.
3. Ændrede rådighedsregler Samspillet mellem forskellige ydelser kan betyde, at nogle  

 bliver låst fast på passiv forsørgelse i stedet for at  

 komme tilbage til et aktivt arbejdsliv.
Der skal derfor stilles øgede  

 krav om, at folk reelt står til rådighed for arbejdsmarkedet.
Aktiv rådighed i forhold til tilbud om  

 beskæftigelse og aktivering er en nødvendig betingelse for at  

 kunne modtage offentlige forsørgelsesydelser.
Alle ledige, der kan  

 påtage sig et arbejde, skal være parate til det og gøre en  

 indsats.
Det er derfor ønskeligt, at staten får  

 direkte mulighed for at føre tilsyn med rådighedsvurderingerne i  

 kommunerne, ligesom den kan over for a-kasserne.
I første fase af  

 arbejdsmarkedsreformen vil der blive sat fokus på de allerede kendte  

 værktøjer til opfølgningen af  

 rådighedsvurderingerne i kommunerne, dvs. de sociale nævns og Den  

 Sociale Ankestyrelses praksiskoordinering   ligesom erfaringerne fra  

 a-kassernes benchmarking vil blive overført til kommunerne.
Der skal etableres en udvidet kontrol med den kommunale  

 administration af kontanthjælpsmodtageres rådighed.  

 Arbejdsdirektoratets udvidede tilsyn med a-kassernes udbetalinger er omtalt i  

 det samtidigt fremsatte forslag til lov om ændring af lov om  

 arbejdsløshedsforsikring m.v., og omkostningerne ved kontrollen  

 forbundet med drift og etablering af det udvidede rådighedstilsyn  

 skønnes at udgøre knap 10 mill.kr. i årlig drift og knap  

 5 mill.kr. i etableringsudgifter.
Tilsynet med kommunerne foreslås af  

 regeringen som udgangspunkt at have samme omfang som Arbejdsdirektoratets  

 udvidede tilsyn, dog kun med halvårseffekt i 2003.
 Den endelige budgettering af initiativerne vil finde sted  

 i forbindelse med udarbejdelsen af det afsluttende ændringsforslag til  

 finanslov.
En yderligere styrkelse af tilsynet med kommunernes  

 rådighedsvurderinger efter de principper, der gælder for  

 Arbejdsdirektoratets tilsyn med a-kassernes rådighedsvurderinger,  

 forudsætter en analyse af lovgrundlaget herfor.
Etablering og udvikling  

 af et rådighedstilsyn m.v. bør derfor ske efter  

 drøftelser med de kommunale parter - KL, Amtsrådsforeningen,  

 Københavns og Frederiksberg Kommuner   de sociale nævn og  

 statsamterne samt de øvrige involverede ministerier.
Der vil  

 også på denne måde være mulighed for at skabe det  

 bedst mulige grundlag for etableringen af et overvågnings- og  

 informationssystem.
 En styrkelse af tilsynet med kommunernes  

 rådighedsvurderinger er ikke en del af dette forslag, men vil blive  

 gennemført på et senere tidspunkt.
I forlængelse af aftalen om "Flere i  

 arbejde" indføres der for kontanthjælpsmodtagere, der  

 modtager hjælp alene på grund af ledighed, en 1. og 2. gangs  

 sanktion ved selvforskyldt ledighed, afslag på tilbud om arbejde og  

 aktivering eller anden beskæftigelsesfremmende foranstaltning.
Efter de  

 hidtil gældende regler ophører hjælpen, hvis  

 ansøgeren eller ægtefællen uden rimelig grund afviser et  

 tilbud om arbejde, aktivering efter § 16, stk. 2, nr. 1-5 og 8,  

 eller anden beskæftigelsesfremmende foranstaltning, så  

 længe muligheden for at benytte tilbudet består.
 Der henvises til bemærkningerne til de enkelte  

 bestemmelser hvad angår afvisninger af tilbud i perioder, hvor der er  

 ydelsesnedsættelser.
Med de ændrede regler reduceres hjælpen til  

 ansøgeren og dennes ægtefælle med 1/3, uanset om der  

 består et tilbud eller ej.
I 1. gangs tilfælde nedsættes  

 hjælpen i 3 uger fra tilbuddets startdato henholdsvis  

 arbejdsophørsdato.
Anden gang løber sanktionen i 20 uger fra  

 tilbuddets startdato henholdsvis arbejdsophørsdato, med mindre  

 pågældende har haft 300 timers ustøttet arbejde inden for  

 10 uger.
På det tidspunkt, denne betingelse er opfyldt, modtager de  

 pågældende atter hjælp efter de almindelige regler.
Afviser  

 ansøgeren eller ægtefællen herefter atter et tilbud om  

 arbejde, aktivering eller anden beskæftigelsesfremmende foranstaltning,  

 vil de pågældende igen være omfattet af en 1. gangs  

 sanktion.
Principperne i nedsættelsen af hjælpen  

 følger de generelle principper i lov om aktiv socialpolitik, jf.  

 § 39 om fradrag i hjælpen og § 41 om ophør.
Det  

 betyder, at nedsættelsen af hjælpen også i § 38 a  

 tager udgangspunkt i, at ægtefæller har gensidig  

 forsørgelsespligt over for hinanden.
Der henvises til  

 bemærkningerne til de enkelte bestemmelser.
Afvisning af tilbud om arbejde, aktivering eller anden  

 beskæftigelsesfremmende foranstaltning giver som udgangspunkt grund til  

 at tvivle på, om pågældende og ægtefællen  

 står til rådighed.
Derfor bør kommunen snarest muligt  

 efter det første afslag genfremsætte tilbuddet og/eller tilbyde  

 aktivering m.v.
Er tilbuddet åbent, vil hjælpen efter en konkret  

 vurdering kunne ophøre, hvis pågældende eller  

 ægtefællen afviser det uden rimelig grund, jf. § 41.
§ 39 om fradrag i hjælpen gælder fortsat,  

 idet der skal ske fradrag i hjælpen til personer, der modtager  

 hjælp alene på grund af ledighed, og der kan ske fradrag i  

 hjælpen til personer, der modtager hjælp på grund af  

 problemer ud over ledighed, hvis de uden rimelig grund udebliver fra et  

 tilbud om aktivering eller anden beskæftigelsesfremmende  

 foranstaltning.
Fradraget skal   henholdsvis kan   foretages, uanset om  

 fraværet finder sted i 3 eller 20 ugers perioden eller om det finder  

 sted i perioder uden nedsat hjælp.
§ 41 om ophør af hjælpen bibeholdes, men  

 for personer, der er omfattet af § 38 a, foreslås det, at  

 hjælpen ophører, hvis ansøgeren eller  

 ægtefællen ikke kan anses at udnytte deres arbejdsmuligheder,  

 fordi ansøgeren eller ægtefællen uden rimelig grund  

 gentagne gange afviser et tilbud om arbejde, aktivering efter § 16,  

 stk. 2, nr. 1-5 og 8, eller anden beskæftigelsesfremmende  

 foranstaltning, så længe muligheden for at benytte tilbudet  

 består.
De hidtil gældende regler gælder for personer, der  

 ikke er omfattet af § 38 a.
 Endvidere foreslås det, at en person, der omfattes  

 af en sanktion i lov om arbejdsløshedsforsikring m.v., alene kan  

 modtage kontanthjælp med tilbagebetalingspligt, så længe  

 sanktionen varer.
4. Afskaffelse af beskæftigelsestillæg og ændring af  

 godtgørelse De ledige skal have dækket ekstra omkostninger ved  

 aktivering, men egentlig indkomstfremgang bør som hovedregel afvente,  

 at de ledige opnår selvforsørgelse.
I forlængelse af aftalen om "Flere i  

 arbejde" foreslås, at beskæftigelsestillægget til  

 kontanthjælpsmodtagere i individuel jobtræning afskaffes, dog  

 således at det bevares for starthjælpsmodtagere.
Samtidig  

 foreslås det, at adgangen til i ganske særlige tilfælde at  

 udbetale aktiveringsgodtgørelse på op til 1.500 kr. pr.  

 måned afskaffes, således at kommunen alene får mulighed for  

 at yde aktiveringsgodtgørelse med op til 1.000 kr. pr. måned til  

 såvel kontanthjælpsmodtagere som starthjælpsmodtagere.
5. Loft over lønnen i offentlig jobtræning svarende til  

 ydelsen, dog mindst 82 pct. af højeste dagpenge Som led i dels at fremme incitamentet til at tage  

 ordinære job, dels at harmonisere reglerne for  

 kontanthjælpsmodtagere og forsikrede ledige foreslås  

 indført nye regler om indkomstloft i offentlig jobtræning  

 svarende til niveauet for den individuelle hjælp, dog mindst 82 pct. af  

 højeste dagpenge.
Det indgår i aftalen om »Flere i arbejde«, at  

 ydelsen til kontanthjælpsmodtagere og starthjælpsmodtagere  

 fremover skal svare til den individuelle ydelse, dog mindst 82 pct. af  

 dagpengemaksimum.
Det vil sige, at lønnen efter fradrag af  

 arbejdsmarkedsbidrag skal svare til den individuelle ydelse, dog mindst 82  

 pct. af dagpengemaksimum.
 Kontanthjælpsmodtagere med høje boligudgifter  

 eller stor forsørgerbyrde kan få særlig støtte,  

 således at den samlede kontanthjælp kan overstige 82 pct. af  

 dagpengemaksimum.
I dag sker der ingen timeberegning for  

 kontanthjælpsmodtagere m.v.
For at harmonisere reglerne foretages der  

 ligesom for dagpengemodtagere en beregning af antallet af arbejdstimer,  

 således at antallet af timer gange den overenskomstmæssige  

 løn svarer til den individuelle ydelse eller mindst udgør 82  

 pct. af dagpengemaksimum efter fradrag af arbejdsmarkedsbidrag.
Antallet af  

 arbejdstimer rundes af forenklingshensyn op til nærmeste hele antal  

 timer pr. uge.
 Ændringen omfatter også modtagere af  

 introduktionsydelse.
6. Tilpasning af regelsættet for udlændinge, som  

 kommunalbestyrelsen har overtaget ansvaret for før den 1. juli  

 2002 Den gruppe af udlændinge, som kommunalbestyrelsen  

 har overtaget ansvaret for før den 1. juli 2002, er berettiget til  

 introduktionsydelse svarende til satserne for kontanthjælp, jf.  

 § 3 i lov nr. 361 af 6. juni 2002 om ændring af lov om aktiv  

 socialpolitik og integrationsloven.
 For at sikre at det også kan svare sig at arbejde  

 for denne gruppe, foreslås det, at de bestemmelser om nedsættelse  

 af kontanthjælpssatserne, forhøjelse af  

 beskæftigelsesfradraget samt afskaffelse af  

 beskæftigelsestillægget, der foreslås indført for  

 kontanthjælpsmodtagere, finder tilsvarende anvendelse for  

 udlændinge, der er berettiget til introduktionsydelse svarende til  

 satserne for kontanthjælp.
 Der henvises til bemærkningerne til de enkelte  

 bestemmelser.
Økonomiske konsekvenser for det offentlige Lov om aktiv socialpolitik Ydelsesjustering på 500 kr.
Der er ca. 35.000 gifte helårspersoner, der modtager  

 kontanthjælp efter § 25, stk. 1, nr. 1 eller 2, stk. 2  

 eller 3, hvor de selv eller ægtefællen har modtaget  

 kontanthjælp i mere end 6 måneder.
En nedsættelse af den  

 månedlige ydelse med 500 kr. pr. person vil isoleret set medføre  

 en besparelse på kontanthjælpsudgifterne på omkring 108  

 mill. kr. i 2003 og 217 mill. kr. i 2004 og de følgende år.
For  

 ægtepar, hvor den ene ægtefælle modtager folke- eller  

 førtidspension, starthjælp eller introduktionsydelse og  

 hjælp til særlige persongrupper, vil kun den  

 ægtefælle, som modtager kontanthjælp, blive berørt  

 af ydelsesjusteringen.
For de øvrige ægtepar vil der samlet ske  

 en reduktion på 1.000 kr. pr. måned.
 Stigning i beskæftigelsesfradrag fra 11,50 kr. til 28 kr.
Det skønnes, at der er ca. 1.900 gifte  

 helårspersoner, der modtager kontanthjælp efter § 25,  

 stk. 1, nr. 1 eller 2, stk. 2 eller 3, som har modtaget  

 kontanthjælp i 6 måneder, og som i dag er omfattet af fradraget  

 på 11,50 kr. pr. time.
Med et fradrag på 28 kr. ved  

 ustøttet arbejde i stedet for på 11,50 kr. bliver der en  

 merudgift på 32 mill. i 2003 og 64 mill. kr. i 2004 og frem.
Der skønnes at blive en yderligere merudgift  

 på 17 mill. kr. i 2003 og 33 mill. kr. i 2004 og frem som følge  

 af forbedret kontakt med arbejdsmarkedet på grund af det øgede  

 beskæftigelsesfradrag og ydelsesnedsættelsen.
Udgiften til  

 øget beskæftigelsesfradrag modsvares af, at arbejdsindkomsten  

 modregnes i kontanthjælpen, samt af lavere udgift til boligsikring m.v.  

 Det skønnes, at modregningen af arbejdsindkomsten i  

 kontanthjælpen vil medføre mindreudgifter til kontanthjælp  

 på 55 mill. kr. i 2003 og 110 mill. kr. i 2004 og de følgende  

 år.
Som følge af ydelsesnedsættelsen og  

 stigningen i beskæftigelsesfradraget bliver der merudgifter til  

 boligsikring og nedsat daginstitutionsbetaling.
Dette skønnes at  

 medføre øgede udgifter til boligsikring og tilskud til  

 dagpasning på 11 mill. kr. årligt, 4 mill. kr. mere til  

 boligsikring og 7 mill. kr. mere til nedsat daginstitutionsbetaling.
 Det bemærkes, at forslagene vedrørende  

 ydelsesjustering og forhøjelse af beskæftigelsesfradraget  

 tidligst har virkning fra 1. juli 2003 og derfor ikke får fuld effekt i  

 2003.
 Den samlede besparelse på kontanthjælp som  

 følge af en stigning i beskæftigelsesfradraget til 28 kr. samt  

 en justering af ydelserne på 500 kr. pr. person bliver således  

 110 mill. kr. i 2003 og 219 mill. kr. i 2004 og de følgende  

 år.
Samlet offentlig besparelse som følge af stigning i  

 beskæftigelsesfradraget og en reduktion af satserne.
Mill. kr. 2003  

 PL 2003 2004 2005 2006 Øget brug af beskæftigelsesfradrag 17 33 33 33 Mindre udbetaling af kontanthjælp f.s.v.a. øget  

 brug af beskæftigelsesfradrag -55 -110 -110 -110 Benytter allerede beskæftigelsesfradrag 32 64 64 64 Ydelsesjustering 500 kr.
-108 -217 -217 -217 Afledte øgede udgifter til · · 2 3 4 7 4 7 4 7 Besparelse i alt -110 -219 -219 -219 heraf staten -56 -113 -113 -113 heraf kommunerne -53 -106 -106 -106 Forslaget om øget  

 beskæftigelsesfradrag og ydelsesjustering på 500 kr. vil betyde  

 en besparelse for kommunerne på 57 mill. kr. i 2003 og herefter 115  

 mill. kr. til kontanthjælp.
Dertil kommer en merudgift til  

 boligstøtte og nedsat daginstitutionsbetaling på 4 mill. kr. i  

 2003 og herefter 9 mill. kr.
 Ændringerne i kommunernes nettoudgifter til  

 kontanthjælp er omfattet af budgetgarantien.
Ændrede rådighedsregler Efter de gældende regler ophører  

 hjælpen, hvis en person afslår et arbejde, aktivering eller anden  

 beskæftigelsesfremmende foranstaltning, og tilbuddet står  

 åbent.
Genoptager pågældende aktiveringen, udbetales der  

 atter kontanthjælp efter de almindelige regler.
Efter de nye regler  

 får en person eller dennes ægtefælle, der modtager  

 hjælp efter § 25, stk. 1, nr. 1 eller 2, stk. 2 eller 3,  

 alene på grund af ledighed, og som uden rimelig grund ophører  

 med sit arbejde, afviser tilbud om arbejde, aktivering eller anden  

 beskæftigelsesfremmende foranstaltning, nedsat hjælpen med 1/3 i  

 3 uger.
Hjælpen afrundes til nærmeste hele kronebeløb.  

 Hvis en person eller dennes ægtefælle, der modtager hjælp  

 efter § 25, stk. 1, nr. 1 eller 2, stk. 2 eller 3, alene  

 på grund af ledighed, uden rimelig grund 2 gange inden for de seneste  

 12 måneder ophører med sit arbejde, afviser tilbud om arbejde,  

 aktivering eller anden beskæftigelsesfremmende foranstaltning,  

 nedsættes hjælpen med 1/3 i 20 uger, eller indtil den person, der  

 har afvist tilbudet efter stk. 1, har haft mere end 300 timers  

 ustøttet arbejde i en periode på 10 uger.
Hjælpen afrundes  

 til nærmeste hele kronebeløb.
Dette ville umiddelbart kunne medføre en offentlig  

 merudgift, hvilket imidlertid kan imødegås ved at kommunerne  

 hurtigt efter et afslag fremsætter et åbent tilbud om aktivering  

 eller anden beskæftigelsesfremmende foranstaltning.
Afviser  

 pågældende et sådant åbent tilbud, ophører  

 hjælpen.
I de tilfælde, hvor den pågældende benytter  

 sig af det åbne tilbud inden for sanktionsperioderne, vil der blive  

 tale om mindreudgifter til kontanthjælp.
 Der er således tale om modgående  

 bevægelser, som samlet set skønnes at gå i 0. Der  

 skønnes ikke at blive meraktivering som følge af forslaget.
Afskaffelse af beskæftigelsestillægget til  

 kontanthjælpsmodtagere i individuel jobtræning Efter de gældende regler får  

 kontanthjælpsmodtagere og starthjælpsmodtagere i individuel  

 jobtræning udover kontanthjælpen og starthjælpen et  

 beskæftigelsestillæg på 11,50 kr. pr. aktiveringstime.
Det  

 foreslås, at beskæftigelsestillægget afskaffes for  

 kontanthjælpsmodtagere, men bibeholdes for  

 starthjælpsmodtagere.
 Antallet af kontanthjælpsmodtagere i individuel  

 jobtræning skønnes at udgøre ca. 17.000  

 helårspersoner i 2002. Besparelsen som følge af afskaffelsen af  

 selve beskæftigelsestillægget skønnes at udgøre ca.  

 390 mill. kr.
 Som følge af afskaffelsen af  

 beskæftigelsestillægget vil flere kontanthjælpsmodtagere i  

 individuel jobtræning blive berettiget til særlig støtte  

 efter aktivlovens § 34 og til godtgørelse efter aktivlovens  

 § 38. Merudgifterne til særlig støtte skønnes at  

 udgøre ca. 26 mill. kr. og merudgifterne til godtgørelse  

 skønnes at udgøre ca. 74 mill. kr.
Desuden vil afskaffelsen af  

 beskæftigelsestillægget medføre merudgifter til  

 boligsikring og tilskud til betaling for dagtilbud.
Merudgifterne til  

 boligsikring skønnes at udgøre omkring 9 mill. kr. og  

 merudgifterne til tilskud til betaling for dagtilbud skønnes at  

 udgøre omkring 8 mill. kr.
 Den samlede besparelse som følge af forslaget  

 skønnes således at udgøre ca. 272 mill. kr. fuldt  

 indfaset og ca. 135 mill. kr. i startåret.
Modtagere af starthjælp bevarer  

 beskæftigelsestillægget.
Frem til midten af 2005 vil antallet af  

 modtagere af starthjælp være meget begrænset.
Fra 2005 vil  

 besparelsen blive gradvist reduceret som følge af et stigende antal  

 starthjælpsmodtagere.
 Kommunernes udgifter til beskæftigelsestillæg,  

 særlig støtte og boligsikring refunderes af staten med 50 pct.  

 Kommunernes udgifter til godtgørelse refunderes sammen med  

 driftsudgifterne i forbindelse med aktivering m.v. inden for et  

 rådighedsbeløb med 50 pct. af staten.
 De samlede økonomiske konsekvenser af forslaget  

 fordelt på staten og kommunerne skønnes at være  

 følgende:
Samlede økonomiske konsekvenser som følge af afskaffelse  

 af beskæftigelsestillægget.  

 Mill. kr. 2003 PL 2003 2004 2005 2006 I alt -135 -272 -271 -268 heraf staten -76 -152 -152 -150 heraf kommunerne -59 -120 -119 -118 Ændringerne i kommunernes nettoudgifter  

 til beskæftigelsestillæg, særlig støtte og  

 godtgørelse er omfattet af budgetgarantien.
 Afskaffelse af godtgørelsen på 1.500 kr.
Efter de gældende regler kan kommunen beslutte at  

 udbetale op til 1.000 kr. om måneden i hel eller delvis  

 godtgørelse til anslåede udgifter til transport,  

 arbejdstøj og lignende ved deltagelse i tilbud om aktivering.
I ganske  

 særlige tilfælde kan kommunen beslutte at udbetale en  

 højere godtgørelse på op til 1.500 kr. om måneden.  

 Det foreslås, at den særlige godtgørelse på op til  

 1.500 kr. afskaffes.
 Forslaget skønnes at medføre mindreudgifter  

 på ca. 1,2 mill. kr. i 2003 og ca. 2,4 mill. kr. i 2004 og de  

 følgende år.
Kommunernes udgifter til godtgørelse refunderes  

 sammen med driftsudgifterne i forbindelse med aktivering m.v. inden for et  

 rådighedsbeløb med 50 pct. af staten.
Mindreudgifterne for  

 kommunerne skønnes at udgøre ca. 0,8 mill. kr. i 2003 og ca.  

 1,6 mill. kr. i 2004 og de følgende år.
For staten udgør  

 mindreudgiften ca. 0,4 mill. kr. i 2003 og ca. 0,8 mill. kr. i 2004 og de  

 følgende år.
 Ændringerne i kommunernes nettoudgifter til  

 godtgørelse er omfattet af budgetgarantien.
Individuel ydelse i offentlig jobtræning Efter de gældende regler får  

 kontanthjælpsmodtagere i jobtræning hos offentlige arbejdsgivere  

 overenskomstmæssig løn, dog højst 96,21 kr. pr. time.  

 Kommunen betaler et løntilskud til arbejdsgiveren på 53,89 kr.  

 pr. arbejdstime.
Det forslås, at lønnen efter fradrag af  

 arbejdsmarkedsbidrag til kontanthjælpsmodtagere og  

 starthjælpsmodtagere i jobtræning hos offentlige arbejdsgivere  

 skal svare til den individuelle kontanthjælpsydelse, dog mindst 82 pct.  

 af dagpengenes højeste beløb.
Den ugentlige arbejdstid  

 nedsættes, så lønnen efter fradrag af arbejdsmarkedsbidrag  

 svarer til den individuelle ydelse.
Antallet af kontanthjælpsmodtagere i  

 jobtræning i 2002 hos offentlige arbejdsgivere skønnes at  

 udgøre ca. 700 helårspersoner.
Forslaget skønnes at  

 medføre mindreudgifter for de offentlige arbejdsgivere på ca. 10  

 mill. kr. i 2003 og ca. 16 mill. kr. i 2004 og de følgende  

 år.
 På grundlag af fordelingen af  

 kontanthjælpsmodtagere i jobtræning hos offentlige arbejdsgivere  

 skønnes mindreudgifterne som følge af forslaget for de  

 kommunale arbejdsgivere at være ca. 8 mill. kr. i 2003 og ca. 13 mill.  

 kr. i 2004 og de følgende år, for de amtskommunale arbejdsgivere  

 at være ca. 1 mill. kr. i 2003 og ca. 2 mill. kr. i 2004 og de  

 følgende år, og for de statslige arbejdsgivere at være  

 på omkring 1 mill. kr. i 2003 og de følgende år.
Kommunernes udgifter til løntilskud til de  

 offentlige arbejdsgivere skønnes som følge af forslaget at  

 blive reduceret med ca. 10 mill. kr. i 2003 og ca. 16 mill. kr. i 2004 og de  

 følgende år.
Kommunernes udgifter til løntilskud  

 refunderes af staten med 50 pct.
Mindreudgifterne til løntilskud  

 fordeler sig med halvdelen til henholdsvis kommunerne og staten.
For kontanthjælpsmodtagere i offentlig  

 jobtræning, som er gift med en kontanthjælpsmodtager, vil  

 nedsættelsen af lønnen i jobtræning blive modsvaret af en  

 tilsvarende stigning i kontanthjælpen til familien.
Merudgiften til  

 kontanthjælp som følge heraf skønnes at udgøre ca.  

 4 mill. kr.
Nedsættelsen af lønnen til  

 kontanthjælpsmodtagere i offentlig jobtræning vil medføre  

 merudgifter til boligsikring og tilskud til betaling for dagtilbud.  

 Merudgifterne til boligsikring skønnes at udgøre ca. 1 mill.  

 kr. og merudgifterne til tilskud til betaling for dagtilbud skønnes at  

 udgøre ca. 1 mill. kr.
Kommunernes udgifter til boligsikring  

 refunderes med 50 pct. af staten.
 De samlede mindreudgifter for det offentlige under  

 ét som følge af forslaget skønnes at udgøre ca.  

 16 mill. kr. i 2003 og ca. 27 mill. kr. i 2004 og de følgende  

 år.
Samlede mindreudgifter for offentlige arbejdsgivere og myndigheder.  

 Mill. kr. 2003 PL 2003 2004 2005 2006 Kommuner -11 -18 -18 -18 Amtskommuner -1 -2 -2 -2 Staten -4 -7 -7 -7 I alt -16 -27 -27 -27 Ændringerne i kommunernes nettoudgifter  

 til løntilskud og kontanthjælp er omfattet af  

 budgetgarantien.
Samlede økonomiske konsekvenser af forslaget om ændring af  

 lov om aktiv socialpolitik Lovforslaget skønnes samlet at medføre  

 besparelser for det offentlige på ca. 263 mill. kr. i 2003, ca. 521  

 mill. kr. i 2004, ca. 520 mill. kr. i 2005 og ca. 517 mill. kr. i 2006.
 De samlede økonomiske konsekvenser af lovforslaget  

 fordelt på staten, kommunerne og amtskommunerne skønnes at  

 være følgende:
Samlede økonomiske konsekvenser af lovforslaget.
Lov om aktiv  

 socialpolitik.  

 Mill. kr. 2003 PL 2003 2004 2005 2006 Staten -137 -273 -273 -271 Kommunerne -124 -245 -245 -243 Amtskommunerne -1 -2 -2 -2 I alt -263 -521 -520 -517 Forslagets økonomiske konsekvenser  

 skal forhandles med de berørte kommunale parter.
Integrationsloven Lovforslaget skønnes at medføre en samlet  

 offentlig besparelse på 21,4 mio. kr. i 2003, 19,6 mio. kr. i 2004, 4,3  

 mio. kr. i 2005 og 3,1 mio. kr. i 2006 for de personer, som er omfattet af  

 integrationsloven.
 Besparelsen vedrører ydelse til de  

 udlændinge, som kommunerne har overtaget ansvaret for før 1.  

 juli 2002. Nedsættelsen af ydelsen til udlændinge under  

 integrationsloven skønnes at medføre meromkostninger til  

 boligsikring og udgifter til dagtilbud.
 På det statslige område vil der således  

 ske en besparelse på 22,1 mio. kr. i 2003, 18,9 mio. kr. i 2004, 2,8  

 mio. kr. i 2005 og 1,5 mio. kr. i 2006.
 På det amtskommunale område skønnes en  

 mindreudgift på 0,2 mio. kr. i 2003, 0,3 mio. kr. fra 2004 og fremover  

 i forbindelse med jobtræning, og på det kommunale område  

 skønnes en merudgift på 0,9 mio. kr. i 2003, mens der vil  

 være en mindreudgift på 0,4 mio. kr. i 2004, 1,2 mio. kr. i 2005  

 og 1,3 mio. kr. i 2006, jf. tabellen nedenfor.
Samlede økonomiske konsekvenser af lovforslaget.  

 Integrationsloven.  

 Mio. kr. 2003 PL 2003 2004 2005 2006 Kommuner 0,9 -0,4 -1,2 -1,3 Amtskommuner -0,2 -0,3 -0,3 -0,3 Staten -22,1 -18,9 -2,8 -1,5 I alt -21,4 -19,6 -4,3 -3,1 Forslagets økonomiske konsekvenser  

 skal forhandles med de berørte kommunale parter.
Samlede økonomiske konsekvenser af forslaget om ændring af  

 lov om aktiv socialpolitik og integrationsloven Forslaget om ændring af lov om aktiv socialpolitik  

 og integrationsloven skønnes samlet at medføre mindreudgifter  

 for det offentlige på ca. 284 mill. kr. i 2003, ca. 541 mill. kr. i  

 2004, ca. 524 mill. kr. i 2005 og ca. 520 mill. kr. i 2006.
 De samlede økonomiske konsekvenser af lovforslaget  

 fordelt på staten, kommunerne og amtskommunerne skønnes at  

 være følgende:
Samlede økonomiske konsekvenser af lovforslaget.
Mill. kr. 2003  

 PL 2003 2004 2005 2006 Staten -159 -292 -276 -273 Kommunerne -123 -246 -246 -245 Amtskommunerne -2 -3 -3 -3 I alt -284 -541 -524 -520 Administrative konsekvenser for det offentlige Forslaget skønnes at have ubetydelige  

 administrative konsekvenser for kommunerne og staten.
 Økonomiske og administrative konsekvenser for erhvervslivet  

 m.v.
 Forslaget vurderes ikke at have økonomiske og  

 administrative konsekvenser for erhvervslivet.
De miljømæssige konsekvenser Forslaget vurderes ikke at have miljømæssige  

 konsekvenser.
Forholdet til EU-retten Forslaget har ikke EU-retlige aspekter.
Hørte myndigheder og organisationer Lovforslaget har været i høring hos  

 følgende myndigheder og organisationer: Justitsministeriet,  

 Finansministeriet, Undervisningsministeriet, Skatteministeriet,  

 Socialministeriet, Indenrigs- og Sundhedsministeriet, Økonomi- og  

 Erhvervsministeriet, KL, Københavns og Frederiksberg Kommuner,  

 Amtsrådsforeningen, Den Sociale Ankestyrelse, Den Sociale  

 Sikringsstyrelse, Foreningen af Statsamtmænd, Dansk  

 Arbejdsgiverforening, Landsorganisationen i Danmark, De Samvirkende  

 Invalideorganisationer.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amter og  

 kommuner Samlede økonomiske konsekvenser :
 2003:	284 mio. kr.
 2004:	541 mio. kr.
 2005:	524 mio. kr.
 2006:	520 mio. kr.
Lovforslaget medfører merudgifter som følge af  

 det forhøjede beskæftigelsesfradrag og medfører afledte  

 merudgifter til særlig støtte, godtgørelse,  

 boligstøtte og tilskud til betaling for dagtilbud.
Merudgifterne er  

 indregnet i de samlede økonomiske konsekvenser Administrative konsekvenser for stat, amter og  

 kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget har ikke EU-retlige konsekvenser Bemærkninger til lovforslagets  

 enkelte bestemmelser Til nr. 1 Efter gældende regler fastsætter kommunen  

 arbejdstiden efter aftale med arbejdsgiveren.
Det foreslås, at det  

 fremover alene sker i privat jobtræning og individuel jobtræning.  

 I offentlig jobtræning foreslås det, at arbejdsgiveren  

 fastsætter arbejdstiden.
Der henvises til bemærkningerne til nr.  

 6.
Til nr. 2 Kontanthjælp efter § 25 udbetales i dag,  

 uafhængig af hvor længe en person har modtaget  

 kontanthjælp.
 Det foreslås, at kontanthjælpen for  

 ægtepar, hvor en eller begge modtager hjælp efter stk. 1,  

 nr. 1 eller 2, stk. 2 eller 3, og som har modtaget kontanthjælp i  

 6 sammenhængende måneder, får kontanthjælpen nedsat  

 med 500 kr. for hver person.
Der sker alene nedsættelse for gifte personer over  

 25 år og for gifte personer under 25 år, der forsørger  

 eget barn i hjemmet, og for kvinder under 25 år, som har passeret 12.  

 svangerskabsuge, da de under 25 årige i øvrigt modtager en  

 ydelse, der ikke medfører incitamentsproblemer i forhold til at  

 påtage sig arbejde.
Det samme gælder som udgangspunkt for enlige  

 kontanthjælpsmodtagere og personer, der modtager starthjælp.
Perioden afbrydes, hvis hverken ansøgeren eller  

 ægtefællen i 1 hel måned ikke har fået udbetalt  

 kontanthjælp, dvs. at begge ægtefæller ikke har modtaget  

 kontanthjælp.
Perioder med kontanthjælp for mindre end 1  

 måned afbryder ikke 6 måneders perioden.
 Beløbet satsreguleres efter gældende lovs  

 § 109, første gang pr. 1. januar 2003.
Det foreslås, at de igen kan modtage hjælp  

 efter de almindelige regler, når begge ægtefæller ikke har  

 modtaget kontanthjælp i 6 sammenhængende måneder.
Perioden  

 afbrydes, hvis der i 1 hel måned er udbetalt kontanthjælp til  

 ægteparret.
Dette betyder, at perioder med kontanthjælp for  

 mindre end 1 måned ikke bevirker, at der skal ske en fornyet optjening  

 af 6 måneder.
Som en konsekvens af ægtefællers gensidige  

 forsørgelsespligt efter lov om aktiv socialpolitik nedsættes  

 kontanthjælpen med 1.000 kr., selv om kun den ene af  

 ægtefællerne modtager hjælp efter § 25, stk. 1,  

 nr. 1 eller 2, stk. 2 eller 3, og har modtaget kontanthjælp i over  

 6 måneder.
Nedsættelsen ophører alene, når begge  

 ægtefæller ikke har modtaget kontanthjælp i 6  

 måneder.
 Hvis den ene ægtefælle modtager  

 starthjælp, hjælp til visse persongrupper efter §§ 27, 27 a  

 og 29, introduktionsydelse, førtidspension eller folkepension, sker  

 der dog kun nedsættelse med 500 kr. hos den ægtefælle, der  

 har modtaget kontanthjælp i over 6 måneder.
 Kontanthjælpen nedsættes som udgangspunkt med  

 500 kr. hos hver ægtefælle, men hvis den ene ikke modtager  

 kontanthjælp, eller denne er under 500 kr., sker nedsættelsen med  

 restbeløbet hos den anden ægtefælle.
 Der sker nedsættelse med hjælpen til  

 ægtepar med 1.000 kr., selv om den ene ægtefælle ikke kan  

 udnytte sin arbejdsevne på grund af særlige forhold, fx sygdom  

 med sygedagpenge, arbejdsløshed med arbejdsløshedsdagpenge,  

 revalidering med revalideringsydelse, eller fordi ægtefællen  

 modtager fleksydelse.
Perioderne beregnes fra det tidspunkt, hvorfra kommunen  

 har truffet afgørelse om, at personen er berettiget til  

 kontanthjælp og står til rådighed.
Dette gælder  

 uanset, om hjælpen udbetales bagud eller forud.
Ved beregningen af perioder med kontanthjælp  

 medregnes også perioder med kontanthjælp, inden personen har  

 modtaget hjælp efter § 25, stk. 1, nr. 1 eller 2, stk. 2  

 eller 3, perioder, hvor personen har modtaget engangshjælp efter  

 § 25 a, eller deltaget i aktivering m.v. efter kapitel 4, dvs.  

 både i jobtræning og individuel jobtræning og i  

 forrevalidering.
Hjælpen til en kontanthjælpsmodtager har efter  

 de gældende regler samme niveau, hvadenten pågældende  

 f.eks. har en periode med sygdom eller har mulighed for at stå til  

 rådighed.
Med forslaget bibeholdes denne neutralitet uanset  

 pågældendes status, således at sygdomsperioder ikke kan  

 medføre en højere ydelse.
Beregningen sker på grundlag af  

 hele kalendermåneder.
Ved beregning af perioder med kontanthjælp ses bort  

 fra perioder, hvor der er udbetalt kontanthjælp i forbindelse med  

 graviditet, barsel eller adoption efter § 13, stk. 3, nr. 4, og  

 børnepasningsorlov.
Dette en konsekvens af ligebehandlingsloven.
Der  

 ses tillige bort fra perioder, hvor der er udbetalt supplerende  

 kontanthjælp til personer, der har modtaget støtte efter lov om  

 social service til pasning af handicappet barn, nærtstående  

 handicappet eller alvorligt syg eller døende nærtstående  

 og efter lov om dagpenge ved sygdom eller fødsel til pasning af  

 alvorligt sygt barn, eller hvor den pågældende har aftjent  

 værnepligt.
Til nr. 3 og 4 Har ansøgeren eller ægtefællen  

 arbejdsindtægter eller indtægter ved aktivering eller andre  

 beskæftigelsesfremmende foranstaltninger, ses der ved beregning af  

 kontanthjælpen efter de gældende regler bort fra 10,24 kr. pr.  

 udført arbejdstime (aktuelt pl. niveau 11,50 kr.).
 Det foreslås, at der for ægtepar, hvor den ene  

 eller begge har modtaget hjælp efter § 25, stk. 1, nr. 1  

 eller 2, stk. 2 eller 3, i 6 sammenhængende måneder, og  

 modtager nedsat kontanthjælp efter forslagets § 25, stk. 5  

 eller 7, ved beregningen af kontanthjælpen efter § 25 ses bort fra  

 28 kr. pr. udført arbejdstime, når der er tale om  

 ustøttet beskæftigelse.
 Det vil sige, at der igen ses bort fra 10,24 kr. pr.  

 udført arbejdstime (aktuelt pl. niveau 11,50 kr.), når en person  

 ikke har modtaget kontanthjælp i en periode på 6  

 sammenhængende måneder.
 Beløbet vil blive satsreguleret efter  

 gældende lovs § 109, dvs. 1. gang pr. 1. januar 2003.
Til nr. 5 Ændringen er redaktionel, som følge af at der  

 i § 25 indføjes 6 nye stykker.
Til nr. 6 Efter de gældende regler får  

 kontanthjælpsmodtagere og starthjælpsmodtagere i jobtræning  

 hos offentlige arbejdsgivere overenskomstmæssig løn.  

 Lønnen pr. arbejdstime kan dog maksimalt udgøre 96,21 kr. i  

 2002 ekskl. feriegodtgørelse m.v.
Arbejdstiden fastsættes af  

 kommunen efter aftale med arbejdsgiveren og kan fx fastsættes til 37  

 timer pr. uge.
Kommunen betaler et løntilskud til den offentlige  

 arbejdsgiver på 53,89 kr. pr. arbejdstime i 2002.
Det foreslås, at der indføres et generelt  

 indkomstloft, som gælder for hele jobtræningsperioden.
Med loftet  

 foreslås, at lønnen til kontanthjælpsmodtagere og  

 starthjælpsmodtagere fremover skal svare til den individuelle ydelse  

 (hjælpen efter § 25 samt særlig støtte efter  

 § 34), dog mindst 82 pct. af dagpengemaksimum.
Det vil sige, at  

 lønnen efter fradrag af arbejdsmarkedsbidrag skal svare til den  

 individuelle ydelse, dog mindst 82 pct. af højeste dagpengesats efter  

 lov om arbejdsløshedsforsikring m.v.
 Visse kontanthjælpsmodtagere med høje  

 boligudgifter eller stor forsørgerbyrde kan få særlig  

 støtte, således at den samlede kontanthjælp kan overstige  

 82 pct. af dagpengemaksimum.
I dag sker der ingen timeberegning for  

 kontanthjælpsmodtagere m.fl.
For at harmonisere reglerne foretages der  

 ligesom for dagpengemodtagere en beregning af antallet af arbejdstimer,  

 således at antallet af timer gange den overenskomstmæssige  

 løn svarer til den individuelle ydelse, dog mindst 82 pct. af  

 dagpengemaksimum efter fradrag af arbejdsmarkedsbidrag.
Antallet af beregnde  

 arbejdstimer rundes af forenklingshensyn op til nærmeste hele antal  

 timer pr. uge.
 I forbindelse med beregningen af antallet af arbejdstimer  

 omregnes den særlige støtte, som er skattefri, til en  

 skattepligtig indkomst.
Samtidig foreslås det, at arbejdstiden  

 fastsættes for hele ansættelsesperioden.
Der vil derfor ikke  

 skulle ske løbende reguleringer i arbejdstiden, idet der i beregningen  

 af arbejdstiden skal tages højde for kendte reguleringer i  

 timelønnen.
På baggrund af de kendte reguleringer  

 fastsættes der et gennemsnit af timelønssatserne, hvorefter  

 arbejdstidsberegningen foretages.
Timelønssatserne vægtes i  

 forhold til, hvor meget den enkelte periode med en given timelønssats  

 udgør af den samlede ansættelsesperiode.
Den gennemsnitlige  

 timeløn forhøjes, hvis der sker reguleringer i den samlede  

 hjælp.
Det er den offentlige arbejdsgiver, der beregner den enkeltes  

 arbejdstid, herunder på baggrund af kommunens oplysninger om den  

 lediges samlede hjælp.
Kommunen betaler fortsat et løntilskud til den  

 offentlige arbejdsgiver på 53,89 kr. pr. arbejdstime.
For  

 kontanthjælpsmodtagere og starthjælpsmodtagere vil staten ligesom  

 efter de gældende regler refundere kommunernes udgifter til  

 løntilskud med 50 pct.
 Det foreslås, at der gives bemyndigelse til  

 beskæftigelsesministeren til at fastsætte regler om beregning af  

 arbejdstid m.v.
Til nr. 7 Efter gældende regler yder kommunen efter § 25  

 hjælp til personer i individuel jobtræning, dvs. både til  

 kontanthjælpsmodtagere og starthjælpsmodtagere.
Herudover yder  

 kommunen et beskæftigelsestillæg pr. aktiveringstime. (11,50 kr.  

 i aktuelt pl. niveau).
Det foreslås, at beskæftigelsestillægget  

 til kontanthjælpsmodtagere afskaffes.
Personer, der
modtager starthjælp, kan fortsat modtage et  

 beskæftigelsestillæg.
Til nr. 8 Efter gældende regler kan godtgørelse til  

 personer i individuel jobtræning alene udbetales, når udgifterne  

 ved at deltage kun i meget begrænset omfang er dækket af  

 beskæftigelsestillægget efter § 36, stk. 2.
 Som en konsekvens af forslaget om afskaffelse af  

 beskæftigelsestillægget for kontanthjælpsmodtagere  

 foreslås, at denne bestemmelse fremover alene gælder for  

 starthjælpsmodtagere, der deltager i individuel jobtræning.
Til nr. 9 Efter de gældende regler kan kommunen beslutte at  

 udbetale op til 1.000 kr. om måneden i hel eller delvis  

 godtgørelse til anslåede udgifter ved deltagelse i tilbud om  

 aktivering.
I ganske særlige tilfælde kan kommunen beslutte at  

 udbetale en højere godtgørelse på op til 1.500 kr. om  

 måneden.
Det foreslås, at adgangen til i særlige  

 tilfælde at udbetale 1.500 kr. afskaffes, så kommunen fremover  

 maksimalt vil kunne udbetale op til 1.000 kr. om måneden i  

 godtgørelse under aktivering.
Til nr. 10 Ændringen af overskriften er redaktionel, idet den  

 foreslåede overskrift samler forslaget til § 38 a og de  

 nuværende §§ 39 og 40 under én overskrift.
Personkreds og ydelser Forslaget om ydelsesnedsættelse omfatter alene  

 personer, der modtager hjælp efter § 25, stk. 1, nr. 1 eller  

 2, stk. 2 eller 3, ikke har andre problemer end ledighed, og som  

 selvforskyldt bliver ledig, afviser et tilbud om arbejde, aktivering eller  

 anden beskæftigelsesfremmende foranstaltning.
Der er således tale  

 om en ydelsesnedsættelse, som den enkelte nemt kan undgå, hvis  

 pågældende opfylder sine forpligtelser i henhold til loven, der  

 tager udgangspunkt i et selvforsørgelsesprincip.
Det er en betingelse,  

 at tilbuddet er rimeligt.
Ydelsesnedsættelsen gælder ikke for  

 personer på ungesatserne eller på starthjælp, der ikke  

 udnytter deres arbejdsmuligheder.
For disse personer gælder fortsat de  

 nuværende bestemmelser, hvorefter hjælpen ophører ved  

 afvisning, men genoptages på normal sats, når  

 pågældende igen stiller sig til rådighed for  

 arbejdsmarkedet.
Med de foreslåede regler reduceres hjælpen  

 efter § 25, stk. 1, nr. 1 eller 2, stk. 2 eller 3, til  

 ansøgeren og ægtefællen med 1/3, uanset om der  

 består et tilbud eller ej.
I 1. gangs tilfælde nedsættes  

 hjælpen i en periode på 3 uger efter afvisningen.
Dette  

 gælder også særlig støtte og hjælp, der  

 allerede er reduceret som følge af  

 ægtefælleindtægter, fradrag efter § 39, 500 kroners  

 nedsættelsen i § 25 m.v.
Nedsættelsen gælder ikke  

 engangshjælp, da betingelsen for at opnå en sådan  

 hjælp er at stå til rådighed.
Sanktionen ved 2. afvisning inden for 12 måneder  

 løber i 20 uger efter afvisningen, eller indtil pågældende  

 har haft 300 timers ustøttet arbejde inden for 10 uger.
Herefter  

 modtager de pågældende hjælp efter de almindelige regler.  

 Afviser ansøgeren eller ægtefællen herefter atter et  

 tilbud om arbejde, aktivering eller beskæftigelsesfremmende  

 foranstaltning, vil de pågældende igen være omfattet af 1.  

 gangs sanktionen.
Hvad udløser ydelsesnedsættelsen Forslaget omfatter kontanthjælpsmodtagere, der  

 modtager hjælp alene på grund af ledighed.
For disse  

 indføres en 1. og 2. gangs sanktion ved selvforskyldt ledighed, afslag  

 på tilbud om arbejde og aktivering eller anden  

 beskæftigelsesfremmende foranstaltning.
Efter de hidtil gældende  

 regler ophører hjælpen, hvis ansøgeren eller  

 ægtefællen uden rimelig grund afviser et tilbud om arbejde,  

 aktivering efter § 16, stk. 2, nr. 1-5 og 8, eller anden  

 beskæftigelsesfremmende foranstaltning, så længe muligheden  

 for at benytte tilbudet består.
For personer, der ikke er omfattet af  

 de nye sanktionsregler, gælder fortsat de hidtidige regler,  

 således at hjælpen ophører, hvis de pågældende  

 afviser et åbent tilbud, men genoptages med normal sats, når  

 pågældende genoptager aktiveringen eller øvrige  

 beskæftigelsesfremmende foranstaltninger.
 Selvforskyldt ledighed anvendes i samme betydning som i  

 lov om arbejdsløshedsforsikring § 63, stk. 5, efter hvilken  

 bestemmelse der er udstedt bekendtgørelse om selvforskyldt  

 ledighed.
Afslag på tilbud om arbejde dækker som  

 udgangspunkt alle former for tilbud om arbejde, fx formidlet arbejde gennem  

 AF, a-kassen eller andre aktører, og arbejde, der måtte blive  

 tilbudt den pågældende på anden måde.
Tilbud om  

 aktivering og anden beskæftigelsesfremmende foranstaltning omfatter de  

 foranstaltninger, der kan tilbydes i medfør af lov om aktiv  

 socialpolitik.
Hvordan sker ydelsesnedsættelsen Nedsættelsen sker såvel for den, der er  

 omfattet af lovens § 11 om forandringer i sine forhold og modtager  

 hjælp efter § 25, stk. 1, nr. 1 eller 2, stk. 2 eller 3,  

 som for den pågældendes ægtefælle, således at  

 bestemmelsen er i harmoni med de generelle principper, herunder de  

 gældende fradrags- og ophørsregler i §§ 39 og 41. Dette er  

 en konsekvens af, at begge ægtefæller efter § 13 skal  

 udnytte deres arbejdsmuligheder.
Disse principper er ved indførelsen  

 af 2 sanktioner i stedet for 1 uændrede.
De generelle principper  

 gælder også ægtepar, hvor den ægtefælle, der  

 hidtil har været hjemmearbejdende, har valgt ikke at udnytte sine  

 arbejdsmuligheder efter § 13, stk. 6. Det er begrundet med, at den  

 ægtefælle, der er berettiget til hjælp, skal udnytte sine  

 arbejdsmuligheder for at få hjælp både til sig selv og sin  

 hjemmearbejdende ægtefælle.
Om principperne i lov om aktiv  

 socialpolitik §§ 39 og 41 henvises til bemærkningerne til L 230  

 1996-97, til §§ 2, 39 og 41, hhv. side 42, 52 og 53.
Ydelsesnedsættelsen, som er midlertidig, sker  

 på ugebasis, således at fx 3 ugers ydelsesnedsættelsen, der  

 begynder på tilbuddets startdato eller arbejdsophørsdatoen, kan  

 løbe over to måneder med udbetaling af kontanthjælp.  

 Omregningen af satser fra måneder til uger sker ved at gange med 12 og  

 dele med 52. Selv om kontanthjælpen på ugebasis er nedsat med  

 1/3, er der ikke tale om, at der er indført en ny fast  

 kontanthjælpssats på 2/3 af de nugældende satser, hvorfor  

 en opgørelse af ydelsesnedsættelsen på månedsbasis  

 ikke vil give et retvisende billede af størrelsen af den hjælp,  

 der pr. måned udbetales til de pågældende.
Til illustration  

 af ydelsesnedsættelsen er der i oversigten nedenfor angivet, med hvilke  

 beløb udvalgte kontanthjælpsægtepar får deres  

 hjælp nedsat ved henholdsvis en 3 og en fuld 20 ugers sanktion.
Ægtepar med kontanthjælp   eksempler på  

 virkningen af forslagets § 38a Situation Samlet hjælp før sanktion Sanktion efter § 38a Mistet kontanthjælp efter sanktion I forhold til det årlige beløb før  

 sanktion Begge modtager almindelig kontanthjælp.
Der er ingen  

 børn og ingen af ægtefællerne har arbejde.
 2 * 7.919 kr.
= 15.838 kr./md Hjælpen nedsættes med 1/3 i 3 uger eller 20 uger,  

 svarende til 609 kr./uge for hver person.
 3 uger: 3.654 kr.
 20 uger: 24.360 kr.
 1,9 pct.
 12,8 pct.
 Begge modtager kontanthjælp efter § 25, stk.5. Der  

 er ingen børn og ingen af ægtefællerne har  

 arbejde.
2*(7.919   500) = 14.838 kr/md.
 Hjælpen nedsættes med 1/3 i 3 uger eller i 20  

 uger, svarende til 571 kr./uge for hver person.
 3 uger: 3.426 kr.
 20 uger: 22.840 kr.
 1,9 pct.
 12,8 pct.
Hvis den ene ægtefælles afvisning  

 af et tilbud har medført ydelsesnedsættelse i en periode, og den  

 anden ægtefælle afviser et tilbud i denne periode,  

 fortsætter ydelsesnedsættelsen, indtil der er gået  

 henholdsvis 3 eller 20 uger fra tidspunktet for den seneste afvisning af  

 tilbud.
Det bemærkes, at 20 ugers perioden også i disse  

 tilfælde kan afbrydes, hvis den, der senest har afvist et tilbud, har  

 haft 300 timers ustøttet arbejde inden for 10 uger.
Efter § 2 i lov om aktiv socialpolitik ophører  

 ansvaret for at forsørge en ægtefælle ved separation eller  

 skilsmisse.
Det betyder, at en ydelsesnedsættelse, der er resultat af  

 ægtefællens afvisning af et tilbud ophører ved separation  

 eller skilsmisse.
Den af ægtefællerne, der har været  

 årsag til ydelsesnedsættelsen, vil fortsat være omfattet  

 heraf ved separation eller skilsmisse indtil  

 ydelsesnedsættelsesperiodens udløb.
Gentagne afslag på et tilbud vil som udgangspunkt  

 være tegn på, at ansøgeren eller ægtefællen  

 ikke opfylder pligten til at udnytte deres arbejdsmuligheder.
Derfor  

 bør kommunen straks efter det første afslag genfremsætte  

 tilbuddet og/eller tilbyde aktivering m.v.
Er tilbuddet åbent, vil  

 hjælpen derfor kunne ophøre, hvis pågældende eller  

 ægtefællen afviser det uden rimelig grund, jf. § 41.
Nedsættelsen af hjælpen er en følge af,  

 at pågældende afviser et tilbud, og nedsættelsen  

 gælder for hele sanktionsperioden.
Det betyder, at der fortsat alene  

 kan ydes nedsat hjælp, selv om pågældende i  

 sanktionsperioden påbegynder et aktiveringstilbud, får andre  

 problemer end ledighed eller bliver omfattet af undtagelserne for at udnytte  

 sine arbejdsmuligheder efter § 13, stk. 3.
Reglerne i § 39 om fradrag i hjælpen  

 gælder fortsat, idet der skal ske fradrag i hjælpen til  

 personer, der modtager hjælp alene på grund af ledighed, og der  

kan ske fradrag i hjælpen til personer, der modtager hjælp  

 på grund af problemer ud over ledighed, hvis de uden rimelig grund  

 udebliver fra et tilbud om aktivering eller anden  

 beskæftigelsesfremmende foranstaltning.
Fradraget skal henholdsvis kan  

   foretages, uanset om fraværet finder sted i 3 eller 20 ugers  

 perioden, eller om det finder sted i perioder uden nedsat hjælp.
Til nr. 11 Det foreslås i § 41, stk. 3, at  

 hjælpen for personer, der modtager hjælp efter § 25,  

 stk. 1, nr. 1 eller 2, stk. 2 eller 3, alene på grund af  

 ledighed ophører, hvis ansøgeren eller ægtefællen  

 ikke kan anses at udnytte deres arbejdsmuligheder, fordi ansøgeren  

 eller ægtefællen uden rimelig grund gentagne gange afviser et  

 tilbud om arbejde, aktivering efter § 16, stk. 2, nr. 1-5 og 8,  

 eller anden beskæftigelsesfremmende foranstaltning, så  

 længe muligheden for at benytte tilbudet består.
§ 41, stk. 1, gælder fortsat for personer,  

 der ikke er omfattet af § 41, stk. 3, således at  

 hjælpen her ophører, hvis ansøgeren eller  

 ægtefællen uden rimelig grund afviser et tilbud om arbejde,  

 aktivering efter § 16, stk. 2, nr. 1-5 og 8, eller anden  

 beskæftigelsesfremmende foranstaltning, så længe muligheden  

 for at benytte tilbudet består.
Når pågældende vender  

 tilbage til det åbne tilbud, genoptages udbetalingen med normal  

 sats.
 § 41, stk. 2, gælder fortsat alle,  

 således at gentagne udeblivelser fra et tilbud om aktivering eller  

 anden beskæftigelsesfremmende foranstaltning kan have et sådant  

 omfang, at fraværet kan ligestilles med en afvisning af tilbuddet.
Til nr. 12 Efter § 79, stk. 2, er det en betingelse for  

 kommunens indbetaling af ATP-bidrag, at en kontanthjælpsmodtager har  

 modtaget kontanthjælp efter §§ 25 og 26 i en sammenhængende  

 periode på 6 måneder.
Med den foreslåede nedsættelse af  

 kontanthjælpen efter forslaget til § 25, stk. 5 og  

7, efter en periode på 6 sammenhængende måneder er  

 det ikke tilsigtet, at en ægtefælle, der modtager  

 kontanthjælp, ikke skulle kunne få indbetalt ATP-bidrag efter 6  

 måneder.
Det foreslås derfor at ændre bestemmelsen i  

 § 79, stk. 3, således at alle kontanthjælpsmodtagere,  

 der opfylder betingelserne for de fulde ydelser efter §§ 25 og 26, men  

 som efter forslaget til § 25, stk. 5 og 7,  

 får nedsat hjælpen, vil opfylde betingelserne for at få  

 indbetalt ATP-bidrag.
Til nr. 13 og 14 Ændringerne er redaktionelle som følge af, at  

 der indsættes et nyt nr. 3 i § 91 i dette lovforslags § 1,  

 nr. 15.
Til nr. 15 Det foreslås, at en person, der omfattes af en  

 sanktion i lov om arbejdsløshedsforsikring m.v., alene kan modtage  

 kontanthjælp med tilbagebetalingspligt, så længe sanktionen  

 varer.
Til § 2 Til nr. 1 Der er tale om en konsekvensændring som følge  

 af forslagets § 1, nr. 2.
Til § 3 Til stk. 1 Det foreslås, at loven træder i kraft den 1.  

 januar 2003.
Til stk. 2 Perioder, hvor en person har modtaget kontanthjælp  

 eller været i beskæftigelse inden den 1. januar 2003,  

 indgår ikke ved beregningerne af ydelser, der udbetales den 1. januar  

 2003 eller senere.
Til stk. 3 Forslaget om ændringer i offentlig jobtræning  

 får virkning for personer, der påbegynder eller får tilsagn  

 om at påbegynde jobtræning hos en offentlig arbejdsgiver den 1.  

 januar 2003 eller senere.
Til stk. 4 Afskaffelsen af beskæftigelsestillægget  

 får virkning for personer, der påbegynder et aktiveringstilbud  

 den 1. januar 2003 eller senere.
Til stk. 5 Forslaget om afskaffelse af den særlige  

 godtgørelse på op til 1.500 kr. får virkning for personer,  

 der påbegynder et aktiveringstilbud den 1. januar 2003 eller  

 senere.
Til stk. 6 Efter lov nr. 361 af 6. juni 2002 om ændring af lov  

 om aktiv socialpolitik og integrationsloven er udlændinge, som  

 kommunalbestyrelsen overtager ansvaret for, jf. integrationslovens § 4,  

 fra og med den 1. juli 2002 berettiget til introduktionsydelse, der svarer  

 til den starthjælp, der fastsættes i lov om aktiv  

 socialpolitik.
I samme lovs § 3 er det fastsat, at udlændinge,  

 som kommunalbestyrelsen har overtaget ansvaret for før den 1. juli  

 2002, er omfattet af de hidtil gældende regler.
Udlændinge, som  

 kommunalbestyrelsen har overtaget ansvaret for før den 1. juli 2002,  

 er således berettiget til en introduktionsydelse svarende til satserne  

 for kontanthjælp efter § 25 i lov om aktiv socialpolitik.
 Det foreslås, at udlændinge, som  

 kommunalbestyrelsen har overtaget ansvaret for, jf. integrationslovens  

 § 4, før den 1. juli 2002, og som er berettiget til  

 introduktionsydelse svarende til satserne for kontanthjælp efter  

 § 25 i lov om aktiv socialpolitik, omfattes af de samme regler, som  

 foreslås indført, jf. lovforslagets § 1, nr. 2   4, 7 og 12  

 for personer, der modtager kontanthjælp efter lov om aktiv  

 socialpolitik.
 Forslaget indebærer således, at  

 udlændinge, der er berettiget til introduktionsydelse svarende til  

 kontanthjælp, jf. § 3 i lov nr. 361 af 6. juni 2002, kan få  

 reduceret introduktionsydelsen efter de regler om nedsættelse af  

 kontanthjælpssatserne med 500 kr. efter 6 sammenhængende  

 måneder med kontanthjælp, som foreslås indført for  

 gifte kontanthjælpsmodtagere, jf. lovforslagets § 1, nr. 2.  

 Forslaget indebærer endvidere, at de regler om forhøjelse af  

 beskæftigelsesfradraget samt afskaffelse af  

 beskæftigelsestillægget, der foreslås indført for  

 kontanthjælpsmodtagere, jf. lovforslagets § 1, nr. 2 og 12,  

 også vil gælde for udlændinge, der modtager  

 introduktionsydelse svarende til satserne for kontanthjælp.
Bilag 1 Lovforslaget sammenholdt med gældende lov Gældende lovgivning  

 Lbk. 614 af 26. juni 2001 Lovforslaget § 1 I lov om aktiv socialpolitik, jf. lovbekendtgørelse nr. 614 af 26.  

 juni 2001, som senest ændret ved § 1 i lov nr. 438 af 10. juni  

 2002, foretages følgende ændringer:
§ 18. Arbejdsvilkårene for personer i jobtræning  

 og individuel jobtræning skal svare til de overenskomstmæssige  

 eller til de vilkår, der sædvanligvis gælder for  

 tilsvarende arbejde.
Dog fastsætter kommunen arbejdstiden efter aftale  

 med arbejdsgiveren.
 1. I § 18, stk. 1, 2. pkt., indsættes efter  

 "arbejdstiden": "for personer i privat jobtræning og  

 individuel jobtræning".
§ 25. Hjælpen udgør et månedligt  

 beløb på 1)	10.245 kr. for personer, der er fyldt 25 år, og som har  

 forsørgelsespligt over for børn, 2)	7.711 kr. for andre personer, der er fyldt 25 år, 3)	4.969 kr. for personer under 25 år, der ikke bor hos en eller  

 begge forældre, og 4)	2.195 kr. for personer under 25 år, som bor hos en eller begge  

 forældre.
 Stk. 2. En person under 25 år får 10.245 kr.,  

 når den pågældende forsørger eget barn i  

 hjemmet.
 Stk. 3. En kvinde under 25 år får 7.711 kr.,  

 når hun er gravid og har passeret 12. svangerskabsuge.
Stk. 4. En person under 25 år, der har en dokumenteret  

 bidragspligt over for et barn, og som modtager hjælp efter stk. 1,  

 nr. 3 eller 4, får et månedligt tillæg, der svarer til det  

 fastsatte bidrag, dog højst normalbidraget.
Er bidraget forskudsvis  

 udlagt på tidspunktet for udbetaling af hjælp, benyttes  

 tillægget til afdrag på bidragsgælden.
Hjælpen inkl.  

 tillæg kan højst udgøre 10.245 kr.
 Stk. 5. En person, der alene har forsørgelsespligt over  

 for børn, der opholder sig i udlandet, kan kun få 10.245 kr.  

 efter stk. 1, nr. 1, hvis den pågældende kan dokumentere  

 forsørgelsespligten, og at den pågældende faktisk opfylder  

 forsørgelsespligten.
 2. I § 25 indsættes efter stk. 4 som nye  

 stykker:
"Stk. 5. Ægtepar, hvor en eller begge modtager  

 kontanthjælp efter stk. 1, nr. 1 eller 2, stk. 2 eller 3,  

 får den månedlige hjælp nedsat med 500 kr. for hver person,  

 når en af ægtefællerne har modtaget kontanthjælp i 6  

 sammenhængende måneder.
I det omfang nedsættelsen ikke kan  

 ske hos den ene ægtefælle, sker nedsættelsen hos den  

 anden.
 Stk. 6. Ægtepar, der er omfattet af stk. 5,  

 modtager igen hjælp efter stk. 1, nr. 1 eller 2, stk. 2 eller 3,  

 når de ikke har modtaget kontanthjælp i 6 sammenhængende  

 måneder.
 Stk. 7. Kontanthjælpsmodtagere, der modtager hjælp  

 efter stk. 1, nr. 1 eller 2, stk. 2 eller 3, og som er gift med en  

 person, der modtager starthjælp, hjælp efter §§ 27, 27 a og  

 29, introduktionsydelse efter integrationsloven, førtidspension eller  

 folkepension efter lov om social pension, får alene  

 kontanthjælpen nedsat efter stk. 5 med 500 kr.
Stk. 8. 6 måneders perioden i stk. 5  

 beregnes fra det tidspunkt, hvorfra personen er berettiget til at modtage  

 kontanthjælp.
Perioden afbrydes, hvis begge ægtefæller i en  

 hel måned ikke har modtaget kontanthjælp. 6 måneders  

 perioden i stk. 6 beregnes fra det tidspunkt, hvorfra personens ret til  

 kontanthjælp ophører.
Perioden afbrydes, hvis begge  

 ægtefæller i en hel måned har modtaget  

 kontanthjælp.
 Stk. 9. Ved beregning af perioder med kontanthjælp efter  

 stk. 5 - 8 medregnes endvidere:
1)	perioder med kontanthjælp, inden personen har modtaget  

 hjælp efter stk. 1, nr. 1 eller 2, stk. 2 eller 3, og 2)	perioder, hvor personen har deltaget i aktivering m.v. efter kapitel  

 4, modtaget engangshjælp efter § 25 a eller har modtaget  

 kontanthjælp under forrevalidering, jf. § 47, stk. 5.
 Stk. 10. Ved beregning af perioder med kontanthjælp  

 efter stk. 5 - 8 ses der bort fra:
1)	perioder, hvor der er udbetalt kontanthjælp i forbindelse med  

 graviditet, barsel eller adoption efter § 13, stk. 3, nr. 4, og  

 perioder med børnepasningsorlov, 2)	perioder, hvor den pågældende har modtaget støtte  

 efter lov om social service til pasning af handicappet barn,  

 nærtstående med handicap eller alvorlig sygdom eller  

 døende nærtstående og efter lov om dagpenge ved sygdom  

 eller fødsel til pasning af alvorligt sygt barn, samt 3)	perioder, hvor den pågældende har aftjent  

 værnepligt." Stk. 5 - 8 bliver herefter stk. 11 - 14.
 Arbejdsindtægter m.v.
§ 31. Har ansøgeren eller ægtefællen  

 arbejdsindtægter eller indtægter som led i aktivering eller andre  

 beskæftigelsesfremmende foranstaltninger, ses der ved beregningen af  

 hjælpen efter § 25 eller § 28 bort fra 10,24 kr. pr.  

 udført arbejdstime.
Det beløb, der samlet kan ses bort fra, kan  

 ikke beregnes på grundlag af mere end 160 timer pr. måned pr.  

 person.
Stk. 2. - - - 3. Efter § 31, stk.1, 1. pkt., indsættes som nye  

 punktummer:
"Modtager ansøgeren nedsat kontanthjælp efter § 25,  

 stk. 5 og 7 - 10, ses der ved beregningen af kontanthjælpen efter  

 § 25 bort fra 28 kr. pr. udført arbejdstime i ustøttet  

 beskæftigelse.
Kontanthjælpsperioder og perioder uden  

 kontanthjælp opgøres efter § 25, stk. 8  

 10." 4. I § 31 indsættes som stk. 3:
"Stk. 3. Når en kontanthjælpsmodtager, der er  

 omfattet af stk.1, 2. pkt., igen modtager kontanthjælp efter § 25,  

 stk. 1, nr. 1 eller 2, stk. 2 eller 3, beregnes fradraget pr.  

 udført arbejdstime efter stk.1, 1. pkt.. Kontanthjælpsperioder  

 og perioder uden kontanthjælp opgøres efter § 25,  

 stk. 8   10." Særlig støtte § 34. Personer, der opfylder betingelserne i § 11, og som  

 har høje boligudgifter eller stor forsørgerbyrde, kan  

 særskilt eller i forbindelse med udbetaling af hjælp efter  

 § 25 få en særlig støtte.
 5. I § 34, stk. 3, nr. 2, § 47, stk. 3, nr.  

 5, og i § 47, stk. 4, ændres  

 "stk. 6" til: "stk. 12".
 Stk. 2. Inden kommunen giver støtte, skal det  

 undersøges, om der kan skaffes en rimelig, billigere bolig.
 Stk. 3. Følgende personer kan ikke få  

 særlig støtte:
 1)	Ægtepar, der er omfattet af § 13, stk. 6.
 2)	Personer under 25 år, som får hjælp efter  

 § 25, stk. 1, nr. 3 og 4, og stk. 6, nr. 3 og 4.
 3)	Personer, der får hjælp efter § 27.
 4)	Personer, der modtager orlovsydelse efter lov om  

 børnepasningsorlov.
 Stk. 4. Socialministeren fastsætter regler for  

 beregningen af støtten efter stk. 1, herunder regler om  

 begrænsning af støtten og fradrag for indtægter.
§ 35. Til personer i jobtræning udbetaler arbejdsgiveren  

 overenskomstmæssig løn.
Hvis arbejdet ikke er omfattet af en  

 overenskomst, er lønnen den sædvanlige for tilsvarende arbejde.  

 Offentlige arbejdsgivere kan dog højst udbetale 85,10 kr. pr. time (1.  

 oktober 1996) eksklusive feriepenge m.v. i løn.
 6. I § 35 indsættes som stk. 2, 3 og 4:
 "Stk. 2. Ved ansættelse i jobtræning hos en  

 offentlig arbejdsgiver skal lønnen efter fradrag af  

 arbejdsmarkedsbidrag ligge på niveau med den samlede individuelle  

 hjælp, dog mindst 82 pct. af højeste dagpenge efter lov om  

 arbejdsløshedsforsikring m.v.
Stk. 3. Arbejdstiden i det enkelte tilfælde i  

 jobtræning hos en offentlig arbejdsgiver fastsættes under hensyn  

 til lønnen, jf. stk. 2, samt under hensyn til timeløn og  

 tillæg m.v.
Antallet af arbejdstimer rundes op til nærmeste hele  

 antal timer.
Ved ansættelsesforholdets påbegyndelse  

 fastsættes arbejdstiden og den gennemsnitlige timeløn for hele  

 ansættelsesperioden, idet der tages højde for kendte  

 reguleringer i timelønnen.
Den gennemsnitlige timeløn  

 forhøjes, hvis der sker reguleringer i den individuelle hjælp  

 eller i dagpengesatsen i ansættelsesperioden.
Stk. 4. Beskæftigelsesministeren kan fastsætte  

 regler om beregning af arbejdstid m.v., herunder om lønnen og  

 arbejdstiden, jf. stk. 2 og 3, nedsættes, hvis den ledige har  

 ordinær beksæftigelse.« § 36. Til personer i individuel jobtræning udbetaler  

 kommunen en hjælp, der beregnes efter § 25. Hjælpen skal dog  

 mindst udgøre 30,72 kr. pr. aktiveringstime.
7. I § 36, stk. 2, ændres  

 "hjælpen" til: "starthjælpen" Stk. 2. Kommunen yder ud over hjælpen efter stk. 1  

 et beskæftigelsestillæg pr. aktiveringstime.
Tillægget er  

 på 10,24 kr.
§ 38. Kommunen kan beslutte at udbetale op til 1.000 kr. om  

 måneden i hel eller delvis godtgørelse til anslåede  

 udgifter ved at deltage i tilbud om aktivering.
Godtgørelse kan dog  

 ikke udbetales til personer i jobtræning.
I individuel jobtræning  

 kan godtgørelsen alene udbetales, når udgifterne ved at deltage  

 kun i meget begrænset omfang er dækket af  

 beskæftigelsestillægget efter § 36, stk. 2.
 8. I § 38, stk. 1, 3. pkt., indsættes efter  

 »udbetales«: »til personer, der modtager starthjælp«.
 9. § 38, stk. 2, ophæves.
 Stk. 3 bliver herefter stk. 2.
 Stk. 2. I ganske særlige tilfælde kan kommunen  

 beslutte at udbetale en højere godtgørelse, dog højst  

 1.500 kr. om måneden.
Stk. 3. Kommunen fastsætter nærmere retningslinjer  

 for udbetaling af godtgørelsen.
Kommunen giver information til  

 kommunens borgere om indholdet af retningslinjerne.
Fradrag i hjælpen 10. Overskriften efter § 38 udgår og i stedet  

 indsættes:
 "Nedsættelse af hjælpen m.v.
"§ 38 a.
Hvis en person eller dennes  

 ægtefælle, der modtager hjælp efter § 25, stk. 1,  

 nr. 1 eller 2, stk. 2 eller 3, alene på grund af ledighed, uden  

 rimelig grund ophører med sit arbejde, afviser tilbud om arbejde,  

 aktivering eller anden beskæftigelsesfremmende foranstaltning,  

 nedsættes hjælpen med 1/3 i 3 uger.
Hjælpen afrundes til  

 nærmeste hele kronebeløb.
Stk. 2. Hvis en person eller dennes ægtefælle, der  

 modtager hjælp efter § 25, stk. 1, nr. 1 eller 2, stk. 2  

 eller 3, alene på grund af ledighed, uden rimelig grund 2 gange inden  

 for de seneste 12 måneder ophører med sit arbejde, afviser  

 tilbud om arbejde, aktivering eller anden beskæftigelsesfremmende  

 foranstaltning, nedsættes hjælpen med 1/3 i 20 uger, eller indtil  

 den person, der har afvist tilbudet efter stk. 1, har haft mere end 300  

 timers ustøttet arbejde i en periode på 10 uger.
Hjælpen  

 afrundes til nærmeste hele kronebeløb.
 Stk. 3. Det er en betingelse for at modtage den nedsatte  

 hjælp efter stk. 1 eller 2, at ansøgeren og dennes  

 ægtefælle fortsat udnytter deres arbejdsmuligheder, jf.  

 § 13. En periode med nedsat kontanthjælp afbrydes ikke, selv om  

 ansøgeren og dennes ægtefælle bliver omfattet af  

 § 13, stk. 3, eller modtager hjælp på grund af  

 problemer ud over ledighed.
Stk. 4. Kommunen bør i perioder med nedsat hjælp  

 så vidt muligt genfremsætte tilbud om arbejde, aktivering eller  

 anden beskæftigelsesfremmende foranstaltning." 11. I § 41 indsættes som stk. 3:
" For personer, der modtager hjælp efter § 25,  

 stk. 1, nr. 1 eller 2, stk. 2 eller 3, alene på grund af  

 ledighed ophører hjælpen, hvis ansøgeren eller  

 ægtefællen ikke kan anses at udnytte deres arbejdsmuligheder,  

 fordi ansøgeren eller ægtefællen uden rimelig grund  

 gentagne gange afviser et tilbud om arbejde, aktivering efter § 16,  

 stk. 2, nr. 1-5 og 8, eller anden beskæftigelsesfremmende  

 foranstaltning, så længe muligheden for at benytte tilbudet  

 består." § 41. Hjælpen ophører, hvis modtageren eller  

 ægtefællen uden rimelig grund afviser et tilbud om arbejde,  

 aktivering efter § 16, stk. 2, nr. 1-5 og 8, eller anden  

 beskæftigelsesfremmende foranstaltning, så længe muligheden  

 for at benytte tilbudet består.
 Stk. 2. Hjælpen ophører endvidere, hvis  

 modtageren eller ægtefællen uden rimelig grund har gentagne  

 udeblivelser fra et tilbud om aktivering eller anden  

 beskæftigelsesfremmende foranstaltning og udeblivelserne har et  

 så betydeligt omfang, at fraværet kan ligestilles med en  

 afvisning af tilbudet.
§ 47. - - - Stk. 3. Økonomisk hjælp til revalidering kan  

 omfatte:
 5. I § 34, stk. 3, nr. 2, § 47, stk. 3, nr. 5,  

 og i § 47, stk. 4, ændres "stk. 6" til:  

 "stk. 12".
 1)	Revalideringsydelse efter § 52, dog med fradrag af eventuelle  

 arbejdsindtægter m.v., jf. §§ 58 og 59.
 2)	Helt eller delvis løntilskud efter § 62.
 3)	Særlig støtte efter §§ 63 og 64.
 4)	Støtte til at etablere selvstændig virksomhed efter  

 § 65.
 5)	Starthjælp efter § 25, stk.6, dog med fradrag for  

 eventuelle arbejdsindtægter m.v., jf. §§ 58 og 59.
 Stk. 4. For revalidender, der modtager starthjælp efter  

 § 25, stk. 6, erstatter denne ydelse revalideringsydelsen efter denne  

 lov.
 § 79. Kommunen indbetaler efter reglerne i lov om  

 Arbejdsmarkedets Tillægspension ATP- bidrag for personer i alderen  

 16-64 år, for personer, der den 1. juli 1999 er fyldt 60 år, dog  

 16-66 år der modtager hjælp efter §§ 25 og 36 og § 52,  

 stk. 1, og § 74 d, stk.2, jf. dog stk. 2 og 3.
 12. I § 79, stk. 3, indsættes efter 1.  

 punktum som nyt punktum:
"For personer, der modtager hjælp efter § 25, stk. 5  

 og 7, skal den månedlige ydelse dog mindst udgøre de  

 nævnte beløb fratrukket 500 kr." Stk. 2. For personer, der modtager hjælp efter  

 §§ 25 eller 36, er det en betingelse for indbetaling af ATP-bidrag, at  

 den pågældende har modtaget en af disse ydelser i en  

 sammenhængende periode på 6 måneder.
Stk. 3. For personer, der modtager hjælp efter  

 §§ 25 og 36 og § 52, stk. 1, og 74 d, stk. 2, er det en  

 betingelse for indbetaling af ATP-bidrag, at den månedlige ydelse, der  

 ligger til grund for beregning af ATP-bidrag, mindst udgør 10.245 kr.  

 til en person med forsørgelsespligt over for børn og til andre  

 mindst udgør 7.711 kr.
Kommunen indbetaler ikke ATP-bidrag, hvis  

 hjælpen er ydet med tilbagebetalingspligt efter § 93.
§ 91. Kommunen skal træffe afgørelse om  

 tilbagebetaling, 13. I § 91, nr. 1, udgår "eller".
1)	når en person mod bedre vidende har undladt at give kommunen  

 oplysninger som krævet efter § 92, stk. 4, i denne lov eller  

 § 11 i lov om retssikkerhed og administration på det sociale  

 område, eller 14. I § 91, nr. 2, ændres "lov." til:  

 "lov, eller".
 2)	når en person mod bedre vidende uberettiget har modtaget  

 ydelser efter denne lov.
 15. I § 91 indsættes som nr. 3:
"3)	når en person er omfattet af en sanktion efter lov om  

 arbejdsløshedsforsikring m.v." § 2 2. I § 27 indsættes før stk. 1 som  

 nyt stykke:
»En udlænding, der ønsker at modtage introduktionsydelse, kan  

 tidligst modtage introduktionsydelse ved udgangen af den måned, hvori  

 der søges om introduktionsydelse.
Der kan kun ydes  

 introduktionsydelse for den periode i måneden, hvori den  

 pågældende har udnyttet sine arbejdsmuligheder, jf.  

 § 25.« Stk. 1-3 bliver herefter stk. 2-4.
 I lov nr. 438 af 10. juni 2002 om ændring af lov om aktiv  

 socialpolitik, integrationsloven, lov om fleksydelse og lov om retssikkerhed  

 og administration på det sociale område m.fl. love (Bagudbetaling  

 af kontanthjælp m.v., ændring af reglerne om ledighedsydelse,  

 indførelse af bemyndigelse vedrørende personer fra  

 Færøerne og Grønland på døgninstitutioner  

 m.v., ændring af reglerne om fleksydelse og om lægers honorering  

 i koordinationsudvalg) foretages følgende ændring:
 1. I § 2 indsættes efter nr. 2:
"2 a.
I § 27, stk. 1, som bliver  

 stk. 2, ændres »§ 25, stk. 6-8« til: »§ 25,  

 stk. 12-14«." § 3 Stk. 1. Loven træder i kraft den 1. januar 2003.
 Stk. 2. Opgørelsen af perioder efter §§ 25, 31 og  

 38 a, som affattet ved denne lovs § 1, nr. 2   4 og 10, sker med  

 virkning fra den 1. januar 2003, således at perioder med  

 kontanthjælp eller perioder uden kontanthjælp forud for denne  

 dato ikke indgår i beregningen af perioderne.
 Stk. 3. § 35, som affattet ved denne lovs § 1, nr.  

 6, har virkning for personer, der påbegynder eller har fået  

 tilsagn om at påbegynde jobtræning hos en offentlig arbejdsgiver  

 den 1. januar 2003 eller senere.
 Stk. 4. Afskaffelse af beskæftigelsestillægget for  

 kontanthjælpsmodtagere efter § 36, stk. 2, som affattet efter  

 denne lovs § 1, nr. 7, får virkning for personer, der  

 påbegynder individuel jobtræning den 1. januar 2003 eller  

 senere.
 Stk. 5. Afskaffelse af den særlige godtgørelse  

 efter den hidtil gældende § 38, stk. 2, jf. § 38,  

 stk. 2, som affattet efter denne lovs § 1, nr. 9, får  

 virkning for personer, der påbegynder et aktiveringsforløb den  

 1. januar 2003 eller senere.
 Stk. 6. § 1, nr. 2   4 og 12, finder tilsvarende  

 anvendelse i forhold til udlændinge, som kommunalbestyrelsen har  

 overtaget ansvaret for, jf. integrationslovens § 4, før den 1.  

 juli 2002, jf. § 3, stk. 4, 2. pkt., i lov nr. 361 af 6. juni 2002  

 om ændring af lov om aktiv socialpolitik og integrationsloven.
