Det fremgår af de Vejledende regler for god  

 presseskik, at det enkelte menneske har krav på beskyttelse af sin personlige  

 anseelse.
Pressenævnet fandt derfor, at det havde påhvilet Ekstra Bladet at  

 sikre en effektiv anonymisering af klager, der hverken udtrykkeligt eller  

 stiltiende havde samtykket i offentliggørelsen af fotografiet.
Nævnet fandt,  

 at  

 Ekstra Bladet ved den skete sløring ikke i tilstrækkeligt grad havde sikret  

 en  

 effektiv anonymisering af klageren, og Nævnet udtalte kritik heraf.
Pressenævnets  

 kendelse i sag 2006-6-395 [K] har klaget til  

 Pressenævnet over en artikel i Ekstra Bladet den 9. september 2006, idet han  

 mener, at god presseskik er tilsidesat.
1. Sagsfremstilling Ekstra Bladet bragte den 9.  

 september 2006 under overskriften  

  

 Holdt  

 fanget af sin syge kone  

  

 og underoverskriften  

  

 SAMLIVS-TERROR: Skræmt ægtemand kun lukket ud, når han skulle  

 tisse  

  

 en  

 artikel, hvoraf følgende blandt andet fremgår:
 Hvis han ikke opførte sig  

 ordentligt, blev han slået, sparket og i perioder spærret inde på et lille  

 værelse i hjemmet i et af Næstveds pænere kvarterer.
 Kun når han skulle tisse   

 eller hustruen havde behov for at lufte hans kreditkort  forbarmede hun  

 sig  

 over staklen, låste døren op og lukkede ham ud.
Gift efter 16 år Det blev ingen dans på roser  

 for denne 58-årige mand, da han sidste år valgte at indgå ægteskab med en  

 seks  

 år yngre kvinde, som han har levet sammen med de seneste 17 år.
 Tværtimod udviklede  

 hverdagene sig til ren samlivs-terror  altid med konen som den  

 altdominerende  

 part.
 Ydmygelserne kulminerede i  

 januar i parrets rækkehus i det vestlige Næstved, da manden nægtede at ringe  

 til sin aldrende mor og bede om forskud på arven, så fruen kunne betale for  

 en  

 kostbar skønhedsoperation.
Trak en kniv Hun tog, ifølge politiet, en  

 stor køkkenkniv og jog den tre gange dybt ind i sin skrækslagne ægtefælles  

 ene  

 skulder.
Med blodet flydende ned ad armen hoppede den 58-årige i et par  

 badetøfler og spænede flere kilometer for at blive behandlet på skadestuen.
 Nu har Kriminalretten i  

 Næstved bestemt, at den 52-årige kvinde i de næste fem år skal lade sig  

 underkaste ambulant psykiatrisk behandling.
 Selv om ægtemanden følte sig  

 truet på liv og lemmer, gjorde han alt for at redde sin mentalt forstyrrede  

 kærlighed fra en dom: Først trak han sin anmeldelse mod hende tilbage.  

 Bagefter  

 nægtede han at vidne mod hende i retten.
Sammen igen Tilsyneladende fordi  

 ægteparret for længst er flyttet sammen igen! - Vi blev underrettet om  

 sagen af en læge på skadestuen og afhørte manden.
Da han ikke ville vidne i  

 retten, var jeg tvunget til at bruge hans første forklaring til politiet som  

 bevis, siger fungerende politimester Otto Høj Madsen fra Næstved til Ekstra  

 Bladet.
- Jeg har ingen kommentarer.  

 Der er sladret nok om denne sag i Næstved, var den 58-åriges reaktion, da  

 Ekstra Bladet besøgte ham i går. Sammen med artiklen var  

 indsat et foto af [K] i døråbningen til sit hjem.
Fotografiet var taget med  

 skjult kamera og sløret med en tynd, sort bjælke over øjnene.
2. Parternes synspunkter [K] har anført, at han blev  

 opsøgt af Ekstra Bladet på sin bopæl, idet bladet ønskede at tale med hans  

 hustru, der ikke var hjemme.
Han gjorde det klart for Ekstra Bladets  

 journalist, at han ikke ønskede at udtale sig.
 [K] har videre anført, at det  

 fotografi, der er offentliggjort i forbindelse med artiklen, er taget med  

 skjult kamera i døråbningen på hans bopæl, og at det er taget uden hans  

 tilladelse.
 [K] har herudover anført, at  

 han via sit arbejde kender en masse mennesker i byen, hvorfor det er uheldigt  

 at blive genkendt på denne måde i Ekstra Bladet.
 Ekstra Bladet har  

 indledningsvis anført, at sagen er så usædvanlig, at den har offentlig  

 interesse, ligesom sagen har været omtalt indgående i lokale medier.
 Ekstra Bladet har videre  

 anført, at avisen ved at opsøge [K] på hans bopæl har givet ham lejlighed til  

 at kommentere den omtale, han er genstand for.
Ekstra Bladet har herudover  

 anført, at [K] på fotografiet er maskeret i det omfang, man plejer, når der  

 er  

 tale om navnebeskyttelse.
Ekstra Bladet har endelig anført, at der ikke er  

 navneforbud  

 i denne sag, hvorfor det alene er redaktionens valg at holde klagers navn ude  

 af artiklen.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Finn  

 Rowold, Kaare R.
Skou og Marianne Druedahl.
 Det ligger uden for  

 Pressenævnets kompetence at tage stilling til, hvorvidt selve fotograferingen  

 er en overtrædelse af straffelovens bestemmelser, idet afgørelse heraf  

 henhører  

 under domstolene.
Det fremgår af de Vejledende  

 regler for god presseskik, at det enkelte menneske har krav på beskyttelse af  

 sin personlige anseelse.
Pressenævnet finder derfor, at det har påhvilet  

 Ekstra  

 Bladet at sikre en effektiv anonymisering af klager, der hverken udtrykkeligt  

 eller stiltiende har samtykket i offentliggørelsen af fotografiet.
Nævnet  

 finder, at Ekstra Bladet ved den skete sløring ikke i tilstrækkeligt grad har  

 sikret en effektiv anonymisering af klageren, og Nævnet udtaler kritik heraf.
 I medfør af medieansvarsloven  

 § 49 pålægger Pressenævnet herefter den ansvarshavende redaktør af Ekstra  

 Bladet at offentliggøre følgende:
 Kendelse fra Pressenævnet:
Ekstra Bladet bragte den 9. september 2006 under overskriften Holdt  

 fanget af sin syge kone og underoverskriften SAMLIVS-TERROR:  

 Skræmt ægtemand  

 kun lukket ud, når han skulle tisse en artikel vedrørende ægteparrets  

 ægteskabelige forhold, der har ført til, at hustruen af Kriminalretten er  

 dømt  

 til at skulle underkaste sig psykiatrisk behandling.
Ekstra Bladet havde til  

 brug for artiklen fotograferet ægtemanden på hans private ejendom uden hans  

 vidende og offentliggjort fotografiet. Ægtemanden har klaget til  

 Pressenævnet,  

 idet han mener, at god presseskik er tilsidesat.
 Pressenævnets afgørelse og begrundelse  

 :
Det fremgår af de Vejledende  

 regler for god presseskik, at det enkelte menneske har krav på beskyttelse af  

 sin personlige anseelse.
Pressenævnet finder derfor, at det har påhvilet  

 Ekstra  

 Bladet at sikre en effektiv anonymisering af klager, der hverken udtrykkeligt  

 eller stiltiende har samtykket i offentliggørelsen af fotografiet.
Nævnet  

 finder, at Ekstra Bladet ved den skete sløring ikke i tilstrækkeligt grad har  

 sikret en effektiv anonymisering af klageren, og Nævnet udtaler kritik heraf.
København, den 11. oktober 2006 Axel Kierkegaard, Finn Rowold, Kaare R.
Skou og Marianne Druedahl. Afgjort den 11. oktober 2006.
