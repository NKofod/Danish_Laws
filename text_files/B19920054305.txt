I medfør af §§ 1, 3, 4, 4 b, 6, 6 a, 7 og 7 a i lov om radiokommunikation, jf. lovbekendtgørelse nr. 297 af 22. april 1992, fastsættes:
Anvendelsesområde § 1.  Bekendtgørelsen gælder for oprettelse og drift  

 af amatør-radiosendestationer (sendestationer) til brug i  

 amatør-radiotjenesten.
For radiomodtagere i amatør-radiotjenesten gælder  

 bestemmelserne i bekendtgørelse nr. 541 af 22. juni 1992 om radioanlæg til  

 modtagning af programstof m.v.
 Stk. 2.  Ved amatør-radiotjeneste forstås en  

 radiokommunikationstjeneste til brug for selvoplæring, indbyrdes  

 kommunikation og tekniske undersøgelser, som udføres af amatører, d.v.s.  

 behørigt autoriserede personer, som er interesseret i radioteknik udelukkende  

 med personligt sigte og uden økonomisk interesse.
Sendetilladelse § 2.  Telestyrelsen kan udstede  

 amatør-radiosendetilladelse (sendetilladelse) til oprettelse og drift af  

 sendestationer.
I forbindelse hermed tildeler Telestyrelsen indehaveren af  

 sendetilladelsen et kaldesignal.
 Stk. 2.  Sendestationer må kun oprettes og benyttes af  

 personer med en gyldig sendetilladelse.
 Stk. 3.  En sendestation er oprettet, hvis den er  

 driftsklar for sending, og enten er tilsluttet eller umiddelbart kan  

 tilsluttes strømforsyning og antenne.
 § 3.  Inden sendetilladelse kan udstedes, skal  

 ansøgeren bestå en teknisk prøve.
 Stk. 2.  For at opnå sendetilladelse til oprettelse og  

 benyttelse af sendestationer til frekvenser under 30 MHz skal ansøgeren  

 endvidere bestå en prøve i aftelegrafering og høremodtagning (morseprøve).
Stk. 3.  Beståelse af de i stk. 1 og 2 nævnte prøver  

 skal sikre, at ansøgeren har det nødvendige kendskab til Stk. 4.  Ansøgningsprocedure, indholdet af prøverne,  

 vilkår for prøvernes afholdelse, aldersgrænse samt kriterier for opnåelse af  

 sendetilladelse og tildeling og benyttelse af kaldesignaler fremgår af bilag  

 1.
 § 4.  Sendetilladelsernes udformning fastsættes af  

 Telestyrelsen.
Stk. 2.  Udstedelse af sendetilladelse forudsætter, at  

 ansøgeren har en dansk stationsadresse.
I tilfælde af ændring af  

 sendestationens beliggenhed eller tilladelsesindehaverens postadresse skal  

 tilladelsesindehaveren give Telestyrelsen underretning herom.
 Stk. 3.  Telestyrelsen kan til indehavere af en gyldig  

 sendetilladelse udstede tilladelser til oprettelse og drift af ubemandede  

 sendestationer til retransmission (repeater- og digipeaterstationer samt  

 mailboxstationer). I forbindelse hermed tildeler Telestyrelsen indehaveren af  

 tilladelsen et kaldesignal.
Stk. 4.  Ved Telestyrelsens vurdering af, om tilladelse  

 efter stk. 3 kan udstedes, vil der bl.a. blive lagt vægt på, § 5.  Sendetilladelser, som er udstedt af udenlandske  

 myndigheder, er gyldige under kortvarige ophold i Danmark, hvis en sådan  

 gyldighed er indeholdt i internationale aftaler, der er tiltrådt af Danmark.
 Stk. 2.  Telestyrelsen kan udstede tidsbegrænsede eller  

 permanente sendetilladelser til indehavere af udenlandske sendetilladelser  

 til brug under kortvarige eller permanente ophold i Danmark.
 Stk. 3.  Sendetilladelser efter stk. 2 udstedes uden  

 aflæggelse af de i § 3 omhandlede prøver, hvis det over for Telestyrelsen  

 dokumenteres, at prøvekravet er opfyldt ved beståelse af tilsvarende prøver i  

 andre lande.
 Stk. 4.  For permanente sendetilladelser efter stk. 2  

 gælder bestemmelserne i § 4, stk. 2.
 § 6.  Telestyrelsen kan fastsætte yderligere vilkår  

 for sendetilladelsen, herunder om tidsbegrænsning og ændring af vilkår.
Markedsføring § 7.  Salg eller udlevering af sendestationer til  

 andre end forhandlere må kun ske til personer, der er indehaver af en gyldig  

 sendetilladelse.
Sendestationens benyttelse § 8.  Der må kun anvendes de frekvenser og  

 frekvensbånd, som Telestyrelsen har anvist til amatør-radiotjeneste.
 Stk. 2.  Ved benyttelse af sendestationer til  

 frekvensbånd over 30 MHz skal sendestationerne være indrettet således, at der  

 alene kan sendes inden for de frekvensbånd, som Telestyrelsen har anvist til  

 amatør-radiotjeneste.
 Stk. 3.  Der må ikke anvendes højere sendeeffekter end  

 dem, som Telestyrelsen har fastsat for sendetilladelsen.
 Stk. 4.  Der må kun anvendes sendetyper henholdsvis  

 telegraferingsalfabeter, protokoller og sendehastigheder som angivet af  

 Telestyrelsen i vilkår for sendetilladelsen.
 Stk. 5.  Ved opkald og afslutning af hver forbindelse,  

 dog mindst hvert tiende minut så længe forbindelsen er etableret, skal  

 udsendes det kaldesignal, som Telestyrelsen har tildelt, jf. § 2, stk. 1.
 Stk. 6.  Benyttelsen af sendestationen skal begrænses  

 til meddelelser af teknisk art, der vedrører forsøgene, og til bemærkninger  

 af så ringe betydning, at det ikke ville have været naturligt i stedet at  

 bruge de offentlige teletjenester.
 Stk. 7.  Udsendelser af forretningsmæssigt eller  

 kommercielt indhold, udsendelse af musik, underholdnings-, oplysnings-,  

 reklame- og propagandastof, blindsending og lignende er ikke tilladt.
 Stk. 8.  Sendestationen må ikke benyttes til befordring  

 af meddelelser til eller fra trediemand.
 Stk. 9.  Sendestationen må ikke tilsluttes de offentlige  

 telenet.
 Stk. 10.  Den, der benytter sendestationen, skal sikre,  

 at der ikke skabes uacceptable forstyrrelser for andre radiotjenester,  

 herunder modtagning af radiofoni eller fjernsyn, eller for andre elektriske  

 anlæg.
Gebyrer § 9.  Telestyrelsen opkræver gebyrer fastsat af  

 P&T for bl.a. udstedelse og ændring af tilladelser til dækning af  

 Telestyrelsens udgifter i forbindelse med administration af bekendtgørelsen.
Tilsyn og kontrol § 10.  Telestyrelsen kan til enhver tid foretage  

 kontrol af sendestationer og sendetilladelser.
De til kontrollen bemyndigede  

 personer skal, hvis de skønner det nødvendigt, til enhver tid mod behørig  

 legitimation uden retskendelse have adgang til at foretage kontrolbesøg for  

 at undersøge og afprøve sendestationerne på de steder, hvor de er  

 installeret, eller hvorfra de normalt benyttes, for at kontrollere, om  

 bestemmelserne i bekendtgørelsen er overholdt.
Legitimationen udstedes af  

 Telestyrelsen.
 Stk. 2.  Telestyrelsen kan i forbindelse med  

 kontrolbesøg plombere sendestationer, hvortil der ikke foreligger en  

 tilladelse efter § 2, stk. 1, eller § 4, stk. 3, eller hvis vilkårene for en  

 sendetilladelse ikke er overholdt.
Stk. 3.  De oplysninger, der forlanges af Telestyrelsens  

 kontrollanter om sendestationens indretning og benyttelse, skal omgående  

 gives.
Telestyrelsens kontrollanter kan give påbud om sendestationernes  

 indretning og benyttelse.
Stk. 4.  Politiet, Statens Bilinspektion og Told- og  

 Skattestyrelsen har samme ret som Telestyrelsen til kontrol.
Konstaterede  

 overtrædelser indberettes af disse myndigheder til Telestyrelsen til videre  

 foranstaltning.
Stk. 5.  Radioopkald fra Telestyrelsen skal omgående  

 besvares.
De af hensyn til kontrollen forlangte oplysninger skal omgående  

 gives.
 Tilbagekaldelse m.v.
 § 11.  Telestyrelsen kan tilbagekalde sendetilladelser  

 og tilladelser efter § 4, stk. 3, hvis bestemmelser i denne bekendtgørelse  

 overtrædes, eller de af Telestyrelsen fastsatte vilkår for sendetilladelse  

 ikke overholdes, eller hvis Telestyrelsen i øvrigt skønner det nødvendigt.
Stk. 2.  Uudnyttede tilladelser efter § 4, stk. 3, kan  

 desuden tilbagekaldes, hvis de ikke udnyttes efter et af Telestyrelsen  

 fastsat varsel.
Frekvensanvisninger til ubemandede sendestationer kan  

 inddrages, hvis frekvenserne ikke udnyttes.
Straffebestemmelser § 12.  Med bøde straffes den, der Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der efter § 7, stk. 3, i  

 lov om radiokommunikation pålægges selskabet som sådant bødeansvar.
Er  

 overtrædelsen begået af staten, en kommune eller et kommunalt fællesskab, jf.  

 § 60 i lov om kommunernes styrelse, kan der efter samme bestemmelse pålægges  

 staten, kommunen eller det kommunale fællesskab som sådant bødeansvar.
 § 13.  I sager om overtrædelse af bekendtgørelsens  

 bestemmelser, der ikke skønnes at ville medføre højere straf end bøde på  

 2.000 kr., kan Telestyrelsen tilkendegive den pågældende, at sagen kan  

 afgøres uden retslig forfølgning, hvis den pågældende erklærer sig rede til  

 at betale en bøde inden en nærmere angiven frist.
 Stk. 2.  I sager, der afgøres efter proceduren i stk. 1,  

 kan afgørelsen betinges af, at den pågældende erklærer sig indforstået med  

 konfiskation af det radioanlæg, der er genstand for overtrædelsen.
 Stk. 3.  Betales en bøde efter stk. 1 ikke i rette tid,  

 eller misligholdes et vilkår om konfiskation efter stk. 2, overgives sagen  

 til politiet.
 Stk. 4.  For en tilkendegivelse efter stk. 1 finder  

 bestemmelserne i retsplejeloven om indholdet af anklageskriftet i politisager  

 tilsvarende anvendelse.
 Ikrafttræden m.m.
 § 14.  Bekendtgørelsen træder i kraft den 1. juli  

 1992.
 Stk. 2.  Bekendtgørelse nr. 541 af 4. december 1985 om  

 amatør-radiostationer ophæves.
 Stk. 3.  Sendetilladelser, der er gyldige i medfør af  

 den i stk. 2 nævnte bekendtgørelse, forbliver gyldige i medfør af nærværende  

 bekendtgørelse.
Kommunikationsministeren, Forskningsministeriet, den 22. juni 1992 Torben Rechendorff / Susanne Andersen Bilag 1 Ansøgningsprocedure, indholdet af prøverne, prøvernes afholdelse,  

 aldersgrænse samt kriterier for opnåelse af sendetilladelse og tildeling og  

 benyttelse af kaldesignaler (Til § 3 stk. 4) 1. Ansøgningsprocedure Prøver afholdes normalt 2 gange om året.
Ved tilmelding til prøve  

 benyttes et særligt ansøgningsskema.
På ansøgningsskemaet er anført dato for  

 de respektive tilmeldingsfrister.
Ansøgningsskemaer modtaget efter disse  

 datoer henlægges til næstfølgende prøve.
 Tekniske prøver afholdes i København og enkelte provinsbyer.
 Prøve i aftelegrafering og høremodtagning (morseprøve) afholdes normalt  

 kun i København.
2. Indholdet af prøverne Litteratur: F.eks. »Vejen til sendetilladelsen« og »Vejen  

 til sendetilladelsens Opgavebog«, udgivet af Radioamatørernes Forlag  

 ApS.
3. Prøvernes afholdelse Af hjælpemidler må alene benyttes logaritmetabel, regnestok af enhver art  

 og ikke-programmerbare lommeregnere.
Egentlige formelsamlinger og lærebøger  

 må ikke anvendes.
3.1. Almindelig teknisk prøve Prøven afholdes som en skriftlig prøve, hvor ansøgeren skal besvare 20  

 spørgsmål med fortrykte alternative svar (flervalgsopgave). For at bestå  

 prøven kræves 14 rigtige besvarelser.
Ansøgere skal have elementært kendskab  

 til og kunne udføre enkle beregninger inden for de i afsnit 2 nævnte emner.
3.2. Udvidet teknisk prøve Prøven afholdes som en skriftlig prøve, hvor ansøgeren skal besvare 9  

 spørgsmål.
For at bestå prøven kræves 2/3 af de stillede spørgsmål besvaret  

 tilfredsstillende.
Der kræves kendskab til de i afsnit 2 nævnte emner, idet  

 der specielt lægges vægt på nedenstående spørgsmål:
3.3. Morseprøve Prøverne afholdes efter følgende retningslinier:
Aftelegrafering: 5 minutters klart sprog med højst 5 fejl.
Morseskriften  

 skal være let læselig, og omprikninger er tilladt.
Høremodtagning: 5 minutters klart sprog med højst 15 fejl.
Der skal være  

 god overskuelighed i det nedskrevne.
 Hvert manglende, overflødigt eller forkert tegn regnes for 1 fejl.
 Hastigheden må være mindst 60 henholdsvis 40 tegn pr. minut.
 Følgende attester vil, hvis de indeholder oplysning om, at prøve har været  

 afholdt i overensstemmelse med ovenstående retningslinier, som regel kunne  

 godkendes:
Indehavere af radiotelegrafistcertifikater er fritaget for prøven i  

 aftelegrafering og høremodtagning.
I ansøgningsskemaet skal der gives  

 oplysning om certifikatets nummer og årstal.
4. Aldersgrænse samt kriterier for opnåelse af sendetilladelse 5. Kaldesignalers tildeling og benyttelse 5.1. Tildeling Kaldesignaler består af 2 bogstaver (præfiks) efterfulgt af et tal fra 1  

 til 9 samt et, to eller tre bogstaver (suffiks) fra A til Z.
Præfikset er OZ (f.eks.
OZ8ZZZ).
Kaldesignaler tildeles kun med 3 bogstaver i suffiks.
Ansøgeren kan  

 fremkomme med særlige ønsker for tildeling af et 3-bogstavs kaldesignal.
 Hvis særlige ønsker ikke kan imødekommes, tildeler Telestyrelsen det næste  

 ledige kaldesignal i kaldesignalsrækken.
 De tildelte kaldesignaler ændres ikke.
 Der kan ikke reserveres kaldesignaler til brug for udstedelse af en  

 tilladelse på et senere tidspunkt.
5.2. Benyttelse Ved midlertidig benyttelse af sendestation fra alternativ adresse skal  

 der til kaldesignalet føjes »/A«, f.eks.
OZ8ZZZ/A.
Ved benyttelse af sendestation fra køretøj, privatfly eller lystbåd (mobil  

 station) skal der til kaldesignalet føjes »/M«, f.eks.
OZ8ZZZ/M.
Ved benyttelse af sendestation i skibe tilhørende handelsflåden skal der  

 til kaldesignalet føjes »/MM«, f.eks.
OZ8ZZZ/MM.
Ved benyttelse af bærbar sendestation skal der til kaldesignalet føjes  

 »/P«, f.eks.
OZ8ZZZ/P.
En udenlandsk radioamatør, der benytter sendestation under midlertidigt  

 ophold i Danmark, skal benytte »OZ/» efterfulgt af eget  

 kaldesignal, f.eks.
OZ/DL4ZZZ.
