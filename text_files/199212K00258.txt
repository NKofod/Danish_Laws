Nr LSF 258 Forslag til Lov om ændring af lov om planlægning (Overførelse af  

 landzonemyndigheden til kommunalbestyrelsen) Fremsat af Kirsten Jacobsen (FP) Kim Behnke (FP) Aage Brusgaard (FP) Pia  

 Kjærsgaard (FP) Poul Nødgaard (FP) den 30. marts 1993 § 1 I lov nr. 388 af 6. juni 1991 om planlægning, som ændret ved lov nr. 9 af  

 3. januar 1992 og lov nr. 920 af 25. november 1992, foretages følgende  

 ændringer:
 1. I § 35, stk. 1, ændres »landzonemyndigheden«  

 til: »kommunalbestyrelsen«.
 2. § 35, stk. 3, ophæves.
 Stk. 4-7 bliver herefter stk. 3-6.
 3. I § 35, stk. 4, der bliver stk. 3, udgår  

 »kommunalbestyrelsen henholdsvis«.
 4. I § 51, stk. 1, udgår », jf. dog stk. 2«.
 5. § 51, stk. 2 og 3, ophæves.
 Stk. 4 og 5 bliver herefter stk. 2 og 3.
 6. I § 51, stk. 4 og 5, der bliver stk. 2 og 3,  

 udgår »henholdsvis amtsrådet«.
 7. I § 55, stk. 1, 2. pkt., udgår »henholdsvis  

 amtsrådet«.
 8. § 58, stk. 1, affattes således:
»Til Naturklagenævnet, som er nedsat i medfør af § 79 i lov nr. 9 af  

 3. januar 1991 om naturbeskyttelse, kan påklages 1) Kommunalbestyrelsers afgørelser efter § 35, stk. 1.
 2) Kommunalbestyrelsers afgørelser efter § 47, stk. 1.
3) Amtsråds og kommunalbestyrelsers afgørelser om andre forhold, der er  

 omfattet af denne lov, for så vidt angår retlige spørgsmål.« 9. § 60, stk. 2, affattes således:
»Klage efter § 58, stk. 1, nr. 1, indgives til kommunalbestyrelsen.  

 Kommunalbestyrelsen videresender klagen til Naturklagenævnet ledsaget af den  

 påklagede afgørelse og det materiale, der er indgået i sagens bedømmelse.  

 Andre klager indgives til Naturklagenævnet.« 10. I § 60, stk. 5, 2. pkt. udgår »amtsrådet  

 henholdsvis«, og »disse myndigheder« ændres til:  

 »kommunalbestyrelsen«.
 11. I § 63, stk. 2, ændres »De i § 51 nævnte  

 myndigheder« og »vedkommende myndighed« til:  

 »kommunalbestyrelsen«.
 12. I § 63, stk. 3, ændres »vedkommende  

 myndighed« til: »kommunalbestyrelsen«.
§ 2 Loven træder i kraft ved bekendtgørelsen i Lovtidende.
Bemærkninger til lovforslaget Bemærkninger til lovforslagets enkelte dele Til nr. 1 Forslagsstillerne mener, at kommunalbestyrelsen bør være zonemyndighed  

 også i det åbne land.
Som det er i dag, er der tale om dobbeltadministration, når en kommunes  

 tekniske forvaltning først skal ud og besigtige området, tage stilling til  

 det ansøgte og endelig forelægge sagen i kommunens tekniske udvalg, som  

 derefter skal tage stilling.
Hvad enten der her siges ja eller nej, skal  

 sagen sendes videre til amtsrådet, som så skal foretage nøjagtig samme  

 procedure, som er sket i kommunen, hvorefter det er amtsrådets tekniske  

 udvalg, der må tage stilling til kommunalbestyrelsens indstilling og deres  

 egen forvaltnings.
Dette er dobbeltadministration, så det batter, og samtidig  

 er der tale om et ganske fordyrende og overflødigt mellemled, som tillige er  

 en forsinkende faktor for erhvervslivet.
Til nr. 2-12 Ændringsforslagene er konsekvensændringer af flytning af  

 landzonekompetencen til kommunalbestyrelsen.
