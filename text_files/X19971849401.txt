Told- og Skattestyrelsen har fastholdt sin restriktive administration  

 af kildeskattelovens betalingsfrister Rettidig indbetaling af foreløbige skattebeløb efter kildeskattelovens §  

 59 TSS af 21/7 1997, 99/97-4660-00621 Told- og Skattestyrelsen har i konkrete sager om rettidig indbetaling af foreløbige skattebeløb efter KSL § 59 fastholdt sin praksis, hvorefter indbetalinger, der overstiger kr. 25.000, og som foretages efter den 15. februar, men senest den 1. juli i ligningsåret, kun anses for rettidig for et beløb på kr. 25.000 Reference KSL § 59 CIR nr. 135 af 4. november 1988, pkt. 92 Den 15. februar 1997 faldt på en lørdag, hvorfor sidste rettidige indbetalingsdag for foreløbige skattebeløb efter KSL § 59, der oversteg kr. 25.000, var mandag den 17. februar 1997. Nogle skatteydere afsendte fredag den 14. februar 1997 en anmodning til deres pengeinstitut om overførsel af beløb fra deres konti i pengeinstituttet til Told*Skat.
Anmodningen blev typisk modtaget i pengeinstituttet mandag den 17. februar, hvorefter beløbet - i overensstemmelse med pengeinstitutternes almindelige betingelser - blev overført fra skatteyderens konto til Told*Skat (gireret) tirsdag den 18. februar.
Disse skatteydere mente, at indbetalingerne var sket rettidigt.
