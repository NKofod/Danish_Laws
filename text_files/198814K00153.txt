Nr BTL 153 Betænkning over Forslag til lov om styrelsen af Danmarks  

 Miljøundersøgelser   

 Nr L 153 1988-89, 1. samling Afgivet af Miljø- og Planlægningsudvalget Afgivet: 19890315 Udvalget har behandlet lovforslaget i nogle møder.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de af mindretallet stillede  

 ændringsforslag.
 Hvis de stillede ændringsforslag mod forventning ikke skulle blive  

 vedtaget, indstiller mindretallet lovforslaget til forkastelse, idet  

 Fremskridtspartiet ikke vil lægge navn til yderligere forskningsmæssig  

 slendrian og miljøfråds inden for hele det miljømæssige område.
Fremskridtspartiet finder det f.eks. helt forkasteligt, at man ikke har  

 kunnet få tilkendegivet, hvad indholdet er af NPO-programmet, som blev sat i  

 værk sidste år med et totalbeløb på ca. 50 mio. kr., og som skal løbe frem  

 til 1991. Vi må give kritikerne ret, især når de skriver, at ledelsen af  

 NPO-programmet er for dårlig.
Den består af personer fra de involverede  

 institutter i stedet for personer, der kan være loyale over for programmet.
Det er også helt urimeligt, at Instituttet for Petrologi ved Københavns  

 Universitet startede et projekt i 1974, som var på sit højeste i 1979, gående  

 ud på at udforske uran i det grønlandske Kvanefjeld, uden at projektet blev  

 fuldført.
De oplysninger, der således er blevet hentet hjem for  

 skatteborgernes regning, blev kun i begrænset omfang studeret indtil 1983. På  

 det tidspunkt sluttede det hele, blot fordi de otte studerende var blevet  

 færdige.
Resultatet er, at nu foreligger der en masse ubearbejdede,  

 upublicerede data, og at uranprojektet er skrinlagt.
Det er helt uhyrligt, at  

 der på Center for Jordøkologi under DMU skal være en styregruppe på 12  

 mennesker til at overvåge 4 forskeres arbejde.
Det tør siges at være  

 bureaukratisk rekord udført for skatteborgernes midler.
Det skal bemærkes, at  

 kritikken af styringen er næsten enslydende med den kritik, OECD-rapporten  

 fra sidste år har fremført.
Det vil sige, at den ene hånd ikke rigtig ved,  

 hvad den anden gør.
Fremskridtspartiet skal til slut påpege, at dette  

 miljøfråds på skatteborgernes regning og denne bureaukratiske slendrian og  

 ugidelighed kun har kunnet finde sted med og på miljøministerens ansvar.
 Den virkelige politiske baggrund skal findes i den realitet, at  

 KVR-regeringens miljøminister er illoyal over for den øvrige del af  

 regeringen, idet miljøministeren fortsætter med at føre miljøpolitik sammen  

 med det gamle flertal, som eksisterede under firkløverregeringen, uanset at  

 Det Radikale Venstre er indgået i KVR-regeringen som ligestillet partner.
Ændringsforslag Af et mindretal (FP):
Til § 3 1) Stk. 2 affattes således:
»Stk. 2. Formanden og indtil 5 medlemmer udpeges af miljøministeren.  

 2 medlemmer udpeges af de kommunale organisationer. 2 medlemmer udpeges af  

 industri- og erhvervsorganisationerne.
Disse indtil 9 medlemmer skal i  

 bredeste forstand repræsentere forskningen og brugerinteresserne. 1 medlem  

 vælges af og blandt medarbejderne på DMU.« Til § 5 2) Paragraffen affattes således:
 » § 5. DMU afgiver en gang årligt til miljøministeren en  

 beretning om institutionens virksomhed, resultater og forskningsmæssige  

 effektivitet set i relation til et samfundsøkonomisk behov.
Stk. 2. Miljøministeren afgiver årligt en redegørelse til Folketinget om  

 DMU's virksomhed, effektivitet og økonomi.« Bemærkninger Til nr. 1 Ændringsforslaget skal fremme forståelsen for den erhvervsorienterede  

 forskning og samtidig skabe bedre kontakt mellem erhvervslivets  

 organisationer og forskningssektoren.
Denne meget vigtige kontakt vil kunne  

 få betydning for en eventuel senere eksport af dansk miljø-knowhow.
Til nr. 2 Ændringsforslaget skal ses i relation til de meget dårlige karakterer, som  

 sektorforskningsinstitutterne under Danmarks Miljøundersøgelser har fået af  

 et internationalt bedømmelsesudvalg.
 Ændringsforslaget skal højne den forskningsmæssige effektivitet og  

 standard, set i relation til erhvervslivet og det reelle økonomiske behov for  

 de forskeliige forskningsprojekter.
 Ændringsforslaget skal endvidere bevirke, at Folketinget så hurtigt som  

 muligt kan gribe ind over for forskningsmæssig slendrian og miljøfråds i  

 lighed med, hvad der netop er angivet af det internationale bedømmelsesudvalg  

 i forbindelse med udvalgets besøg på 77 danske miljølaboratorier.
Ahlmann-Ohlsen (KF) fmd.
Ole Bernt Henriksen (KF) Rønholt (KF) Svend  

 Erik Hovmand (V) Hanne Severinsen (V) Knud Lind (FP) Marianne Jelved (RV) Lis  

 Noer Holmberg (CD) Glønborg (KRF) Helen Beim (S) Dorte Bennedsen (S) Erik  

 Holst (S) Helge Mortensen (S) Henning Nielsen (S) Trøjborg (S) Margrete Auken  

 (SF) nfmd.
Leif Hermann (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til miljøministeren, som denne har besvaret i samråd.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
Et mindretal (Fremskridtspartiets medlem af udvalget) indstiller  

 lovforslaget til vedtagelse med det af mindretallet stillede  

 ændringsforslag. Ændringsforslaget sikrer, at dansk industri og erhvervsliv  

 bliver repræsenteret i bestyrelsen.
Denne repræsentation har stor betydning  

 for eksport af dansk miljøknowhow til f.eks. Østlandene, hvis forurening  

 langt overstiger den danske.
Hvis der ikke skabes en reel kontaktmulighed  

 mellem industrien og miljøforskningen, vil Danmark tabe markedsandele.
Ændringsforslag Af et mindretal (FP):
Til § 3 1) I stk. 2 indsættes som nyt punktum efter første punktum:
»Heraf skal to af disse medlemmer komme fra industri- og  

 erhvervsorganisationerne.« Bemærkninger Til nr. 1 Forslagsstillerne ønsker med ændringsforslaget at sikre, at industri- og  

 erhvervsorganisationerne repræsenteres i bestyrelsen. Ændringsforslaget er i  

 overensstemmelse med de intentioner, ministeren tilkendegav under 2.  

 behandling af lovforslaget.
