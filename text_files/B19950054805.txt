 I henhold til § 9 i lov om offentlig sygesikring, jf. lovbekendtgørelse  

 nr. 77 af 31. januar 1994, fastsættes:
 § 1.  Den offentlige sygesikring yder tilskud til  

 psykologisk behandling ved psykolog til:
§ 2.  De nærmere vilkår for retten til psykologisk  

 behandling er fastsat i overenskomst mellem Sygesikringens Forhandlingsudvalg  

 og Dansk Psykolog Forening.
Overenskomsten skal være godkendt af  

 sundhedsministeren efter sygesikringslovens § 26.
 Stk. 2.  Den offentlige sygesikring yder et tilskud på  

 70 pct. af det i overenskomst mellem Sygesikringens Forhandlingsudvalg og  

 Dansk Psykolog Forening fastsatte honorar pr. konsultation.
 Stk. 3.  Den offentlige sygesikrings pligt til at yde  

 tilskud til behandling i henhold til stk. 2 er begrænset til et årligt beløb,  

 der svarer til den kompensation, amtskommunerne og Frederiksberg og  

 Københavns kommuner modtager til finansiering af overenskomsten vedrørende  

 psykologhjælp.
 Stk. 4.  Tilskud ydes for indtil 12 konsultationer pr.  

 behandlingsforløb.
 § 3.  Tilskud til både gruppe 1-sikrede og gruppe  

 2-sikrede er betinget af, at behandlingen ydes af en psykolog, der er  

 tilmeldt den gældende overenskomst mellem Sygesikringens Forhandlingsudvalg  

 og Dansk Psykolog Forening.
Stk. 2.  Det er en forudsætning for ydelse af tilskud,  

 at der foreligger en skriftlig henvisning fra alment praktiserende læge  

 (herunder vagtlæge), inden behandlingen påbegyndes.
Dog kan henvisning,  

 såfremt den henvisende skønner, at sikrede har behov for akut psykologhjælp,  

 ske på anden måde.
Der udstedes herefter snarest skriftlig henvisning.
 Stk. 3.  Henvisning kan normalt ikke udstedes senere end  

 6 måneder efter den begivenhed, der er årsag til henvisningen indtrådte.  

 Henvisningen har kun gyldighed, såfremt psykologen modtager den senest en  

 måned efter udstedelsen.
 § 4.  Tilskud til psykologbehandling kan ydes til  

 individuelle konsultationer, to-personers konsultationer og  

 gruppekonsultationer.
 Stk. 2.  To-personers konsultationer og  

 gruppekonsultationer kan kun ydes til personer, der alle er omfattet af  

 overenskomsten, og som allerede inden henvisningsårsagen indtrådte, havde en  

 relation til hinanden.
 § 5.  Såvel gruppe 1-sikrede som gruppe 2-sikrede  

 betaler direkte til psykologen den andel, det påhviler klienten at betale.
 § 6.  Bekendtgørelsen har virkning fra den 1. juli  

 1995 og træder i kraft den 8. juli 1995. Samtidig ophæves bekendtgørelse nr.  

 562 af 23. juni 1992 om forsøgsordning med tilskud til psykologbehandling for  

 voldsofre og andre særligt udsatte grupper.
