 Det meddeles herved, at overenskomst mellem finansministeriet, Kommunernes  

 Landsforening, Amtsrådsforeningen i Danmark, Foreningen af Kommuner i  

 Københavns Amt, og Foreningen for Landmålingsteknikere af 30. december 1983  

 vedrørende aflønning af landmålingsteknikere i henhold til lov nr. 123 af 31.  

 marts 1985 om forlængelse og fornyelse af kollektive overenskomster og  

 aftaler er forlænget for en to-årig periode - regnet fra 1. april 1985 - med  

 de ændringer, der er fastsat af det i henhold til loven nedsatte paritetiske  

 nævn.
 Under henvisning til ovenstående vedlægges en tilrettet overenskomst, der  

 træder i stedet for overenskomsten af 30. december 1983.
Det skal bemærkes, at Foreningen for Landmålingsteknikere ikke har ønsket  

 at underskrive overenskomsten.
Dette forhold er uden betydning for  

 overenskomstens virkning.
 Ovennævnte ændringer og ændringer i øvrigt i forhold til den hidtidige  

 overenskomst er markeret med streger i margenen.
 Opmærksomheden henledes på, at overenskomsten kun omfatter  

 landmålingsteknikere, der er eller bliver ansat i en stilling, hvor  

 uddannelsen som landmålingstekniker er en forudsætning.
 Idet man iøvrigt henviser til overenskomstens bestemmelser, hemærkes  

 følgende:
Ved opslag af stillinger skal anvendes en sådan form for avertering, som  

 findes bedst egnet til at bringe opslaget til offentlig kundskab.
Alt efter  

 stillingens art og tjenestestedets beliggenhed kan avertering ske gennem  

 Statstidende, dagspressen eller fagblade eller på anden måde, som findes  

 formålstjenlig.
 Ansatte, der har barselorlov uden løn, optjener lønanciennitet, men ikke  

 ret til ferie med løn.
Det er aftalt mellem overenskomstens parter, at ansættelsesmyndigheden i  

 indtil 3 måneder i overensstemmelse med reglerne i § 5 indbetaler 10 pct. i  

 pensionsbidrag af den hidtidige løn under forudsætning af, at de pågældende  

 selv betaler 5 pct. i pensionsbidrag af den samme løn.
Der optjenes ikke ret  

 til ferie med løn under tjenestefriheden.
 For landmålingsteknikere, der er medlem af Teknisk Landsforbund indbetales  

 pensionsbidragene som hidtil af ansættelsesmyndigheden til Teknisk  

 Landsforbunds Pensionsforening.
Når arbejdstiden den enkelte dag er Under 1/2 arbejdstid ingen spisepause mellem 1/2 og 2/3 arbejdstid 15 minutter » 2/3 arbejdstid og derover indtil 1/2 times ».
 Det henstilles til de enkelte styrelser/institutioner, at ansatte, der er  

 afskediget på grund af sygdom, genansættes, når de pågældende påny er blevet  

 tjenstdygtige, og forholdenes i øvrigt tillader det.
 Det henstilles til de enkelte styrelser/institutioner, at  

 personalereduktioner, der agtes gennemført i forbindelse med større  

 rationaliseringsforanstaltninger og omlægning af virksomheder/institutioner  

 samt strukturrationaliseringer, der berører de ansatte, drøftes mellem  

 vedkommende virksomhed/institution og repræsentanter for de berørte faglige  

 organisationer, forinden de pågældende foranstaltninger besluttes og  

 iværksættes, jfr. tillige finansministeriets cirkulære af 21. november 1979  

 om samarbejde og samarbejdsudvalg i statens virksomheder og institutioner, §  

 4, stk. 4.
P.
M.
V.
E.
B.
Oluf Emborg OVERENSKOMST § 1.  Ansættelse.
Stk. 1.  Landmålingsteknikere, der ansættes eller Ved landmålingsteknikere forstås personer, der har gennemgået en af  

 nedennævnte uddannelser:
 a. har bestået 3. fagklasse (teknisk skole) samt gennemgået en praktiktid  

 på ialt 1 1/2 år på et landinspektørkontor hos en praktiserende landinspektør  

 eller et andet af undervisningsministeriet godkendt praktiksted.
 b. har inden den 31. december 1971 påbegyndt en mindst 3-årig uddannelse  

 hos en praktiserende landinspektør som landmålingstekniker, og som kan  

 dokumentere dette gennem attestation af Den Danske Landinspektørforenings  

 standardbevis.
 Stk. 2.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for nedenstående lønninger m.v. træffes der mellem vedkommende  

 part og Foreningen for Landmålingsteknikere speciel aftale om tillæg til  

 lønnen og eventuelle andre vilkår.
 Ved part forstås i denne forbindelse for ansatte i henhold til:
stk. 1a): Finansministeriet, stk. 1b): Amtsrådsforeningen i Danmark og vedkommende amtsråd, stk. 1c): Kommunernes Landsforening og vedkommende kommunalbestyrelse, stk. 1d): Foreningen af kommuner i Københavns amt, lønudvalget, og  

 vedkommende kommunalbestyrelse.
 Stk. 3.  Der kan i overenskomstperioden ikke ydes nye  

 tillæg eller ske forhøjelse af bestående tillæg i henhold til stk. 2. Dog vil  

 der fortsat kunne indgås aftaler om ydelse af nye tillæg i tilfælde af  

 nyansættelser og om ydelse af nye tillæg eller forhøjelse af bestående tillæg  

 i tilfælde af, at der sker væsentlige ændringer i den pågældendes stilling.
 Anmodning om ydelse af tillæg i forbindelse med nyansættelse skal være  

 indgivet til vedkommende overenskomstpart senest 1/2 år efter ansættelsen.
 Stk. 4.  Enhver ansættelse i henhold til nærværende  

 overenskomst i staten, ved en amstskommune eller ved kommuner repræsenteret  

 ved Foreningen af kommuner i Københavns amt, lønudvalget, skal meddeles  

 Foreningen for Landmålingsteknikere.
 Stk. 5.  Ved ansættelsesmyndighed forstås i denne  

 overenskomst henholdsvis statsinstitution, kommune og amtskommune.
 § 2.  Løn.
 Stk. 1.  For landmålingsteknikere udgør den normale løn  

 i forhold til ancienniteten, jfr. de i stk. 2 og 3 anførte  

 indplaceringsnøgler, følgende årlige beløb:
 Samtlige trin er 1-årige.
 Stk. 2.  Landmålingsteknikere, som ansættes i perioden  

 1. april 1985 og indtil 31. marts 1986, indplaceres i den i § 2, stk. 1,  

 nævnte lønskala efter nedenstående regler, idet der tages udgangspunkt i den  

 faktisk optjente lønanciennitet på ansættelsesdagen:
Beregnet lønanciennitetsdato Indplaceringsbestemmelse 1/4 1981 - optjent lønanciennitet 1/4 1980 - 1/3 1981 lønanciennitet fra 1/4 1981 - 1/3 1980 optjent lønanciennitet - 1 år Den beregnede lønanciennitetsdato fremkommer ved at tage udgangspunkt i  

 ansættelsesdatoen for den pågældende landmålingstekniker cg herefter fradrage  

 den faktisk optjente lønanciennitet.
 Stk. 3.  Landmålingsteknikere indplaceres pr. 1. april  

 1986 i ovennævnte lønskala efter nedenstående regler, idet der tages  

 udgangspunkt i den faktisk optjente lønanciennitet pr. 1. april 1986 eller  

 senere.
 Den beregnede lønanciennitetsdato fremkommer ved at tage udgangspunkt i  

 datoen 1. april 1986 eller en eventuel senere ansættelsesdato og herefter  

 fradrage den faktisk optjente lønanciennitet.
 Stk. 4.  Ancienniteten for landmålingsteknikere regnes  

 normalt efter det antal år den pågældende har været beskæftiget som  

 landmålingstekniker, idet eventuel værnepligtstjeneste medtages ved  

 beregningen, og således at ancienniteten afrundes opad til et helt antal  

 måneder.
 Ancienniteten beregnes dog tidligst fra udgangen af den måned, i hvilken  

 den pågældende har bestået eksamen.
 Hvis forholdene taler derfor, kan der mellem vedkommende part, jfr. § 1,  

 stk. 2, og Foreningen for Landmålingsteknikere træffes aftale om fastsættelse  

 af anciennitet efter andre regler.
 Stk. 5.  Der ydes udover den i stk. 1 nævnte løn et  

 ikke-pensionsgivende tillæg, der udgør følgende årlige beløb:
 Stk. 6.  Til landmålingsteknikere, for hvem  

 ansættelsesmyndigheden i henhold til § 5, stk. 1, tilbageholder 5 pct. af de  

 pensionsgivende løndele som egetbidrag til de ansattes pensionering, ydes et  

 almindeligt, ureguleret, ikke-pensionsgivende tillæg på 5 pct. årlig af de  

 dyrtidsportioner, hvormed lønnen forhøjes fra og med 1. april 1979 i henhold  

 til § 3. Det samlede tillæg udgør i perioden indtil 30. september 1987 904,80  

 kr. årligt.
 Stk. 7.  For landmålingsteknikere med nedsat arbejdstid  

 reduceres lønnen i forhold til den nedsatte arbejdstid.
 Ved ansættelse på deltid med en arbejdstid under halvdelen af fuld  

 arbejdstid optjenes anciennitet i forhold til den nedsatte arbejdstid.
 § 3.  Dyrtidsregulering.
Stk. 1.  For hver fulde tre points udsving i  

 reguleringspristallet ud over 103 (januar 1980 = 100) forhøjes eller  

 nedsættes lønningerne i henhold til § 2 med 1.872 kr. årligt for ansatte over  

 18 år.
Eventuelle overskydende points henstår til næste regulering.
 Stk. 2.  Ved udsving i reguleringspristallet fra 103 til  

 100 nedsættes lønningerne for ansatte over 18 år med 1.248 kr. årlig.
 Stk. 3.  Ved udsving i reguleringspristallet på fulde 2  

 points under 100 optages forhandling om reguleringens form.
 Stk. 4.  Regulering i henhold til stk. 1-3 sker på  

 grundlag af reguleringspristallet for januar og juli for tidsrummene  

 henholdsvis 1. april - 30. september og 1. oktober - 31. marts.
Stk. 5.  For perioden 1. oktober 1975 - 1. januar 1980  

 er der på grundlag af reguleringspristallet for januar 1975 = 100 udløst ialt  

 11 dyrtidsportioner på 1.248 kr. årlig til udbetaling.
Hertil kommer 1  

 dyrtidsportion på 1.248 kr. årlig pr. 1. oktober 1980 på grundlag af  

 reguleringspristallet for januar 1980 = 100. I perioden 1. april 1981 - 1.  

 oktober 1982 (incl.) er udløst ialt 7 dyrtidsportioner på 1.872 kr. årlig.  

 Det samlede dyrtidstillæg udgør herefter i perioden indtil 30. september 1987  

 28.080 kr. årlig.
 § 4.  Procentregulering.
 Stk. 1.  Den samlede faste løn i henh. til § 2, stk. 1,  

 5 og 6 og § 3 samt § 23 forhøjes pr. 1. april 1985 og pr. 1. april 1986 med  

 henholdsvis 1,75 pct. og 1,25 pct. af de nævnte løndele tillagt den pr. 1.  

 oktober 1984 udløste særlige regulering på 0,23 pct.
 Stk. 2.  Pr. 1. oktober 1985 og pr. 1. oktober 1986  

 foretages evt. ekstraordinær lønregulering af den aktuelle løn i  

 overensstemmelse med de for tjenestemænd gældende regler, jfr. aftale om  

 justering af tjenestemandslønninger m.v. fra 1. april 1985.
 Stk. 3.  Tilsvarende regulering som nævnt i stk. 1 og 2  

 foretages af de i § 1, stk. 2, nævnte tillæg.
 § 5.  Pension.
Stk. 1.  Som bidrag til landmålingsteknikerens  

 pensionering betaler ansættelsesmyndigheden 10 pct. af de i § 2, stk. 1  

 nævnte lønninger samt 10 pct. af dyrtidstillægget og procentreguleringen af  

 disse løndele.
Endvidere tilbageholder ansættelsesmyndigheden i  

 landmålingsteknikerens løn et beløb på 5 pct. af de samme løndele.
For  

 landmålingsteknikere, der er medlem af Foreningen for Landmålingsteknikere,  

 indbetales pensionsbidragene til Livsforsikringsselskabet Topsikring g.s.
 Stk. 2.  Der tilkommer ud over det i stk. 1 nævnte  

 pensionsbidrag ikke landmålingsteknikeren nogen ret til pension eller  

 understøttelse fra ansættelsesmyndigheden på grundlag af  

 ansættelsesforholdet.
 Stk. 3.  I tilfælde, hvor en landmålingstekniker ikke  

 ønsker etableret den i stk. 1 omhandlede pensionsordning, kan der til  

 landmålingsteknikeren alene udbetales løn i henhold til overenskomsten med  

 fradrag af eget pensionsbidrag, og uden det i § 2, stk. 6, nævnte tillæg.
§ 6.  Lønudbetaling og pensionsbidragsindbetaling Lønnen udbetales månedsvis bagud.
Samtidig med udbetaling af lønnen  

 indbetaler ansættelsesmyndigheden såvel sit som landmålingsteknikerens  

 pensionsbidrag til den anviste pensionsordning.
 § 7.  Arbejdstid og overtidsbetaling m.v.
 Stk. 1.  De i § 2, stk. 1 - 6 fastsatte lønninger er  

 beregnet på grundlag af en ugentlig arbejdstid på 40 timer inkl. spisepauser.
 Den normale ugentlige arbejdstid nedsættes pr. 1. januar 1987 til 39  

 timer.
 Stk. 2.  Overarbejde bør så vidt muligt undgås.
 Stk. 3.  For beordret og kontrollabelt overarbejde ydes  

 der en timebetaling på 1/2080 af den pågældendes sædvanlige nettoårsløn med  

 tillæg for 1., 2. og 3. overtime af 50 pct. og for 4. og følgende overtimer  

 samt for overarbejde på søn- og helligdage af 100 pct.. Ved opgørelse af  

 overarbejde sker beregning pr. påbegyndt 1/2 time, dog således, at tilfældige  

 meget kortvarige overskridelser af arbejdstiden ikke medregnes.
 Stk. 4.  Overarbejde skal dog så vidt muligt godtgøres  

 med fritid af samme varighed som det præsterede overarbejde med tillæg i  

 fritid svarende til de i stk. 3 nævnte procentsatser.
Stk. 5.  I Kommunernes Landsforenings,  

 Amtsrådsforeningen i Danmarks og Foreningen af kommuner i Københavns amts  

 områder skal afspadsering efter fælles aftale så vidt muligt finde sted  

 senest 3 måneder efter arbejdets udførelse.
Hvis overarbejdet ikke er  

 afspadseret inden for dette tidsrum, fastsættes afspadseringstidspunktet af  

 ledelsen, idet kun helt tvingende tjenstlige forhold kan medføre kontant  

 vederlæggelse for overarbejde.
 Stk. 6.  Ved overarbejde, eller for deltidsansattes  

 vedkommende merarbejde, der ikke er varskoet dagen før ved normal arbejdstids  

 ophør, betales, for så vidt overarbejdet/merarbejdet udstrækkes ud over 1  

 time efter almindelig arbejdstids ophør, 10,70 kr. pr. gang.
 § 8.  Opsigelsesvarsel, løn under sygdom,  

 værnepligtstjeneste m.v.
 De i funktionærloven omhandlede regler om opsigelse, løn under fravær på  

 grund af sygdom og afskedigelse som følge af sygdom, indkaldelse til  

 værnepligtstjeneste samt efterløn finder anvendelse på ansatte efter  

 nærværende overenskomst.
 § 9.  Graviditet.
 Stk. 1.  Med henblik på arbejdsgiverens tilrettelæggelse  

 af arbejdet skal landmålingsteknikeren senest 3 måneder før det forventede  

 fødselstidspunkt give oplysning om, hvornår hun påregner at begynde sin  

 barselorlov.
 Stk. 2.  Landmålingsteknikere har ret til fravær fra  

 arbejdet på grund af graviditet og barsel efter reglerne i lov nr. 234 af 4.  

 juni 1980 om barselorlov m.v. med senere ændringer.
 Stk. 3.  Til landmålingsteknikere, der har været ansat  

 under 1 år, ydes der under fravær som følge af graviditet og fødsel halv løn  

 i indtil 5 måneder i tiden fra arbejdsudygtighedens indtræden, dog tidligst 3  

 måneder før fødslen, indtil 3 måneder efter fødslen.
 Stk. 4.  Efter 1 års uafbrudt ansættelse er en  

 landmålingstekniker under fravær fra tjensten på grund af svangerskab og  

 fødsel berettiget til sædvanlig løn fra det tidspunkt, da der skønnes at være  

 8 uger til fødslen, og i indtil 14 uger ialt.
 Stk. 5.  En landmålingstekniker, der i forbindelse med  

 barnets ophold på sygehus genoptager tjenesten inden den i stk. 4 omtalte  

 14-ugers periodes udløb, har i tilknytning til barnets udskrivelse ret til  

 fravær fra tjenesten med sædvanlig løn i den del af perioden, der var tilbage  

 ved genoptagelsen af tjenesten, såfremt udskrivelsen finder sted inden 6  

 måneder fra fødslen.
 § 10.  Ferie m.v.
Stk. 1.  Ansatte i henhold til nærværende overenskomst  

 er omfattet af lov nr. 273 af 4. juni 1970 om ferie med senere ændringer.
Til  

 landmålingsteknikere, der holder ferie med løn, ydes en særlig  

 feriegodtgørelse på 1 1/2 pct., der træder i stedet for det i ferielovens §  

 14, stk. 1, omhandlede ferietillæg på 1 pct..
 Godtgørelsen beregnes af samtlige de i optjeningsåret oppebårne  

 indkomstskattepligtige beløb for tjenstligt arbejde, ekskl. ordinært  

 pensionsbidrag, men der bortses fra løn, der er udbetalt under ferie, og fra  

 udbetalt feriegodtgørelse.
Til en landmålingstekniker, der er berettiget til ferie med løn, og som  

 ved feriens afholdelse har anden arbejdstid end i det foregående  

 optjeningsår, ydes ferielønnen med samme brøkdel, som tjenesten i det  

 foregående optjeningsår har andraget.
Såfremt der i optjeningsåret har været  

 periodevise ændringer i den faste arbejdstid, tages der ved ferielønnens  

 beregning alene hensyn til arbejdstidsændringer af 1 måneds varighed og  

 derover.
 Stk. 2.  Til deltidsbeskæftigede landmålingsteknikere,  

 som udover den aftalte arbejdstid udfører merarbejde, der ikke betragtes som  

 overarbejde, ydes der for sådant merarbejde i stedet for særlig  

 feriegodtgørelse på 1 1/2 pct., feriegodtgørelse på 12 1/2 pct..
 § 11.  Rådighedsvagt og forskudttidsbetaling.
 Stk. 1.  Med hensyn til etablering af samt betaling for  

 rådighedsvagt i hjemmet er de mellem Foreningen for Landmålingsteknikere og  

 de enkelte overenskomstparter aftalte regler gældende.
 Stk. 2.  For så vidt angår landmålingsteknikere i  

 kommuner repræsenteret ved Foreningen af kommuner i Københavns amt ydes  

 tillægsgodtgørelse for forskudt arbejdstid efter de for kommunernes  

 tjenestemænd gældende regler.
 Til landmålingsteknikere med fast aftentjeneste en gang ugentlig ydes  

 godtgørelsen - beregnet som foran nævnt - efter de regler, der måtte være  

 gældende for det øvrige administrationspersonale.
 Stk. 3.  Landmålingsteknikere, ansat i Kommunernes  

 Landsforenings og Amtsrådsforeningen i Danmarks områder, er omfattet af den  

 mellem parterne indgåede »Aftale om tilrettelæggelse af samt betaling  

 for arbejde i forskudt tid og for arbejde i holddrift, herunder kontinuerlig  

 drift«.
 § 12.  Afskedigelse.
Stk. 1.  Det påhviler ansættelsesmyndigheden skriftlig  

 at meddele enhver opsigelse fra ansættelsesmyndighedens side til  

 landmålingsteknikeren og Foreningen for Landmålingsteknikere.
Meddelelsen til  

 organisationen skal indeholde begrundelse for opsigelsen.
Stk. 2.  Skønner Foreningen for Landmålingsteknikere, at  

 en afskedigelse af en efter nærværende overenskomst ansat ikke kan anses for  

 rimeligt begrundet i pågældendes eller ansættelsesmyndighedens forhold, kan  

 foreningen inden for en frist af 1 måned efter opsigelsen kræve spørgsmålet  

 forhandlet med ansættelsesmyndigheden og de enkelte overenskomstparter, jfr.  

 § 1, stk. 2. Opnås der ikke enighed ved forhandling, kan spørgsmålet inden  

 for en frist af 1 måned efter forhandlingen af Foreningen for  

 Landmålingsteknikere kræves gjort til genstand for behandling i et i denne  

 anledning nedsat nævn, der består af to repræsentanter valgt af hver af  

 parterne samt en af vedkommende landsrets præsident blandt rettens dommere  

 udpeget formand.
Nævnet fastsætter selv sin forretningsorden.
For nævnet kan  

 foretages afhøring af parter og vidner.
Nævnet afsiger en motiveret kendelse,  

 og i de tilfælde, hvor nævnet måtte finde, at den foretagne opsigelse ikke er  

 rimeligt begrundet i den pågældendes eller ansættelsesmyndighedens forhold,  

 kan det pålægges ansættelsesmyndigheden at afbøde virkningerne af opsigelsen.  

 Det kan herved pålægges ansættelsesmyndigheden, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, da  

 at betale den pågældende en erstatning, hvis størrelse fastsættes af nævnet  

 og skal være afhængig af sagens omstændigheder og pågældendes anciennitet ved  

 ansættelsesmyndigheden.
Nævnets omkostninger i forbindelse med sagen  

 fastsættes af nævnet og fordeles mellem parterne eller pålægges den tabende  

 part.
 Stk. 3.  Bestemmelsen om afskedigelsessagens eventuelle  

 indbringelse for foranstående nævn finder ikke anvendelse ved opsigelse af en  

 landmålingstekniker, som ikke har været uafbrudt beskæftiget ved  

 ansættelsesmyndigheden mindst 1 år før afskedigelsen, eller ved opsigelse af  

 en landmålingstekniker, med hvem der er truffet aftale om, at arbejdet er af  

 rent midlertidig karakter, og arbejdsforholdet ikke vedvarer ud over 2 år.
 § 13.  Befordringsgodgørelse samt time- og dagpenge.
 Stk. 1.  Der tilkommer på tjenesterejser og ved  

 udstationering landmålingsteknikere befordringsgodtgørelse m.v. efter de for  

 tjenestemænd under ansattelsesmyndigheden til enhver tid gældende regler og  

 satser.
 Stk. 2.  Landmålingsteknikere, der oppebærer time- og  

 dagpenge efter de for statens tjenestemænd gældende regler, henføres til sats  

 B.
 § 14.  Flyttegodtgørelse.
 Såfremt en i statens eller en amtskommunes tjeneste ansat uden at overgå  

 til anden ansættelsesmyndighed forflyttes til et andet tjenestested, uden at  

 dette sker efter ansøgning, og i denne anledning er nødsaget til at foretage  

 flytning af husstand og bohave, tilstås der den pågældende godtgørelse efter  

 de for statens tjenestemænd gældende regler, idet det supplerende  

 godtgørelsesbeløb, der reguleres og eventuelt forhøjes eller nedsættes som  

 for tjenestemænd, udgør 1.660 kr. (grundbeløb).
 § 15.  Tjenestefrihed m.v.
 Stk. 1.  Der tilkommer landmålingsteknikere fridage  

 efter de for tjenestemænd under ansættelsesmyndigheden gældende regler.
 Stk. 2.  Såfremt det dokumenteres, at  

 adoptionsmyndigheden stiller krav om, at landmålingsteknikere i forbindelse  

 med adoption skal være ude af erhverv, kan der ydes tjenestefrihed uden løn i  

 overenstemmelse med barselorlovslovens regler herom.
 Stk. 3.  Der kan gives landmålingsteknikere adgang til  

 ekstraordinær tjenestefrihed uden løn i tilfælde, hvor det ikke strider mod  

 ansættelsesmyndighedens interesse.
 Tjenestefrihed kan gives i indtil 1 år ad gangen, dog længst i 3 år, og  

 det er ansattelsesmyndighedens ansvar, at der er en stilling ledig til den  

 pågældende ved tjenestefrihedens ophør.
 § 16.  Arbejdstøj.
 Specielt arbejdstøj, der efter arbejdets beskaffenhed er nødvendigt,  

 herunder ved opmåling, tilsyn i marken m.v., stilles efter institutionens  

 skøn til rådighed til brug for landmålingsteknikeren.
 § 17.  Funktionærbolig.
Såfremt der til en stilling i statens eller en amtskommunes tjeneste er  

 knyttet funktionærbolig, og det af tjenstlige grunde er nødvendigt, at denne  

 bebos af landmålingsteknikeren, er den pågældende pligtig at indflytte i  

 boligen, idet lejevilkårene fastsættes ved aftale mellem  

 ansættelsesmyndigheden og landmålingsteknikeren under hensynstagen til det  

 almindelige lejeniveau for tilsvarende boliger på vedkommende sted.
Ved  

 landmålingsteknikerens opsigelse eller død gælder funktionærlovens  

 bestemmelser om fraflytning af boligen.
 § 18.  Diskretionspligt.
 Landmålingsteknikeren skal iagttage tavshed med hensyn til de forhold, som  

 den pågældende i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet, eller bliver ham  

 foreskrevet af hans foresatte.
 Tavshedspligten ophører ikke ved udtrædelse af ansættelsesmyndighedens  

 tjeneste.
 § 19.  Tjenestemandsforhør.
Ansatte efter nærværende overenskomst under Kommunernes Landsforenings  

 område har pligt til at give møde ved tjenestemandsforhør og afgive  

 forklaring.
Forhørslederen kan forlange udtalelser af en som vidne ført ansat  

 afgivet på ære og samvittighed.
 Vidnesbyrd kan dog nægtes, når besvarelsen af det stillede spørgsmål vil  

 udsætte vidnet selv for tab af borgerlig agtelse eller velfærd.
 § 20.  Adgang til bibeskæftigelse.
 Ansatte under Kommunernes Landsforenings område har kun adgang til  

 beskæftigelse uden for den kommunale tjeneste efter de for kommunens  

 tjenestemænd i § 15 i tjenestemandsregulativet for kommuner uden for  

 hovedstadsområdet fastsatte regler.
 § 21.  Forsikring mod arbejdsløshed.
 Ansættelsesmyndighederne forpligter sig til fortrinsvis at beskæftige  

 medlemmer af en statsanerkendt arbejdsløshedskasse.
 § 22.  Tillidsmandsregler.
 Som tillidsmandsregler gælder de mellem vedkommende part og Foreningen for  

 Landmålingsteknikere aftalte bestemmelser.
 § 23.  Praktikanter.
 Stk. 1.  Praktikanter under uddannelse til  

 landmålingsteknikere aflønnes med et årligt grundbeløb, som udgør kr.  

 39.967,00.
 Stk. 2.  Til det i stk. 1 nævnte grundbeløb ydes et  

 tillæg pt årligt grundbeløb, som udgør kr. 1.987,00.
 Stk. 3.  Udover de i stk. 2 nævnte tillæg ydes til  

 landmålingsteknikerpraktikanter under 18 år - jfr. lov nr. 532 af 28.  

 december 1979 om ændring af dyrtidsregulering - et fast kronetillæg på 1.449  

 kr. årlig.
 Udover det i stk. 2 nævnte tillæg ydes til landmålingsteknikerpraktikanter  

 over 18 år - jfr. lov nr. 532 af 28. december 1979 om ændring af  

 dyrtidsregulering - et fast kronetillæg på 2.898 kr. årlig.
Stk. 4.  Dyrtidsregulering skal ske efter regler  

 svarende til § 3. For praktikanter under 18 år udgør beløbet i henhold til §  

 3, stk. 1 og stk. 4, 3. pkt. 936 kr. og i henhold til § 3, stk. 2 og stk. 4,  

 1. og 2. pkt. 624 kr.
Det samlede dyrtidstillæg udgør herefter for disse  

 praktikanter indtil 30. september 1987 14.040 kr. årlig.
 Stk. 5.  Praktikanter er ikke omfattet af § 1, stk. 2 og  

 § 5.
 § 24.  Overenskomstens gyldighed.
 Nærværende overenskomst har virkning fra 1. april 1985 og kan af såvel  

 finansministeriet, Amtsrådsforeningen i Danmark, Kommunernes Landsforening og  

 Foreningen af kommuner i Københavns amt, som af Foreningen for  

 Landmålingsteknikere opsiges med 3 måneders varsel til ophør en 31. marts,  

 dog tidligst 31. marts 1987.
København, den FORENINGEN FOR LANDMÅLINGSTEKNIKERE:
 AMTSRÅDSFORENINGEN I DANMARK:
 KOMMUNERNES LANDSFORENING:
 FORENINGEN AF KOMMUNER I KØBENHAVNS AMT:
 FINANSMINISTERIET:
P.
M.
V.
 E.B.
