Bekendtgørelse om betaling for  

 transport af råolie og kondensat I medfør af § 3, stk. 3, i lov nr. 291 af 10. juni  

 1981 om etablering og benyttelse af en rørledning til transport af  

 råolie og kondensat og efter forhandling med DONG Olierør A/S og  

 brugerne fastsættes:
Kapitel 1 Definitioner § 1. Ved eneretsbevillingen forstås i  

 denne bekendtgørelse eneretsbevillingen af 8. juli 1962 til  

 efterforskning og indvinding af kulbrinter m.v. i Danmarks undergrund, jf.  

 bekendtgørelse nr. 372 af 7. november 1963.
 Ved tilladelse forstås i denne bekendtgørelse  

 tilladelse til efterforskning og indvinding af kulbrinter meddelt efter 1.  

 juli 1981 i henhold til Lov om anvendelse af Danmarks Undergrund.
 Ved bevillingshaverne forstås i denne bekendtgørelse  

 bevillingshaverne i henhold til eneretsbevillingen samt disses bistandydere,  

 jf. protokol af 16. juli 1962 til eneretsbevillingen.
 Ved rettighedshaver forstås i denne bekendtgørelse  

 rettighedshaveren til en tilladelse.
 Ved brugerne forstås i denne bekendtgørelse  

 bevillingshaverne og rettighedshavere, som er tilsluttet  

 olierørledningen på tidspunktet for bekendtgørelsens  

 ikrafttræden.
 Stk. 2. Ved loven forstås i denne  

 bekendtgørelse lov nr. 291 af 10. juni 1981 som ændret ved lov  

 nr. 254 af 8. juni 1983 og lov nr. 432 af 10. juni 1997 om etablering og  

 benyttelse af en rørledning til transport af råolie og  

 kondensat.
 Stk. 3. Ved DONG Olierør A/S forstås  

 i denne bekendtgørelse Dansk Olie og Naturgas A/S  datterselskab, jf.  

 § l, stk. 5, i loven.
 Stk. 4. Ved aftalen forstås i denne  

 bekendtgørelse aftalen af 19. maj 1981 mellem Energiministeren og  

 bevillingshaverne i henhold til eneretsbevillingen.
 Stk. 5. Ved olierørledningen forstås  

 i denne bekendtgørelse, hvor ikke andet udtrykkeligt fremgår,  

 alle anlæg og faciliteter, der anvendes til den virksomhed, som  

 varetages af DONG Olierør A/S i henhold til loven, hvad enten disse  

 anlæg m.v. ejes eller drives af DONG Olierør A/S eller  

 andre.
Kapitel 2 Område § 2. Bekendtgørelsen gælder for  

 flydende kulbrinter, der indvindes i henhold til eneretsbevillingen og som i  

 henhold til § 8, stk. 2, i aftalen transporteres gennem  

 olierørledningen, samt for flydende kulbrinter, der i henhold til  

 tilladelser indvindes fra tilslutningspligtige felter i Nordsøen, jf.  

 § 2, stk. 1, i loven.
Kapitel 3 Betalingspligtens omfang § 3. Brugerne betaler til DONG Olierør  

 A/S:
1)	Et beløb til dækning af DONG Olierør A/S  

  afholdte kapitalomkostninger vedrørende finansiering af  

 anlægget af olierørledningen, 2)	et beløb til dækning af DONG Olierør A/S  

  øvrige omkostninger ved driften af olierørledningen, § 4. De i § 3, nr. 1, omhandlede omkostninger  

 omfatter alle omkostninger ved finansiering af udgifter, som energiministeren  

 har godkendt, at DONG Olierør A/S har haft rimelig føje til at  

 afholde til etableringen af olierørledningen på forsvarlig  

 måde, herunder renter og afdrag på optagne lån, reguleret  

 for eventuelle kurstab og kursgevinster, kommissioner samt andre  

 finansieringsomkostninger uanset disses art.
Som etableringsudgifter anses  

 alle udgifter til projektering, anlægsudgifter samt øvrige  

 udgifter med henblik på eller med tilknytning til anlæggets  

 idriftsættelse, herunder driftsomkostninger før ibrugtagningen  

 af rørledningen pr. 1. maj 1984.
Stk. 2. Kapitalomkostningerne omfatter tillige samtlige  

 udgifter af den i stk. l omhandlede art, som Energistyrelsen har godkendt  

 eller fremover kan godkende, at DONG Olierør A/S har haft rimelig  

 føje til at afholde til etablering af nye anlæg, som er en del  

 af olierørledningen, eller gennemførelse af væsentligere  

 forbedringer af olierørledningen, og som ikke kan anses som udgifter  

 afholdt med henblik på eller med tilknytning til  

 olierørledningens idriftsættelse, jf. stk. 1. DONG  

 Olierør A/S skal tidligst muligt give brugerne meddelelse om planer om  

 etablering af nye anlæg med henblik på, at brugerne kan udtale  

 sig herom.
Brugerne skal have lejlighed til at følge arbejderne med  

 henblik på at kunne rådgive DONG Olierør A/S, bl.a.  

 vedrørende den for parterne mest hensigtsmæssige  

 finansiering.
Stk. 3. Udgifterne i henhold til stk. 1 og 2 finansieres  

 ved optagelse af lån.
Låneoptagelsen til finansiering af  

 etableringsomkostningerne for olierørledningen skal  

 tilrettelægges således, at de samlede lån tilbagebetales  

 over 15 år fra ibrugtagningen.
Finansiering af udgifterne til senere  

 etablerede anlæg eller forbedringer, jf. stk. 2, tilrettelægges  

 på samme måde, således at tilbagebetalingen af optagne  

 lån påbegyndes ved idriftsættelsen af anlægget eller  

 forbedringen.
Såfremt den forventede tekniske eller økonomiske  

 levetid for de senere etablerede anlæg eller forbedringer er mindre end  

 15 år, fastsattes tilbagebetalingsperioden efter Energistyrelsens  

 nærmere bestemmelse til den forventede levetid.
Stk. 4. Udgifterne i henhold til stk. l og 2 kan  

 finansieres af DONG Olierør A/S selv, såfremt selskabet og  

 brugerne er enige herom og om vilkårene herfor.
Vilkårene for  

 brugernes betalinger skal i dette tilfælde fastsattes i størst  

 mulig overensstemmelse med, hvad der ville være gældende,  

 såfremt investeringerne blev finansieret ved optagelse af lån.  

 Aftaler mellem DONG Olierør A/S og brugerne i henhold til  

 nærværende stk. 4 skal godkendes af Energistyrelsen.
 § 5. De i § 3, nr. 2, omhandlede  

 driftsomkostninger omfatter udgifter af enhver art, bortset fra de af § 3,  

 nr.1, jf. § 4, omfattede udgifter, som Energistyrelsen kan godkende, at DONG  

 Olierør A/S har haft rimelig føje til at afholde i forbindelse  

 med en forsvarlig besiddelse, drift eller afvikling af  

 olierørledningen blandt andet under hensyn til god praksis inden for  

 lignende virksomhed i olie- og gasindustrien samt myndighedskrav, herunder  

 udgifter til drift, reparation og vedligeholdelse af rørledningen,  

 tilsyn med denne, administration, herunder andele af koncernomkostninger  

 fastsat i overensstemmelse med anerkendte regnskabsprincipper, forsikringer,  

 herunder arbejdsskadeforsikringer, jf. stk. 2-4, samt merværdiafgift,  

 told eller andre afgifter af offentligretlig karakter, der  

 pålægges DONG Olierør A/S i forbindelse med  

 udøvelsen af den af loven omfattede virksomhed, jf. dog stk. 5, nr. 1  

 og 2.
Stk. 2. DONG Olierør A/S er berettiget og  

 forpligtet til efter konsultation med brugerne og under hensyn til blandt  

 andet god forsikringspraksis inden for lignende virksomhed, herunder i  

 henseende til risiko og ansvarsforhold i olie- og gasindustrien, at tegne  

 forsikring mod skader og ansvar opstået i forbindelse med besiddelse og  

 drift af olierørledningen.
Forsikringen skal omfatte dækning mod  

 skader på anlægget efter fuld- og nyværdiprincippet samt  

 sædvanlig dækning mod erstatningsansvar over for tredjemand og  

 brugerne, også omfattende kontraktsansvar samt produkt- og  

 forureningsansvar.
Forsikring kan tegnes med sædvanlige vilkår om  

 selvrisiko samt begrænsning af dækningen af skader og ansvar.
 Stk. 3. DONG Olierør A/S skal, hvis der er enighed  

 blandt brugerne herom, tegne forsikring, der omfatter dækning ud over  

 det i stk. 2 omhandlede.
 Stk. 4. Udgifter til afhjælpning af skader eller  

 dækning af ansvar, der ikke dækkes af en eksisterende forsikring,  

 herunder udgifter som følge af vilkår om selvrisiko eller  

 begrænsning i forsikringsdækningen, eller for hvilke der ikke er  

 tegnet forsikring, omfattes af de i stk. 1 omhandlede omkostninger, jf. dog  

 stk. 5, nr. 3 og 4.
 Stk. 5. Følgende udgifter omfattes ikke af  

 omkostningerne i henhold til stk. 1:
1)	Selskabsskat og kulbrinteskat samt anden beskatning af DONG  

 Olierør A/S  indkomst, der kan sidestilles hermed, 2)	afgifter, der af DONG Olierør A/S betales til det offentlige  

 i henhold til aftale med Energistyrelsen efter § 3a i loven, samt andre  

 afgifter, der kan sidestilles hermed, 3)	udgifter i anledning af skader på DONG Olierør A/S  

  olierørledning, som skyldes enten udefrakommende begivenheder af  

 ekstraordinær karakter, så som naturkatastrofer, krigshandlinger  

 eller terrorangreb, eller forsæt eller grov uagtsomhed udvist af DONG  

 Olierør A/S, i den udstrækning sådanne skader ikke  

 dækkes af de i overensstemmelse med stk. 2 og 3 tegnede  

 forsikringer, 4)	udgifter i anledning af erstatningsansvar over for tredjemand eller  

 brugerne i anledning af skader, der skyldes forsæt eller grov  

 uagtsomhed udvist af DONG Olierør A/S i den udstrækning,  

 sådant erstatningsansvar ikke dækkes af tegnede  

 forsikringer.
§ 6. DONG Olierør A/S kan oprette  

 nødvendige kreditfaciliteter med henblik på at sikre, at  

 selskabet til enhver tid kan opfylde sine økonomiske forpligtelser  

 vedrørende virksomhed omfattet af loven.
Renter og øvrige  

 omkostninger herved omfattes af § 3, nr. 2, jf. § 5, stk. 1.
§ 7. Brugerne betaler til dækning af de i §  

 3, stk. 1, nr. 1, jf. § 4, omhandlede kapitalomkostninger et beløb,  

 som for den enkelte bruger beregnes ved at multiplicere de samlede  

 kapitalomkostninger i et driftsår med brugerens andel af de samlede  

 mængder råolie og kondensat indvundet fra tilslutningspligtige  

 felter i det pågældende driftsår.
Brugernes indvundne  

 mængder råolie og kondensat opgøres ved den til enhver tid  

 af Energistyrelsen godkendte procedure.
 § 8. Brugerne betaler til dækning af de i §  

 3, nr. 2, jf. § 5, omhandlede driftsomkostninger et beløb, der for den  

 enkelte bruger beregnes ved at multiplicere de i et driftsår  

 gennemsnitlige driftsomkostninger pr. transporteret enhed råolie og  

 kondensat inklusiv vand og sediment med antal enheder råolie og  

 kondensat inklusiv vand og sediment transporteret af DONG Olierør A/S  

 for brugeren i det pågældende driftsår.
§ 9. Brugerne betaler det i § 3, nr. 3, omhandlede  

 fortjenestelement af de mængder råolie og kondensat, der udskibes  

 fra Fredericia.
Den enkelte brugers udskibede mængder måles af  

 DONG Olierør A/S ved udløb fra lagertankene på DONG  

 Olierør A/S  terminal i Fredericia uden yderligere regulering.
 Stk. 2. Uanset stk. l kan det mellem DONG Olierør  

 A/S og bevillingshaverne aftales, at det i § 3, nr. 3, omhandlede  

 beløb erlægges i form af råolie og kondensat.  

 Energistyrelsen kan uanset stk. 1 med 6 måneders varsel bestemme, at  

 andre brugeres betaling af det i § 3, nr. 3, omhandlede beløb skal  

 erlægges i form af råolie og kondensat.
Stk. 3. For råolie og kondensat indvundet i henhold  

 til eneretsbevillingen opgøres værdien pr. mængdeenhed af  

 den transporterede råolie og kondensat som ved beregningen af  

 produktionsafgift i henhold til § 10 i eneretsbevillingen, jf. aftalens § 8,  

 stk. 3, og § 10, nr. 3. For råolie og kondensat indvundet i henhold til  

 en tilladelse opgøres værdien pr. mængdeenhed produceret  

 råolie og kondensat fra tilslutningspligtige felter som ved beregningen  

 af produktionsafgift i henhold til § 10 i tilladelserne.
Såfremt der  

 ikke i henhold til tilladelserne betales produktionsafgift opgøres den  

 nævnte værdi som i § 10 i modeltilladelsen for 1.  

 udbudsrunde.
 § 10. DONG Olierør A/S  eventuelle  

 forrentning af de i henhold til § 13, stk. 1 og 2, indbetalte beløb  

 samt indtægter ved salg, udlejning eller lignende af materielle  

 aktiver, hvortil udgifterne er betalt eller skal betales af brugerne, regnes  

 brugerne tilgode.
Kapitel 4 Opgørelse og betaling af pligtige  

 beløb § 11. Til opfyldelse af betalingsforpligtelser i  

 henhold til kapitel 3 foretager brugerne foreløbige indbetalinger  

 efter reglerne i §§ 12 og 13. De foreløbige indbetalinger reguleres  

 for hvert driftsår efter reglerne i §§ 16-18. Brugernes betalinger sker  

 på grundlag af opgørelser, der udarbejdes af DONG Olierør  

 A/S for hver bruger.
 Stk. 2. Driftsåret følger  

 kalenderåret.
Stk. 3. DONG Olierør A/S udarbejder for hvert  

 driftsår et budget for forventede indtægter og udgifter, der  

 vedrører brugerne.
Budgettet skal indeholde fornøden  

 specifikation vedrørende de enkelte indtægts- og udgiftsarter,  

 herunder for så vidt angår kapitalomkostninger, arten af  

 lånene samt disses forfaldstid.
Til brug for fastsættelsen af de  

 i § 12, stk. 2, nævnte beløb udarbejder DONG Olierør A/S  

 en plan over afviklingen af de i § 4, stk. 3, omhandlede lån.
Budget og  

 plan sendes til Energistyrelsen, jf. § 23 samt brugerne.
Foreløbig betaling § 12. De løbende betalinger i et  

 driftsår foretages i henhold til foreløbige opgørelser,  

 der udarbejdes af DONG Olierør A/S.
Stk. 2. Brugerne betaler til dækning af  

 kapitalomkostningerne, jf. § 3, nr. 1, og § 4, månedlige beløb  

 svarende til den pågældende måneds forfaldne ydelser for  

 DONG Olierør A/S lån i samme udstrækning, sådanne  

 ydelser ikke skal refinansieres i henhold til afviklingsplanen efter § 11,  

 stk. 3, jf. § 4, stk. 3. Beløbet forhøjes eller nedsættes  

 som følge af eventuelle ændringer i valutakurser for de i den  

 forudgående måned endeligt forfaldne låneydelser.
For  

 så vidt angår de af DONG Olierør A/S selv finansierede  

 investeringer udgør den månedlige betaling 1/12 af den samlede i  

 henhold til § 4, stk. 4, fastsatte årlige afskrivning og forrentning af  

 det investerede beløb.
Den enkelte brugers bidrag til dækning af  

 kapitalomkostningerne i en måned opgøres efter principperne i §  

 7 på grundlag af seneste prognose for transporterede mængder i  

 den pågældende måned meddelt til DONG Olierør A/S i  

 henhold til transportaftalerne.
Stk. 3. Brugerne betaler til dækning af  

 driftsomkostninger, jf. § 3, nr. 2 og § 5, et månedligt beløb  

 svarende til beløbet for den pågældende måned i  

 budgettet.
Beløbet kan reguleres med konstaterede afvigelser mellem  

 hidtil opkrævede beløb og faktisk afholdte udgifter i  

 driftsåret.
Den enkelte brugers bidrag til dækning af  

 driftsomkostningerne i en måned opgøres efter principperne i § 8  

 på grundlag af seneste prognose for transporterede mængder i den  

 pågældende måned meddelt til DONG Olierør A/S i  

 henhold til transportaftalerne.
Stk. 4. Bevillingshaverne betaler til dækning af  

 fortjenstelementet, jf. § 3, nr. 3 og § 9, et månedligt beløb,  

 der udgør 5 pct. af værdien af råolie og kondensat  

 transporteret i den forudgående måned.
Rettighedshavere betaler  

 til dækning af fortjenestelementet, jf. § 3, nr. 3 og § 9, et  

 månedligt beløb, der udgør 5 pct. af værdien af  

 råolie og kondensat indvundet i den foregående måned.  

 Værdien af de nævnte transporterede og indvundne mængder  

 aftales mellem brugerne og DONG Olierør A/S.
I tilfælde af  

 uenighed herom fastsattes en rimelig værdi af Energistyrelsen.
§ 13. DONG Olierør A/S fremsender senest  

 den 20. i en måned til brugerne en opgørelse for den  

 følgende måned af de i henhold til § 12, stk. 2, opgjorte  

 kapitalomkostninger, med angivelse af disses størrelse, forfaldstid,  

 lånenes art, kreditor i henhold til lånene samt eventuelle  

 reguleringer som følge af ændringer i valutakurser for de i den  

 forudgående måned betalte låneydelser.
Betalingen skal  

 være DONG Olierør A/S i hænde senest 3 dage før  

 ydelsens rettidige betaling til långiver.
For lånearrangementer,  

 hvor der skal erlægges adskillige ydelser pr. måned, betaler  

 brugerne dog senest den 10. i den pågældende måned et  

 beløb svarende til de samlede ydelser i måneden.
Stk. 2. DONG Olierør A/S fremsender den 25. i en  

 måned en opgørelse for den følgende måned af de i  

 henhold til § 12, stk. 3, opgjorte driftsomkostninger.
Beløbet betales  

 senest den 10. i sidstnævnte måned.
Stk. 3. Opgørelse af fortjenstelementet i henhold  

 til § 12, stk. 4, fremsendes senest den 7. i den måned, der  

 følger efter den måned, for hvilken betaling skal ske.
Betaling  

 skal erlægges senest den 15. i den samme måned.
Stk. 4. Skyldige beløb betales af brugerne i  

 danske kroner.
Beløb til dækning af forpligtelser i udenlandsk  

 valuta kan af brugerne efter aftale med DONG Olierør A/S  

 erlægges i den pågældende valuta, såfremt  

 fornødne tilladelser i henhold til valutalovgivningen foreligger.
Nedsættelse og udsættelse af betaling § 14. Ophører eller reduceres  

 transportmuligheden gennem olierørledningen under længerevarende  

 driftsforstyrrelser af andre årsager end de i stk. 2 omhandlede,  

 bestemmer Energistyrelsen efter forudgående drøftelse med DONG  

 Olierør A/S og brugerne, om og i givet fald i hvilket omfang,  

 betalingspligten i henhold til § 3, nr. l og 2, udsættes.
 Stk. 2. Såfremt transportmuligheden gennem  

 olierørledningen ophører eller reduceres af årsager, der  

 kan henføres til forsæt eller grov uagtsomhed udvist af DONG  

 Olierør A/S, nedsættes betalingen af kapital- og  

 driftsomkostninger, jf. § 3, nr. l og 2, jf. §§ 4 og 5, endeligt, som angivet  

 i stk. 3 og 4. Meddeles dispensation, som angivet i § 15, opretholdes  

 betalingspligten efter § 3, nr. l og 2, dog i det omfang, ilandføring  

 kan finde sted, med mindre anden bestemmelse træffes af  

 Energistyrelsen.
Stk. 3. Udsættelse eller nedsættelse efter  

 stk. l og 2 beregnes ud fra den del af de i § 3, nr. l og 2, omhandlede  

 beløb, der forholdsmæssigt for et driftsår kan  

 henføres til den periode, hvor transporten er ophørt eller  

 reduceret.
Nedsættelse eller udsættelse sker proportionalt med  

 den mængde råolie og kondensat, der i den pågældende  

 periode ikke har kunnet transporteres.
 Stk. 4. Ved beregningen af de ikke-transporterede  

 mængder af råolie og kondensat anvendes de af brugerne i henhold  

 til transportaftalerne senest afgivne kortsigtsprognoser for transporterede  

 mængder af råolie og kondensat, med mindre et andet  

 beregningsgrundlag fastsættes af Energistyrelsen.
 § 15. Sålænge transportmuligheden  

 gennem olierørledningen er ophørt eller reduceret som  

 følge af driftsforstyrrelser, meddeler Energistyrelsen dispensation  

 til anvendelse af anden transportmåde.
 Stk. 2. Dispensationen fornyes hver syvende dag og  

 ophører uden videre til det tidspunkt, hvor transportmuligheden gennem  

 olierørledningen er genetableret ifølge meddelelse fra DONG  

 Olierør A/S, der i videst muligt omfang varsler brugerne herom.
 Stk. 3. Finder Energistyrelsen efter forhandling med DONG  

 Olierør A/S og brugerne, at driftsforstyrrelsen skyldes ganske  

 særlige omstændigheder, såsom retsstridige forhold, der kan  

 tilskrives brugerne, kan dispensationen bortfalde.
Årlig regulering § 16. Senest 3 måneder efter udløbet  

 af et driftsår sender DONG Olierør A/S en  

 årsopgørelse vedrørende de beløb, brugerne er  

 pligtige at erlægge for det pågældende år.  

 Opgørelsen kan helt eller delvis omfatte forudgående  

 driftsår med hensyn til beløb, der ikke har kunnet medtages i  

 årsopgørelsen for det pågældende driftsår.
 Stk. 2. Senest 2 måneder efter udløbet af et  

 driftsår fremsender brugerne til DONG Olierør A/S den af  

 brugerne foretagne opgørelse af værdien af den transporterede  

 mængde råolie og kondensat for det forløbne  

 driftsår, jf. § 3, nr. 3.
§ 17. Senest 30 dage efter modtagelsen af  

 opgørelsen fra DONG Olierør A/S skal brugerne til DONG  

 Olierør A/S betale det beløb, hvormed  

 årsopgørelsen overstiger brugernes foreløbige indbetalte  

 beløb for det pågældende år.
Den del af  

 beløbet, der vedrører fortjenstelementet, jf. § 3, nr. 3. og §  

 9, forrentes med den af Danmarks Nationalbank til enhver tid fastsatte  

 diskonto med et tillæg på 2 pct. p.a. fra den 1. juli i det  

 forløbne driftsår, til betaling skal ske.
§ 18. Det beløb, hvormed det i henhold til  

 det i årsopgørelsen samlede krav for DONG Olierør A/S for  

 det forudgående driftsår måtte være mindre end de af  

 brugerne indbetalte foreløbige beløb, fradrages i den,  

 subsidiært de førstkommende foreløbige opgørelser  

 efter fremsendelsen af årsopgørelsen.
Den del af beløbet,  

 der vedrører fortjenstelementet i § 3, nr. 3, og § 9, forrentes med  

 den af Danmarks Nationalbank til enhver tid fastsatte diskonto med et  

 tillæg på 2 pct. p.a. fra l. juli i det forløbne  

 driftsår, til fradrag skal ske.
Kapitel 5 Almindelige bestemmelser Fremsendelse af opgørelser m.v.
§ 19. Alle opgørelser, meddelelser eller  

 andre henvendelser efter denne bekendtgørelse, uanset disses art,  

 sendes til en fælles forretningsadresse for rettighedshaveren til den  

 enkelte tilladelse og til bevillingshaverne for så vidt angår  

 eneretsbevillingen.
Forretningsadresserne meddeles skriftligt til DONG  

 Olierør A/S.
Indbetalingskonti § 20. Alle betalinger fra brugerne til DONG  

 Olierør A/S foretages ved indbetaling på de af DONG  

 Olierør A/S skriftligt anviste konti.
DONG Olierør A/S kan med  

 10 dages skriftligt varsel fastsætte ændringer heri.
Betalingspligt § 21. Brugerne er pligtige med sædvanlige  

 betalingsmidler at erlægge beløb, der kræves betalt i  

 henhold til opgørelser i §§ 13 og 17, i det omfang beløbet  

 fremgår af et godkendt budget, jf. § 23, eventuelt reguleret i henhold  

 til § 12, stk. 3. En eventuel undladelse i overensstemmelse med dansk rets  

 almindelige regler af at opfylde denne betalingspligt kan kun ske,  

 såfremt der i hvert enkelt tilfælde er givet DONG Olierør  

 A/S 3 måneders forudgående skriftligt varsel.
Forsinkelse med betaling § 22. Betaler en af brugerne ikke skyldige  

 beløb, som omhandlet i § 3, nr. 1 og 2, i rette tid, skal den  

 pågældende erstatte de heraf følgende  

 finansieringsomkostninger med et tillæg på 6 pct. p.a. af det  

 skyldige beløb.
Tillægget regnes brugerne tilgode i forbindelse  

 med den nærmest følgende foreløbige opgørelse i  

 henhold til § l3, stk. 2.
 Stk. 2. Betaler en af brugerne ikke skyldige  

 beløb, som omhandlet i § 3, nr. 3, i rette tid, forrentes  

 beløbet med den til enhver tid fastsatte officielle diskonto med et  

 tillæg på 6 pct. p.a. fra forfaldstiden, til betaling sker.
 Stk. 3. § 4, stk. 1, i lovbekendtgørelse  

 nr. 583 af 1. september 1986 finder tilsvarende anvendelse.
Godkendelse § 23. Energistyrelsen godkender efter indhentet  

 udtalelse fra revisionskomitéen, jf. § 24, budgetter m.v. i henhold  

 til § 11, stk. 3, jf. § 12, stk. 3, samt budgetter til etablering af nye  

 anlæg, som er en del af olierørledningen eller  

 gennemførelse af væsentligere forbedringer af  

 olierørledningen, jf. § 4, stk. 2, samt årsopgørelser i  

 henhold til §§ 16-18.
Revisionskomité § 24. Energistyrelsen nedsætter en  

 revisionskomité.
Stk. 2. Revisionskomitéen består af en  

 formand og 2 andre medlemmer, der alle skal have uddannelse og  

 selvstændigt virke som statsautoriseret revisor eller registreret  

 revisor.
Energistyrelsen udpeger formanden.
De 2 andre medlemmer udpeges  

 efter indstilling fra henholdsvis brugerne og DONG Olierør A/S.  

 Revisionskomitéen udarbejder en forretningsorden, der godkendes af  

 Energistyrelsen.
Stk. 3. Revisionskomitéen forelægges og  

 gennemgår de i § 23 nævnte anliggender.
Komitéen skal  

 herved blandt andet påse, at afholdte eller budgetterede udgifter er i  

 overensstemmelse med de i henhold til §§ 25 og 26 fastsatte retningslinier,  

 samt at DONG Olierør A/S i det hele udfører sin virksomhed i  

 henhold til loven på en økonomisk hensigtsmæssig  

 måde.
 Stk. 4. Brugerne og DONG Olierør A/S kan overfor  

 revisionskomitéen rejse spørgsmål af den i stk. 3  

 omhandlede karakter.
 Stk. 5. Efter anmodning fra Energistyrelsen afgiver  

 revisionskomitéen udtalelse om andre forhold, der omfattes af denne  

 bekendtgørelse.
 Stk. 6. Revisionskomitéen påser, at de i  

 henhold til §§ 25 og 26 fastsatte retningslinier er hensigtsmæssige og  

 kan over for Energistyrelsen eller DONG Olierør A/S foreslå  

 ændringer heri.
 Stk. 7. På begæring af  

 revisionskomitéen er DONG Olierør A/S og brugerne pligtige at  

 fremkomme med de oplysninger og den dokumentation, som findes fornøden  

 til udøvelse af komitéens opgaver efter bestemmelserne i stk.  

 3-5.
 Stk. 8. De med revisionskomitéen forbundne  

 driftsudgifter afholdes af brugerne som en omkostning i henhold til § 3, nr.  

 2.
Retningslinier for budgetter, opgørelser og  

 regnskab § 25. DONG Olierør A/S udfærdiger  

 nærmere retningslinier om de i kap. 4 og 5 nævnte anliggender med  

 det formål at udfylde og sikre gennemførelsen af de i  

 bekendtgørelsen fastsatte bestemmelser.
Retningslinierne skal  

 indeholde principperne og tidsrammerne for udarbejdelse af budgetter og  

 opgørelser til brugerne samt registrering af de af DONG Olierør  

 A/S i henhold til bekendtgørelsen oppebårne indtægter og  

 afholdte udgifter.
De af DONG Olierør A/S udarbejdede retningslinier  

 godkendes af Energistyrelsen i overensstemmelse med reglerne i stk. 2.  

 Godkendte retningslinier kan af selskabet ændres efter reglerne i stk.  

 2.
Stk. 2. De af DONG Olierør A/S udfærdigede  

 retningslinier fremsendes til revisionskomitéen.
Komitéen  

 afgiver efter forud indhentet udtalelse fra brugerne indstilling til  

 Energistyrelsen om godkendelse.
Komitéen kan herved foreslå  

 ændringer i eller tilføjelser til de af DONG Olierør A/S  

 udfærdigede retningslinier.
Energistyrelsen kan pålægge  

 DONG Olierør A/S at foretage ændringer i godkendte  

 retningslinier.
 § 26. De i henhold til § 25 fastsatte  

 retningslinier skal sikre, at indtægter og udgifter vedrørende  

 olierørledningen registreres i overensstemmelse med reglerne i denne  

 bekendtgørelse samt kravene til god regnskabsskik, herunder at  

 registreringen foretages med fornøden specifikation af de enkelte  

 indtægts- og udgiftsarter.
 Stk. 2. Ved de i henhold til § 25 fastsatte  

 retningslinier skal det endvidere sikres, at DONG Olierør A/S  

  budgetter og årsopgørelser giver en klar og overskuelig  

 oversigt over indtægter og udgifter ved virksomhed i henhold til loven  

 og skal med henblik herpå indeholde nærmere principper om  

 redegørelse for og fordeling af de enkelte indtægts- og  

 udgiftsposter.
 Stk. 3. Alt materiale med tilknytning til de i stk. 1 og  

 2 omhandlede forhold, uanset dettes art, herunder modtagne breve, genparter  

 af afsendte breve eller forretningspapier, notater m.v. skal opbevares af  

 DONG Olierør A/S, med mindre Energistyrelsen godkender andet.
Kapitel 6 Nye regler § 27. Når produktionsanlæg med andre  

 ejere end brugerne bliver tilsluttet rørledningen vil ændring af  

 denne bekendtgørelse, jf. lovens § 3, stk. 3, blive genstand for  

 forhandling med samtlige tilslutningspligtige og DONG Olierør  

 A/S.
Kapitel 7 Ikrafttræden m.v.
 § 28. Bekendtgørelsen træder i kraft  

 den 14. april 2000. Bekendtgørelsen har virkning fra driftsåret  

 1998, jf. de af Energistyrelsen godkendte aftaler af henholdsvis 29. maj og  

 2. juni 1998 mellem DONG Olierør A/S og brugerne.
 Stk. 2. Med virkning fra bekendtgørelsens gyldighed  

 ophæves Energiministeriets bekendtgørelse nr.181 af 30. april  

 1984 om betaling for transport af råolie og kondensat.
