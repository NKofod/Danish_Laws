 Efter § 143, stk. 4, i lov om rettens pleje, jf. lovbekendtgørelse nr. 905  

 af 10. november 1992 har Justitsministeriet den 20. november 1995 godkendt en  

 ændring i vedtægt af 27. maj 1983 for Det danske Advokatsamfund, jf.  

 Justitsministeriets bekendtgørelse nr. 1115 af 15. december 1992 som ændret  

 ved bekendtgørelse nr. 806 af 4. oktober 1993. Ændringen er optaget som bilag  

 til denne bekendtgørelse.
Justitsministeriet, den 20. november  

 1995 Bjørn Westh / Niels Boesen Bilag 1 Ændring af vedtægt for Det danske Advokatsamfund § 1.  I vedtægt for Det danske Advokatsamfund, jf.  

 Justitsministeriets bekendtgørelse nr. 1115 af 15. december 1992 som ændret  

 ved bekendtgørelse nr. 806 af 4. oktober 1993, foretages følgende ændring:
 1. § 44, stk. 1, affattes således:
 Forsikringssummen andrager med virkning fra den 1. januar 1996 et  

 grundbeløb på 1,1 million kroner, med et tillæg, der beregnes hvert år pr. 1.  

 januar - første gang pr. 1. januar 1997 - på grundlag af det af Danmarks  

 Statistik for 4. kvartal i det forudgående år offentliggjorte timelønsindeks.  

 Såfremt Danmarks Statistik ophører med at beregne det anførte indekstal,  

 træder det nærmest sammenlignelige indeks eller erstatningsindeks i stedet  

 for det anførte indekstal.
