(Til amtskommuner og kommuner omfattende de små øer,  

 Sammenslutningen af Danske Småøer, samt ørepræsentanterne) 1. Indledning.
I henhold til ovennævnte lovs § 4 kan miljøministeren i særlige tilfælde  

 yde støtte til gennemførelse af forsøgsordninger, projekter m.v., der har  

 betydning for sikring af levevilkårene på de enkelte øer.
Støtten kan ydes  

 som tilskud eller lån.
 I bekendtgørelse nr. 31 af 31. januar 1984 har miljøministeren bemyndiget  

 planstyrelsen til at administrere denne støtteordning.
 I nærværende skrivelse redegøres for administrationen af støtteordningen.
2. Hvilke øer er omfattet af loven? I § 11 i miljøministeriets bekendtgørelse nr. 205 af 8. maj 1984 er  

 fastlagt, at følgende 27 øer er omfattet af loven:
3. Hvilke forsøgsordninger, projekter m.v. kan  

 støttes? Hovedformålet med såvel trafikstøtteordningen som den særlige statslige  

 støtteordning efter lovens § 4 er at sikre levevilkårene for beboerne på de  

 små øer for derved at medvirke til at standse affolkningen.
 I bemærkningerne til lovforslaget er angivet 2 eksempler på projekter, som  

 vil kunne støttes efter § 4, nemlig oprettelsen af et privat  

 ørådgivningskontor og etablering af egnede samlingslokaler.
Planstyrelsen finder det ikke hensigtsmæssigt yderligere på forhånd at  

 fastlægge, hvilke forsøgsordninger m.v., der omfattes af støtteordningen.
Om  

 en forsøgsordning eller et projekt vil kunne støttes vil derfor blive  

 vurderet i hvert enkelt tilfælde på baggrund af den konkrete ansøgning.
4. Hvor stort er det samlede støttebeløb? Størrelsen af det samlede støttebeløb fastsættes årligt på finansloven.  

 For finansåret 1984 er der afsat 1,2 mill. kr.
5. Hvor skal der søges? Ansøgning skal sendes til planstyrelsen gennem Sammenslutningen af Danske  

 Småøer, jfr. § 12, stk. 1 i bekendtgørelsen.
Samtidig med fremsendelsen til  

 sammenslutningen sendes en kopi af ansøgningen til planstyrelsen.
 Ansøgninger om støtte kan fremsendes løbende gennem året.
 Sammenslutningen af Danske Småøer afgiver en udtalelse over ansøgningen  

 forinden denne videresendes til planstyrelsen.
 Inden planstyrelsen træffer afgørelse i sagen forelægges ansøgningen  

 ifølge § 12, stk. 2 i det særlige embedsmandsudvalg under planstyrelsen  

 vedrørende de små øer.
 Kopi af planstyrelsens afgørelse sendes til Sammenslutningen af Danske  

 Småøer og den pågældende kommunalbestyrelse.
 Planstyrelsen kan i forbindelse med de konkrete bevillinger fastsætte  

 nærmere vilkår og betingelser for udbetaling af støtten.
6. Hvilke oplysninger skal fremgå af ansøgningen? Ansøgningen om støtte skal som minimum indeholde oplysninger om følgende:
Ansøgeren - privatperson - forening - erhvervsvirksomhed Ejendommen - kortbilag med ejendommens placering og matr. nr.
- ejerforhold - eventuel notering som landbrugsejendom - nuværende behæftelser Beskrivelse af formålet med projektet bilagt eventuelle tegninger.
Det ansøgte beløb ønskes som - direkte tilskud - lån Budget - søges anden støtte - forslag til afdragsordning (ved lån) - udbetalingstidspunkt for støtten - regnskaber/selvangivelser for de seneste 3 år Tidsplan for projektets gennemførelse.
 Afsætningsmuligheder ved produktion.
 Beskrivelse af projektets mulighed for at forbedre levevilkårene for det  

 pågældende øsamfund, herunder især mulighederne for at skabe eller fastholde  

 arbejdspladser på øen.
 Udtalelser om/anbefalinger af projektet.
 Hvilke tilladelser, dispensationer m.v. der kræves for projektets  

 gennemførelse, og hvorvidt disse foreligger.
7. Hvor kan yderligere oplysninger indhentes? Spørgsmål om støtteordningen kan rettes til planstyrelsens 4. kontor (tlf.  

 (01) 13 67 60) ved civilingeniør Svenn Godvin og landinspektør Inge Livbjerg.
