Fremsat den 21. marts 2001 af  

 socialministeren (Henrik Dam Kristensen) Forslag til Lov om ændring af lov om social service,  

 lov om retssikkerhed og administration på det sociale område og  

 lov om embedslægeinstitutioner m.v.
(Tilsyn med indsatsen overfor ældre m.v.) § 1 I lov om social service, jf. lovbekendtgørelse nr. 944 af 16.  

 oktober 2000, som senest ændret ved lov nr. 115 af 19. februar 2001,  

 foretages følgende ændringer:
 1. I § 110, stk. 1, ophæves 2.- 4. pkt.
 2. I § 110 indsættes efter stk. 1 som nye  

 stykker:
» Stk. 3. For beboere i plejehjem m.v., jf. § 140,  

 plejeboligbebyggelser omfattet af lov om almene boliger samt støttede  

 private andelsboliger m.v. eller lov om boliger for ældre og personer  

 med handicap, og tilsvarende boligenheder, skal skemaet efter stk. 2  

 endvidere indeholde oplysninger om den samlede plan for pleje- og  

 omsorgsindsats for ansøgeren.
Skemaet udfyldes i samarbejde med  

 ansøgeren, nærmeste pårørende eller anden  

 nærtstående og eventuelt ansøgerens egen praktiserende  

 læge.
Skemaet udleveres til ansøgeren i forbindelse med  

 afgørelsen.« Stk. 2 bliver herefter stk. 4.
 3. Efter § 112 indsættes:
» Stk. 2. Kommunen fastsætter i samarbejde med  

 rådet vedtægterne for dets arbejde.
I vedtægterne  

 fastsættes bl.a. regler for valg af medlemmer, valgperiode samt  

 rådets arbejdsområde og kompetence.« 4. Overskriften før § 113 affattes således:
» 5. Efter § 113 indsættes:
» Stk. 2. Som led i tilsynsforpligtelsen efter stk. 1 skal  

 kommunen mindst to gange årligt foretage uanmeldte tilsynsbesøg  

 i plejehjem m.v., jf. § 140, plejeboligbebyggelser, omfattet af lov om  

 almene boliger samt støttede private andelsboliger m.v. eller lov om  

 boliger for ældre og personer med handicap, og andre tilsvarende  

 boligenheder i kommunen.
Efter hvert tilsynsbesøg udarbejder kommunen  

 en tilsynsrapport til brug for den kommunale opfølgning på  

 tilsynsbesøget.
Stk. 3. Tilsynsrapporter udfærdiget efter stk. 2  

 offentliggøres og sendes til høring i bruger- og  

 pårørenderådet, jf. § 112 a, samt i det kommunale  

 ældreråd, jf. § 30 i lov om retssikkerhed og administration  

 på det sociale område.
Den enkelte bruger eller  

 pårørende skal endvidere have tilbud om løbende at  

 få tilsendt tilsynsrapporterne efter stk. 2.
Stk. 4. Mindst én gang årligt udarbejdes og  

 offentliggøres en samlet redegørelse om tilsynet efter stk. 1  

 og 2. Kommunalbestyrelsen drøfter redegørelsen på et  

 møde med henblik på opfølgning på tilsynet.« § 2 I lov om retssikkerhed og administration på det sociale  

 område, jf. lovbekendtgørelse nr. 267 af 12. april 2000,  

 foretages følgende ændringer:
 1. I § 31, stk. 1, indsættes som 3. pkt.:
» 2. I § 34, stk. 2, 1. pkt., indsættes efter »generelle«: »og konkrete«.
§ 3 I lov nr. 381 af 13. juni 1973 om embedslægeinstitutioner m.v., som  

 ændret ved lov nr. 345 af 17. maj 2000, foretages følgende  

 ændringer:
 1. Efter § 6 indsættes:
» Stk. 2. Den i stk.1 nævnte sundhedsfaglige  

 rådgiver foretager efter behov og mindst en gang årligt en  

 sundhedsfaglig gennemgang af plejehjem m.v., jf. stk. 1, og udarbejder i  

 tilslutning hertil en rapport, som gives til vedkommende plejehjem m.v. og  

 kommunalbestyrelsen med henblik på, at der følges op på  

 påpegede fejl og mangler.
Rapporten sendes endvidere til vedkommende  

 embedslægeinstitution, som selvstændigt vurderer behovet for  

 institutionens opfølgning på de sundhedsmæssige  

 forhold.
Stk. 3. Sundhedsstyrelsen fastlægger de faglige  

 kvalifikationer, som den sundhedsfaglige rådgiver efter stk. 1. skal  

 have.
Vedkommende embedslægeinstitution bistår efter anmodning  

 kommunalbestyrelsen med vejledning om, hvorvidt læger, der efter stk.1  

 overvejes antaget til sundhedsfaglig rådgiver, opfylder betingelserne  

 herfor.
Kommunalbestyrelsen underretter vedkommende  

 embedslægeinstitution om, hvem der er udpeget som sundhedsfaglig  

 rådgiver efter stk. 1.« 2. I § 8, stk. 1, indsættes  

 efter »Sundhedsministeren kan«: », udover de i § 6 a foreskrevne opgaver,« § 4 Stk. 1. Loven træder i kraft den 1. juli 2001, jf.  

 dog stk. 2-4.
 Stk. 2. I 2001 skal kommunerne have gennemført  

 ét tilsynsbesøg, jf. § 1 nr. 5. Inden udgangen af 2002  

 skal kommunerne første gang have udfærdiget en samlet  

 årlig redegørelse om tilsynet, jf. § 1.
 Stk. 3. Lovens § 2, nr. 1, træder i kraft  

 dagen efter bekendtgørelsen i Lovtidende.
 Stk. 4. Lovens § 3 træder i kraft den 1.  

 januar 2002.
Bemærkninger til lovforslaget Almindelige bemærkninger Regeringen lægger stor vægt på, at de  

 ældre skal opleve tryghed i alderdommen.
Der skal være  

 værdighed og respekt i ældreomsorgen, og sikkerhed for, at der  

 ydes hjælp, når der er behov for det.
Sikkerheden for, at den  

 svage ældre kan regne med at få den nødvendige  

 hjælp, bliver ofte fremhævet af både ældre og  

 pårørende som én af de vigtigste forudsætninger for  

 en god og tryg alderdom.
En anden vigtig forudsætning for en høj  

 livskvalitet for de ældre er, at der også i alderdommen  

 sættes fokus på den enkeltes ressourcer og færdigheder.
Der  

 skal skabes rammer for at vedligeholde fysiske og psykiske færdigheder,  

 og de kommunale tilbud skal i videst muligt omfang tilrettelægges  

 sådan, at den ældre aktivt kan deltage i de daglige opgaver.
Det er en kommunal forpligtelse at sørge for, at  

 bl.a. de ældre får den nødvendige hjælp.  

 Lovgivningsmæssigt er der taget skridt til at sikre dette, bl.a. ved at  

 pålægge kommunalbestyrelsen at melde klart ud om det kommunale  

 serviceniveau via de lovpligtige kvalitetsstandarder.
Kommunalbestyrelsen er  

 ligeledes forpligtet til at følge op på, om hjælpen rent  

 faktisk ydes i overensstemmelse med såvel det vedtagne serviceniveau  

 som den konkrete afgørelse.
Kommunalbestyrelsens forpligtelse til at  

 føre tilsyn med, hvordan udførerne løser opgaverne, er  

 et naturligt led i dette opfølgningsarbejde.
 Debatten om forholdene bl.a. i landets plejehjem har  

 fokuseret på en række problemer i forbindelse med  

 udførelsen af personlig og praktisk hjælp, og dermed om  

 effektiviteten af tilsynet med indsatsen overfor de svage ældre.  

 Samtidig har en undersøgelse af 30 kommuners tilsynspraksis, som  

 Socialministeriet har fået gennemført, dokumenteret, at tilsynet  

 ofte ikke fungerer godt nok.
På denne baggrund fremsætter regeringen dette  

 lovforslag.
Hensigten er at skabe større klarhed over, hvilken  

 hjælp der skal ydes til de svage ældre, at sikre en større  

 grad af medindflydelse for brugere og pårørende i den daglige  

 tilrettelæggelse af pleje- og omsorgsindsatsen i plejehjem og  

 plejeboliger m.v., samt at imødekomme behovet for en opstramning af  

 myndighedens tilsyn med udførernes indsats i forhold til de svage  

 ældre på såvel det sociale som det sundhedsfaglige  

 område.
Mange kommuner udarbejder allerede i dag individuelle  

 plejeplaner el. lign. med henblik på bedre at kunne tilrettelægge  

 en målrettet indsats overfor de svage ældre.
Det foreslås,  

 at udarbejdelse af sådanne planer gøres til en pligt for  

 kommunerne, ved at udvide den allerede eksisterende pligt til at udfylde et  

 skema til brug for den skriftlige afgørelse om hjælp efter  

 kapitel 14. Udvidelsen skal gælde beboere i plejehjem og lignende  

 boliger, og vil medføre, at den samlede pleje- og omsorgsindsats for  

 denne persongruppe præciseres og synliggøres overfor såvel  

 brugerne som de pårørende.
Den samlede pleje- og omsorgsindsats består dels i  

 de konkrete ydelser, der træffes afgørelse om, dels i den  

 daglige tilrettelæggelse af hverdagen for den enkelte.
Planen for den  

 samlede indsats skal være fremadrettet, og skal tage udgangspunkt i den  

 enkeltes aktuelle ressourcer, behov og muligheder, ligesom der i videst  

 muligt omfang skal tages hensyn til den enkeltes livshistorie, vaner og  

 ønsker ved tilrettelæggelsen af den samlede indsats.
Ved at  

 bruge de ældres ressourcer på deres egne præmisser, og give  

 plads til forskellighed i hverdagen, skabes de bedst mulige rammer for et  

 godt og værdigt liv for de ældre.
De individuelle pleje- og  

 omsorgsplaner skal ses i denne sammenhæng, og skal medvirke til at  

 skabe helhed i indsatsen overfor den enkelte, med særlig fokus på  

 individuelle ressourcer, færdigheder og livsmønstre.
Udarbejdelse af planerne vil give et godt grundlag for at  

 tilrettelægge plejen, og vil give brugere og pårørende  

 bedre information om, hvilken hjælp der ydes til den enkelte.
Planerne  

 vil også kunne indgå som et naturligt element i tilsynet med  

 indsatsen overfor de svage ældre.
Det er Socialministeriets hensigt at  

 følge udmøntningen af forslaget om plejeplaner med henblik  

 på at vurdere betydningen heraf, samt vurdere om plejeplanerne anvendes  

 i overensstemmelse med intentionerne.
Det foreslås endvidere at pålægge  

 kommunen at oprette bruger- og pårørenderåd for beboere i  

 plejehjem og lignende boliger.
Hermed skabes et forum for dialog mellem  

 kommunen, brugerne og de pårørende.
Kommunen skal efter  

 forslaget høre rådene i forbindelse med tilsynsrapporterne,  

 hvilket vil medvirke til at skabe en større åbenhed om  

 forholdene for de svage ældre.
Det er den enkelte kommunes ansvar at  

 beslutte, hvor mange bruger- og pårørenderåd der skal  

 oprettes i kommunen, samt fastsætte kriterier herfor   dog skal  

 brugere/pårørende udgøre et flertal i rådene.
Da  

 rådene skal tjene de lokale brugere og pårørendes  

 interesser, bør rådene som minimum oprettes, så de  

 repræsenterer brugere og pårørende med tilknytning til  

 boliger, der udgør naturlige geografiske og/eller  

 interessemæssige enheder.
Hvis de berørte boligenheder har yngre  

 beboere med handicap, bør der i videst muligt omfang tages hensyn til  

 disse beboeres særlige interesser ved sammensætningen af  

 rådene og ved tilrettelæggelsen af rådenes arbejde.
Kommunalbestyrelsen har som myndighed allerede i dag pligt  

 til at føre tilsyn med, hvordan udførerne løser de  

 opgaver, som myndigheden har truffet afgørelse om, jf.  

 retssikkerhedslovens § 16. Regeringen ønsker med dette lovforslag  

 at fastholde og præcisere denne forpligtelse og at sætte  

 særlig fokus på myndighedstilsynet med udførernes indsats  

 i forhold til de svage ældre.
Lovforslaget fastsætter alene et  

 minimumsniveau for tilsynet med udførerne.
Ansvaret for at  

 fastlægge rammerne for den samlede tilsynsindsats påhviler  

 fortsat kommunalbestyrelsen, der eksempelvis vil kunne supplere de  

 lovpligtige, uanmeldte tilsynsbesøg med anmeldte tilsynsbesøg,  

 brugertilfredshedsundersøgelser el.lign.. I en række kommuner er  

 der gode erfaringer med at gennemføre anmeldte tilsynsbesøg,  

 hvor bl.a. brugere og pårørende kan forberede  

 spørgsmål eller bemærkninger til de tilsynsførende,  

 og hvor også personale og ledelse kan afsætte tid til en  

 grundigere drøftelse af mere generelle spørgsmål om  

 tilrettelæggelsen af den daglige pleje og omsorg m.v.
Det minimumsniveau for myndighedens/kommunalbestyrelsens  

 tilsyn, der foreslås i lovforslaget, omfatter indsatsen overfor de  

 svage ældre.
Det er i den forbindelse uden betydning, om indsatsen ydes  

 overfor beboere i plejehjem eller lignende boformer, der drives af kommunen  

 selv, en anden kommune eller amtskommune, en selvejende institution eller en  

 privat serviceudbyder.
Forpligtelsen gælder ligeledes uafhængigt  

 af, hvilke boformer der i den enkelte kommune tilbydes svage ældre.
For  

 så vidt angår den kommunale tilsynsforpligtelse vedrørende  

 plejeboligbebyggelser omfattet af By- og Boligministeriets lovgivning  

 bemærkes, at den tilsynsforpligtelse, som kommunalbestyrelserne  

 allerede har efter By- og Boligministeriets lovgivning med hensyn til  

 bebyggelsernes drift, ikke berøres af dette lovforslag.
Myndighedstilsynet Som præcisering af det kommunale tilsynsansvar  

 foreslås det, at kommunalbestyrelsen pålægges mindst to  

 gange årligt at gennemføre uanmeldte tilsynsbesøg i  

 plejehjem og tilsvarende boligenheder samt at udfærdige en  

 tilsynsrapport efter hvert tilsynsbesøg.
De obligatoriske  

 tilsynsbesøg og de afrapporteringer, der skal udarbejdes som  

 opfølgning herpå, skal medvirke til, at kommunen som myndighed  

 kan foretage en løbende og systematisk opfølgning på  

 indsatsen overfor de svage ældre.
Endvidere foreslås det, at der  

 udarbejdes en årlig redegørelse for den samlede tilsynsindsats  

 på ældreområdet.
Denne redegørelse skal danne  

 grundlag for en vurdering af, om kommunalbestyrelsen som myndighed finder, at  

 indsatsen fungerer tilfredsstillende.
For at fremme den vigtige offentlige  

 debat om udførelsen af opgaverne for de svage ældre, og for at  

 fremme gennemsigtigheden i den kommunale indsats, pålægges  

 kommunerne at offentliggøre såvel rapporterne fra de  

 løbende tilsynsbesøg som den samlede årlige  

 redegørelse for tilsynsindsatsen.
Endvidere skal såvel de  

 løbende tilsynsrapporter som den årlige redegørelse  

 sendes til høring i de kommunale ældreråd, samt i de  

 nyoprettede bruger-/pårørenderåd.
Den generelle kommunale tilsynsforpligtelse efter  

 retssikkerhedslovens § 16 betyder, at de overordnede beslutninger om  

 tilsynets tilrettelæggelse skal træffes af kommunalbestyrelsen.  

 Dette gælder også for tilsyn på ældreområdet.  

 Netop på ældreområdet betyder kravet om udarbejdelse af  

 kvalitetsstandarder, at tilsynet kan og bør ses i en større  

 sammenhæng.
Det er således vigtigt at holde fast i, at en del af  

 formålet med tilsynet på ældreområdet er at sikre, at  

 opgaverne udføres i overensstemmelse med de afgørelser, som  

 myndigheden har truffet, herunder de politisk fastsatte standarder for,  

 hvilken hjælp der skal ydes.
Beslutningerne om den overordnede  

 tilrettelæggelse af tilsynet, og om hvordan der skal gribes ind ved  

 uregelmæssigheder, ligger derfor i naturlig forlængelse af  

 beslutningerne om det kommunale serviceniveau for ældreplejen.
De  

 lokale ældreråd skal, i overensstemmelse med § 30 i lov om  

 retssikkerhed og administration på det sociale område, tages med  

 på råd ved tilrettelæggelsen af de overordnede  

 retningslinier for tilsynet.
Den sundhedsmæssige indsats Regeringen ønsker endvidere at styrke kommunernes  

 varetagelse af de sundhedsmæssige opgaver i plejehjem og lignende  

 boligenheder.
Ved forslaget om en ændring af embedslægeloven  

 pålægges det kommunalbestyrelsen at knytte én eller flere  

 læger som sundhedsfaglige rådgivere til kommunen, med henblik  

 på at der kan ydes kommunalbestyrelsen og det enkelte plejehjem mv. en  

 mere direkte og uformel sundhedsfaglig bistand.
Rådgiveren skal efter  

 behov og mindst en gang årligt udarbejde en rapport om de  

 sundhedsfaglige forhold på de enkelte plejehjem m.v., og sende denne  

 til plejehjemmet og vedkommende kommunalbestyrelse samt til  

 embedslægeinstitutionen med henblik på, at der bliver fulgt op  

 på påpegede fejl og mangler vedrørende de sundhedsfaglige  

 forhold.
Embedslægeinstitutionen iværksætter om  

 nødvendigt opfølgningsmæssige tiltag overfor kommunen og  

 evt. det sundhedsfaglige personale.
 Embedslægeinstitutionen bistår efter anmodning  

 kommunen med en faglig vurdering af de læger, som kommunen overvejer at  

 ansætte som sundhedsfaglige rådgivere, og vurderer i denne  

 forbindelse også, om der foreligger et særligt  

 afhængighedsforhold til kommunen eller vedkommende plejehjem.
Administrative og økonomiske konsekvenser Forslaget om to årlige, obligatoriske, uanmeldte  

 tilsynsbesøg skønnes ikke at få administrative  

 konsekvenser af betydning, da de skitserede minimumskrav til tilsynet findes  

 at ligge indenfor rammerne af den generelle tilsynsforpligtelse, kommunerne i  

 forvejen har, jf. § 16 i lov om retssikkerhed og administration på  

 det sociale område.
Lovforslagets §§ 1 og 2 vil give anledning til  

 samlede merudgifter for kommunerne på i alt 2,3 mill. kr. i 2001 og 4,6  

 mill. kr. de følgende år (alle tal pl-2001), fordelt på  

 følgende tre områder:
1)	Brugere og pårørende får, jf. § 113 a stk.  

 3, eksplicit mulighed for at få tilsendt kopi af tilsynsrapporterne,  

 som er udarbejdet efter de årlige uanmeldte tilsynsbesøg.
Dette  

 vil give en merudgift på 0,1 mill. kr. i 2001 og 0,2 mill. kr. de  

 følgende år.
 2)	Kommunerne skal som noget nyt, mindst én gang årligt,  

 udarbejde en samlet redegørelse for tilsynet med indsatsen overfor de  

 svage ældre, jf. § 113 a stk. 4. Dette vil give anledning til en  

 årlig merudgift på 1,2 mill. kr. i 2001 og 2,4 mill. kr. de  

 følgende år.
 3)	Kommunerne forpligtes til at udarbejde individuelle planer for den  

 kommunale pleje- og omsorgsindsats overfor de svage ældre som  

 supplement til det skema, der i forvejen skal udfyldes forud for  

 afgørelser om hjælp efter kapitel 14. Udgiften forbundet med  

 dette er 1,0 mill. kr. i 2001 og 2,0 mill. kr. de følgende  

 år.
 Forslaget om kommunernes pligt til at antage  

 sundhedsfaglige rådgivere, skønnes, i det omfang kommunerne ikke  

 allerede har tilknyttet sådan ekspertise, at udgøre merudgifter  

 for kommunerne på 8,7 mill. kr., idet der her er taget højde  

 for, at den betaling, der skal ydes rådgiverne, ikke er forhandlet med  

 respektive faglige organisationer.
I tilslutning til kommunernes pligt til at antage  

 sundhedsfaglige rådgivere forventes forslaget herudover at  

 medføre statslige merudgifter på 7,8 mill. kr.
Udgifterne  

 afspejler den administrative belastning af embedslægeinstitutionerne og  

 Sundhedsstyrelsen, der er forbundet med at bistå med antagelse af de  

 sundhedsfaglige rådgivere, at følge op på de tilsendte  

 faglige rapporter, samt at varetage de flere rådgivnings-, tilsyns- og  

  klagesager, som de nye tilsynsregler skønnes at ville medføre.  

 En del af merudgiften på 7,8 mill. kr. er således  

 lønudgifter på i alt 6,0 mill. kr., svarende til  

 ansættelse af otte embedslæger og fire HK-årsværk  

 samt et AC-årsværk til Sundhedsstyrelsens varetagelse af centrale  

 rådgivnings- og tilsynsopgaver.
 Bl.a. fordi forberedelse af rådgivningsordningen og  

 antagelse af de nævnte sundhedsfaglige rådgivere vil kræve  

 nogen tid, vil denne del af lovforslaget først træde i kraft 1.  

 januar 2002.
 Udgifterne på sundhedsområdet vil derfor  

 også først blive bevilliget henholdsvis til de kommunale parter  

 og til Sundhedsministeriet (embedslægevæsenet og  

 Sundhedsstyrelsen) i finansåret 2002.
Lovforslagets samlede udgifter beløber sig til 2,3  

 mill. kr. i 2001 og 21,1 mill. kr. i 2002 og fremefter.
Kommunernes  

 merbelastning heraf udgør 2,3 mill. kr. i 2001 og 13,3 mill. kr. i  

 2002 og de efterfølgende år.
Merudgifterne i 2001 finansieres indenfor  

 Socialministeriets eksisterende økonomiske ramme.
Udgifterne i 2002 og  

 frem, der fordeler sig med 13,3 mill. kr. til kommunerne og 7,8 mill. kr.  

 heraf 6,0 mill. til løn til embedslægevæsenet og  

 Sundhedsstyrelsen, søges finansieret via satspuljen.
 Forslaget skal forhandles med de kommunale parter.
Erhvervsmæssige og miljømæssige konsekvenser Forslaget skønnes kun at have ubetydelige  

 erhvervsmæssige konsekvenser i form af en tilpasning til de nye regler  

 om bl.a. bruger- og pårørenderåd i de plejehjem og  

 lignende boenheder, der ikke drives af kommunerne.
Høring Der har været foretaget høring af  

 Finansministeriet, Økonomiministeriet, Indenrigsministeriet,  

 Sundhedsministeriet, By- og Boligministeriet, Justitsministeriet,  

 Sundhedsstyrelsen, Den Sociale Ankestyrelse, Den Sociale Sikringsstyrelse,  

 Kommunernes Landsforening, Frederiksberg Kommune, Landsforeningen Ældre  

 Sagen, Ældremobiliseringen, Alzheimerforeningen,  

 Pårørendegruppen for Svage Ældre,  

 Amtsrådsforeningen, Sygesikringens Forhandlingsfond, Det Centrale  

 Handicapråd, De Samvirkende Invalideorganisationer.
Forholdet til EU-retten Lovforslaget indeholder ikke EU-retlige aspekter.
Lovforslagets konsekvenser i  

 hovedtræk Positive konsekvenser/-  

 mindreudgifter Negative konsekvenser/  

 merudgifter Økonomiske konsekvenser for stat,  

 kommuner og amtskommuner - Merudgifterne ved lovforslaget er 2,3 mill.  

 kr. i 2001 og 21,1 mill. kr. i 2002 og årene derefter.
I 2001 er der  

 tale om en kommunal merudgift.
I 2002 og frem udgør den kommunale  

 merudgift 13,3 mill. kr. og den statslige udgift 7,8 mill. kr..
Administrative konsekvenser for stat,  

 kommuner og amtskommuner - Forslaget skønnes kun at ville  

 få begrænsede administrative konsekvenser for  

 kommunerne Økonomiske konsekvenser for  

 erhvervslivet - - Administrative konsekvenser for  

 erhvervslivet - - Miljømæssige  

 konsekvenser - - Administrative konsekvenser for  

 borgerne - - Forholdet til EU-retten Lovforslaget indeholder ikke EU-retlige  

 aspekter Bemærkninger til lovforslagets enkelte  

 bestemmelser Til § 1 Til nr. 1 Forslaget er en sproglig og strukturmæssig  

 konsekvens af forslaget om et nyt stk. 3 i § 110.
Til nr. 2 Forslaget er en udvidelse af den allerede eksisterende  

 kommunale forpligtigelse til at udfærdige skemaer i forbindelse med  

 afgørelser om hjælp efter kapitel 14. Forslaget er udtryk for,  

 at beboere i plejehjem og lignende boliger typisk har et omfattende behov for  

 pleje og omsorg, der ikke fyldestgørende bliver beskrevet i den  

 skematiske oversigt over de konkrete ydelser, der træffes  

 afgørelse om efter kapitel 14. Med forslaget pålægges  

 kommunerne at supplere skemaet med en overordnet plan for den samlede pleje-  

 og omsorgsindsats for den enkelte bruger.
I praksis vil oplysningerne om den  

 samlede indsats, ud over de tilkendte ydelser efter kapitel 14, f.eks. kunne  

 indeholde en plan for dagens aktiviteter, spisetider, måltidets  

 sammensætning, rutiner ved sengetid m.v.
Til nr. 3 Kommunerne skal efter forslaget sørge for, at der  

 oprettes bruger- og pårørenderåd i tilknytning til alle  

 kommunale og selvejende plejehjem, plejeboligbebyggelser og andre tilsvarende  

 boligenheder.
Kommunen fastsætter efter forslaget den  

 nærmere sammensætning af de enkelte råd.
Brugere og  

 pårørende skal udgøre flertallet i rådet.  

 Pårørende kan vælges til rådet uafhængigt af,  

 om de har bopæl i kommunen.
Kommunen foreslås i samarbejde med  

 rådet at fastsætte vedtægterne for rådets arbejde.  

 Vedtægterne bør bl.a. indeholde retningslinier for antal  

 medlemmer i rådet, valgprocedure, valgperiode, mødestruktur og  

 mødehyppighed samt rådets arbejdsområde og kompetence.  

 Rådet vil typisk skulle beskæftige sig med det daglige liv i og  

 omkring boligen, herunder fastlæggelse af retningslinier for  

 kostplaner, arbejdsrutiner, aktiviteter og personalets måde at  

 optræde på.
For så vidt angår plejeboligbebyggelser,  

 der er omfattet af By- og Boligministeriets lovgivning bemærkes, at  

 bruger- og pårørenderådene efter forslaget ikke vil  

 få nogen kompetence i relation til de beslutninger, som  

 beboerdemokratiet kan træffe i medfør af By- og  

 Boligministeriets lovgivning.
Dette skal ses i sammenhæng med det  

 beboerdemokrati, der allerede eksisterer på dette område, og som  

 således ikke berøres af de råd, der nu foreslås  

 nedsat.
Til nr. 4 Forslaget skyldes, at der foreslås indsat  

 bestemmelser om tilsyn i afsnittet.
Til nr. 5 Der foreslås en ny bestemmelse i servicelovens  

 § 113, der præciserer det tilsyn, som kommunalbestyrelsen som  

 myndighed skal føre:
 Til stk. 1: Bestemmelsen præciserer  

 kommunalbestyrelsens pligt til at føre tilsyn med indsatsen overfor de  

 ældre, jf. § 16 i lov om retssikkerhed og administration på  

 det sociale område.
Til stk. 2: Ved at pålægge kommunerne at  

 gennemføre to uanmeldte, årlige tilsynsbesøg  

 fastsættes et minimumsniveau for kommunens forpligtelse til  

 løbende og systematisk at følge op på forholdene for de  

 svage ældre, med henblik på at sikre, at kritisable forhold  

 hurtigt opdages og rettes op.
Det er op til den enkelte kommunalbestyrelse at  

 udarbejde retningslinierne for den praktiske udførelse af de uanmeldte  

 besøg, herunder at træffe beslutning om uddelegering af den  

 praktiske udførelse af tilsynsopgaven.
Forslaget indebærer, at der skal aflægges  

 rapport efter hvert tilsynsbesøg, og at der for hver afrapportering  

 tages stilling til, om og hvordan der skal følges op på  

 rapportens konklusioner.
Afrapporteringen skal indeholde en  

 redegørelse for tilsynsbesøgets forløb, samt en  

 fyldestgørende og dokumenteret beskrivelse af de forhold, der er  

 fundet ved besøget.
Det forudsættes, at kommunalbestyrelsen har  

 vedtaget retningslinier for opfølgningen og i øvrigt  

 træffer beslutninger om opfølgning med henblik på  

 løbende at optimere indsatsen.
Den særlige tilsynsindsats skal målrettes de  

 svage ældre.
Fælles for de nævnte boligformer vil typisk  

 være, at der er fast døgnvagt i bebyggelsen, adgang til  

 fællesarealer og adgang til udvidet service i bebyggelsen.
Til stk. 3: De efter § 112 a nedsatte bruger- og  

 pårørenderåd skal efter forslaget høres om de  

 tilsynsrapporter, som kommunalbestyrelsen udfærdiger i forbindelse de  

 lovpligtige uanmeldte tilsynsbesøg.
Rådet skal have mulighed for  

 at komme med bemærkninger til den enkelte rapport, inden der  

 konkluderes endeligt om forholdene i plejehjemmet, plejeboligenheden el.lign.  

 Det kommunale ældreråd, nedsat efter § 30 i lov om  

 retssikkerhed og administration på det sociale område, skal  

 ligeledes høres om tilsynsrapporterne, og skal have mulighed for at  

 komme med bemærkninger hertil.
I de kommuner hvor der er nedsat mere  

 end et ældreråd, skal høringen sendes til det  

 ældreråd, der er nedsat i det geografiske område, hvor den  

 boligenhed, rapporten omhandler, er beliggende.
Til stk. 4: Det foreslås, at der mindst en gang  

 årligt skal udfærdiges en samlet redegørelse over tilsynet  

 med udførernes indsats i forhold til de svage ældre.  

 Kommunalbestyrelsen skal drøfte redegørelsen på et  

 kommunalbestyrelsesmøde, hvilket naturligt kan ske i forbindelse med  

 den lovpligtige, årlige opfølgning på kommunens  

 kvalitetsstandarder.
Den årlige redegørelse, der skal  

 offentliggøres, skal indeholde en gennemgang af det samlede  

 tilsynsarbejde, dvs. både en opsamling på de lovpligtige  

 uanmeldte tilsynsbesøg og på kommunens øvrige  

 tilsynsarbejde på ældreområdet (anmeldte  

 tilsynsbesøg, løbende møder med  

 brugere/pårørende, brugertilfredsundersøgelser m.m.).  

 Kommunalbestyrelsen bør som led i opfølgningen vurdere, om  

 tilsynsindsatsen har været tilstrækkelig, om redegørelsen  

 giver anledning til at ændre på kommunens  

 målsætninger for indsatsen overfor de svage ældre,  

 både generelt og i forhold til tilsynspraksis, og om  

 redegørelsen giver anledning til at drage konsekvenser i forhold til  

 udførerne af bl.a. den personlige og praktiske hjælp.
Til § 2 Til nr. 1 For at undgå tvivl om, hvad begrebet "direkte  

 valg" dækker i retssikkerhedsloven, foreslås det  

 præciseret, at ældrerådsmedlemmer skal vælges som  

 enkeltpersoner, ikke som repræsentanter for politiske partier,  

 interesseorganisationer el.lign.
Til nr. 2 Forslaget om at udvide området for  

 klagerådenes virke er en konsekvens af, at der med de samlede planer  

 for pleje- og omsorgsindsatsen sker en præcisering og  

 synliggørelse af indsatsen overfor den enkelte.
Da indsatsen typisk  

 sker via bestemmelserne om udførelsen af den personlige og praktiske  

 hjælp, og i øvrigt har betydning for tilrettelæggelsen af  

 den enkeltes hverdag, foreslås det, at klagerådet også  

 får adgang til at forelægge konkrete spørgsmål om  

 f.eks. indholdet af pleje- og omsorgsplaner for kommunalbestyrelsen.
Til § 3 Til § 6a: Idet der henvises til de alm.  

 bemærkninger kan oplyses følgende:
Det forudsættes, at såvel sygehuslæger,  

 som privat praktiserende læger, men efter omstændighederne  

 også andre læger, vil kunne udpeges til sundhedsfaglige  

 rådgivere.
Den enkelte embedslægeinstitution vil efter stk. 3  

 kunne vejlede kommunen om de personer, der, efter kommunens opslag af  

 stillingen, overvejes ansat, opfylder de sundhedsfaglige krav efter  

 Sundhedsstyrelsens vejledning.
Herunder kan embedslægen også  

 påse, om ansøgerne er tilstrækkeligt uafhængige i  

 forhold til kommunen og respektive plejehjem.
Embedslægen vil endvidere efter kommunens anmodning  

 kunne rette henvendelse til kvalificerede læger med opfordring til, at  

 de søger stillingen.
Ansatte kommunelæger vil efter  

 omstændighederne også kunne udpeges til sundhedsfaglig  

 rådgiver, evt. efter råd fra embedslægeinstitutionen.
 Der vil endvidere af Sundhedsstyrelsen skulle udarbejdes  

 en vejledning for, hvilke sundhedsmæssige forhold der særligt  

 bør påses af de tilknyttede sundhedsfaglige rådgivere,  

 ligesom rådgiverne efter de almindelige regler kan anmode  

 embedslægerne om sundhedsfaglige råd .
 Det vil primært være plejehjemmets pligt at  

 følge op på sundhedsfaglige råd .Plejehjemmet og kommunen  

 forudsættes at inddrage de udarbejdede sundhedsfaglige rapporter i  

 arbejdet med de nye bruger- og pårørenderåd.
Til § 4 Til stk. 2 Bestemmelsen er en overgangsbestemmelse til lovforslagets  

 § 1.
Til stk. 3 Da bestemmelsen er en præcisering af de eksisterende  

 regler, træder bestemmelsen i kraft dagen efter bekendtgørelsen  

 i Lovtidende.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social service, jf. lovbekendtgørelse nr.  

 944 af 16. oktober 2000, som senest ændret ved lov nr. 115 af 19.  

 februar 2001, foretages følgende ændringer:
 § 110.
 1.
 Stk. 2.
 2.
» Stk. 3. For beboere i plejehjem m.v., jf.  

 § 140, plejeboligbebyggelser omfattet af lov om almene boliger samt  

 støttede private andelsboliger m.v. eller lov om boliger for  

 ældre og personer med handicap, og tilsvarende boligenheder, skal  

 skemaet efter stk. 2 endvidere indeholde oplysninger om den samlede plan for  

 pleje- og omsorgsindsats for ansøgeren.
Skemaet udfyldes i samarbejde  

 med ansøgeren, nærmeste pårørende eller anden  

 nærtstående og eventuelt ansøgerens egen praktiserende  

 læge.
Skemaet udleveres til ansøgeren i forbindelse med  

 afgørelsen.« Stk. 2 bliver herefter stk. 4.
 3.
» Stk. 2. Kommunen fastsætter i samarbejde med  

 rådet vedtægterne for dets arbejde.
I vedtægterne  

 fastsættes bl.a. regler for valg af medlemmer, valgperiode samt  

 rådets arbejdsområde og kompetence.« Opfølgning 4.
» 5.
» Stk. 2. Som led i tilsynsforpligtelsen efter stk. 1  

 skal kommunen mindst to gange årligt foretage uanmeldte  

 tilsynsbesøg i plejehjem m.v., jf. § 140, plejeboligbebyggelser,  

 omfattet af lov om almene boliger samt støttede private andelsboliger  

 m.v. eller lov om boliger for ældre og personer med handicap, og andre  

 tilsvarende boligenheder i kommunen.
Efter hvert tilsynsbesøg  

 udarbejder kommunen en tilsynsrapport til brug for den kommunale  

 opfølgning på tilsynsbesøget.
Stk. 3. Tilsynsrapporter udfærdiget efter  

 stk. 2 offentliggøres og sendes til høring i bruger- og  

 pårørenderådet, jf. § 112 a, samt i det kommunale  

 ældreråd, jf. § 30 i lov om retssikkerhed og administration  

 på det sociale område.
Den enkelte bruger eller  

 pårørende skal endvidere have tilbud om løbende at  

 få tilsendt tilsynsrapporterne efter stk. 2.
Stk. 4. Mindst én gang årligt  

 udarbejdes og offentliggøres en samlet redegørelse om tilsynet  

 efter stk. 1 og 2. Kommunalbestyrelsen drøfter redegørelsen  

 på et møde med henblik på opfølgning på  

 tilsynet.« § 2 I lov om retssikkerhed og administration på det  

 sociale område, jf. lovbekendtgørelse nr. 267 af 12. april 2000,  

 foretages følgende ændringer:
 § 31.
 Stk. 2. Kommunalbestyrelsen sørger for, at  

 der afholdes valg til ældrerådet mindst hvert fjerde år, og  

 fastsætter i samarbejde med ældrerådet regler for, hvordan  

 valget skal afholdes.
 1. I § 31, stk. 1, indsættes som 3. pkt.:
» § 34.
Stk.2. Klagerådet afgør, hvilke  

 generelle spørgsmål vedrørende personlig hjælp og  

 pleje m.v. rådet vil forelægge for kommunalbestyrelsen.  

 Klagerådet kan udtale kritik og foreslå ændringer på  

 området.
Socialministeren fastsætter regler for klagerådets  

 behandling af klagesager, jf. § 74.
 Stk.3.
 2.
§ 3 I lov nr. 381 af 13. juni 1973 om  

 embedslægeinstitutioner m.v., som ændret ved lov nr. 345 af 17.  

 maj 2000, foretages følgende ændringer:
 1.
» Stk. 2. Den i stk.1 nævnte sundhedsfaglige  

 rådgiver foretager efter behov og mindst en gang årligt en  

 sundhedsfaglig gennemgang af plejehjem m.v., jf. stk. 1, og udarbejder i  

 tilslutning hertil en rapport, som gives til vedkommende plejehjem m.v. og  

 kommunalbestyrelsen med henblik på, at der følges op på  

 påpegede fejl og mangler.
Rapporten sendes endvidere til vedkommende  

 embedslægeinstitution, som selvstændigt vurderer behovet for  

 institutionens opfølgning på de sundhedsmæssige  

 forhold.
Stk. 3. Sundhedsstyrelsen fastlægger de  

 faglige kvalifikationer, som den sundhedsfaglige rådgiver efter stk. 1.  

 skal have.
Vedkommende embedslægeinstitution bistår efter  

 anmodning kommunalbestyrelsen med vejledning om, hvorvidt læger, der  

 efter stk.1 overvejes antaget til sundhedsfaglig rådgiver, opfylder  

 betingelserne herfor.
Kommunalbestyrelsen underretter vedkommende  

 embedslægeinstitution om, hvem der er udpeget som sundhedsfaglig  

 rådgiver efter stk. 1.« § 8.
 2.
