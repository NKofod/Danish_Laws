Resumé Af en artikel i dagspressen fremgik det, at X Amtsråds  

 sundhedsudvalg havde vedtaget, at præster skulle have adgang til registre  

 over  

 patienter på sygehuse i X Amt.
Efter en nærmere undersøgelse af sagen  

 anmodede  

 ombudsmanden under henvisning til ombudsmandslovens § 6, stk. 5,  

 Indenrigsministeriet (IM) om en udtalelse i sagen, herunder om de problemer,  

 som sagen rejste om videregivelse af fortrolige oplysninger.
IM meddelte  

 ombudsmanden, at IM i en samtidig skrivelse til X Amtsråd havde meddelt, at  

 den  

 trufne beslutning om videregivelse af oplysninger om patienter på amtets  

 sygehuse efter IM's opfattelse var ulovlig, og at IM havde anmodet amtsrådet  

 om  

 at foranledige, at sundhedsudvalgets retningslinier blev bragt i  

 overensstemmelse med lovgivningen.
Ombudsmanden tog det oplyste til  

 efterretning og udbad sig underretning om, hvad der videre skete i sagen. (J.  

 nr. 1993-403-601).
 Præsters adgang til registre over patienter indlagt på  

 amtskommunale sygehuse.
 I skrivelse af 6. maj 1993  

 anmodede jeg under henvisning til ombudsmandslovens § 6, stk. 5,  

 Indenrigsministeriet om en udtalelse vedrørende en sag om præsters adgang til  

 registre over patienter, der er indlagt på sygehuse i X Amt.
 Baggrunden herfor var  

 følgende:
Af en artikel i Jyske  

 Vestkyst, Esbjerg, fremgik det, at X Amtsråds sundhedsudvalg den 3. februar  

 1993 havde vedtaget, at præster skulle have adgang til registre over  

 patienter  

 på sygehuse i X Amt.
Foranlediget heraf havde jeg i skrivelse af 22. februar  

 1993 - til brug ved mine overvejelser om, hvorvidt der var grundlag for, at  

 jeg  

 af egen drift efter ombudsmandslovens § 6, stk. 5, tog sagen op til  

 undersøgelse - anmodet X Amtsråd om en udtalelse samt om udlån af sagens  

 akter.
 I skrivelse af 23. marts 1993  

 udtalte X Amt i den anledning følgende:
 "...
 Allerede i 1979 anmodede (X)  

 amt Indenrigsministeriet om en udtalelse om præsters adgang til  

 patientfortegnelser med henblik på mulighed for at aflægge besøg hos  

 medlemmer  

 af de pågældende præsters menighed.
 Af Indenrigsministeriets  

 vedlagte udtalelse af 25. april 1980 fremgår, at Indenrigsministeriet fandt,  

 at  

 præster ikke med hjemmel i den dagældende offentlighedslov havde krav på  

 aktindsigt i patientfortegnelser, idet det samtidig blev tilkendegivet, at  

 offentlighedsloven ikke var til hinder for, at der gives præster en sådan  

 adgang.
Ministeriet tilkendegav  

 endvidere, at man kunne henholde sig til Kirkeministeriets og  

 Amtsrådsforeningens udtalelser, hvorefter "sygehuse bør udvise fornøden  

 imødekommenhed over for præster, der ved besøg på sygehuse med fornøden takt  

 og  

 forståelse for besøgets særlige menneskelige krav opfylder denne del af deres  

 tjenesteforpligtelse, medmindre besøg støder på individuelle lægelige hensyn  

 eller et direkte ønske fra vedkommende patient." På denne baggrund vedtog  

 amtets sygehusudvalg den 1. oktober 1980 vedlagte retningslinier for præsters  

 besøg på (X) Sygehus.
 Den aktuelle sag blev rejst  

 på baggrund af en uenighed mellem (Y) sygehus og domprovstiet i (Y) om  

 præsters  

 adgang til oplysninger om indlagte patienter og adgangen til at besøge  

 patienter på sygehuset.
 I forbindelse med  

 sundhedsudvalgets behandling af sagen fremgik det klart, at der i givet fald  

 kun kunne blive tale om udlevering af oplysninger om patienter fra manuelt  

 førte fortegnelser, idet det blev præciseret, at der kun kan videregives  

 oplysninger fra edb-registre i overensstemmelse med de i forskrifterne  

 fastsatte videregivelsesbestemmelser.
 Der henvises til vedlagte  

 kopi af den førte korrespondance med Registertilsynet vedrørende samme sag.
 Amtsrådets sundhedsudvalg har  

 vedtaget vedlagte retningslinier for præsters besøgsvirksomhed, dateret den  

 19.  

 marts 1993, hvori fastsættes, at Folkekirkens præster efter anmodning skal  

 gøres bekendt med navn og adresse på sognebørn, indlagt ved de ... (i  

 X-område  

 beliggende) sygehuse, idet besøg, der foretages på grundlag af oplysninger  

 fra  

 sygehuset, skal gælde indlagte, der i forvejen er kendt af præsten.
 Amtet finder, at den nævnte  

 manuelt førte liste, kan udleveres til de pågældende patienters sognepræst  

 efter bestemmelserne i forvaltningslovens § 28, stk. 3.
 Amtet har lagt til grund, at  

 en oplysning om, at en person er indlagt på et sygehus, ikke kan sidestilles  

 med en oplysning om helbredsforhold og dermed en oplysning om rent personlige  

 forhold omfattet af forvaltningslovens § 28, stk. 1.
 Ved vurderingen har amtet  

 taget i betragtning, at Justitsministeriet med hjemmel i § 8 e i lov om  

 offentlige myndigheders registre i bekendtgørelse nr. 872 af 17. december  

 1991  

 om undtagelse af visse typer edb-registre fra forskriftskravet m.v. har  

 fastsat, at der kan oprettes personaleadministrationssystemer med oplysninger  

 om sygefravær og sygdomsperioder.
 Det bemærkes, at § 8 e ikke  

 hjemler adgang til at registre, der indeholder oplysning om rent private  

 forhold,  

 jfr. samme lovs § 9, stk 2, kan undtages fra forskriftskrav m.v.
 Amtet er af den opfattelse,  

 at den i § 9, stk. 2 fastsatte angivelse af, hvilke oplysninger, der skal  

 betragtes som oplysninger om rent private forhold, er i overensstemmelse med  

 den tilsvarende bestemmelse i forvaltningslovens § 28, stk. 1.
 Oplysning om sygefravær og  

 sygdomsperiode findes indholdsmæssigt ikke at adskille sig fra en oplysning  

 om,  

 at en person er indlagt på et sygehus, hvorfor amtet må være af den  

 opfattelse,  

 at sidstnævnte oplysning ej heller i relation til forvaltningsloven kan  

 betragtes som en oplysning om rent private forhold, omfattet af lovens § 28,  

 stk. 1.
..." Efter min gennemgang af  

 sagens akter meddelte jeg i skrivelsen af 6. maj 1993 Indenrigsministeriet,  

 at  

 jeg havde besluttet af egen drift efter ombudsmandslovens § 6, stk. 5, at  

 tage  

 sagen op til undersøgelse.
Jeg anmodede samtidig  

 Indenrigsministeriet om en udtalelse, herunder om de problemer sagen rejste  

 om  

 videregivelse af fortrolige oplysninger.
Jeg henviste i den forbindelse til  

 Justitsministerens svar på spørgsmål S 145 (1988/89), der er nærmere omtalt i  

 Forvaltningsloven med kommentarer af John Vogter, s. 362. Da det ville være  

 af  

 betydning for min vurdering af spørgsmålet også at være bekendt med  

 Kirkeministeriets  

 opfattelse, anmodede jeg om, at Indenrigsministeriets udtalelse i sagen blev  

 afgivet efter forud indhentet erklæring fra Kirkeministeriet.
Herefter modtog jeg med  

 skrivelse af 10. september 1993 Indenrigsministeriets udtalelse.
I udtalelsen  

 henviste  

 Indenrigsministeriet til ministeriets skrivelse af samme dato til X Amtsråd  

 om  

 sagen.
I skrivelsen til amtsrådet refererede Indenrigsministeriet  

 indledningsvist til min skrivelse af 6. maj 1993 samt til X Amtsråds  

 ovennævnte  

 udtalelse i skrivelsen af 23. marts 1993 til mig og tilføjede:
 "De vedtagne  

 retningslinier (som nævnt i X Amtsråds skrivelse af 23. marts 1993 - min  

 tilføjelse) for præsters besøgsvirksomhed fremgår af et brev af 19. marts  

 1993  

 til (Y) Domprovsti, hvori det bl.a. anføres:
 "Med det formål, at give  

 Folkekirkens præster mulighed for at udøve sig besøgstjeneste overfor  

 indlagte,  

 skal sygehuset på anmodning herom gøre Folkekirkens præster bekendt med navn  

 og  

 adresse på sognebørn.
 Besøg, der foretages på  

 grundlag af oplysninger fra sygehuset, skal gælde indlagte, der i forvejen er  

 kendt af præsten.
 Det indskærpes, at der alene  

 er tale om udlevering af oplysninger om navn og adresse og alene fra manuelt  

 førte optegnelser.
 Lister, indeholdende samme  

 oplysninger, udskrevet fra edb-registre kan kun udleveres i overensstemmelse  

 med de i registreforskrifterne fastsatte videregivelsesbestemmelser.
..." Det fremgår af et af sagens  

 bilag, at der i (Z), (Æ) og (Ø) Amtskommuner er en tilsvarende praksis.
Justitsministeren besvarede i  

 folketingsåret 1988/89 et spørgsmål fra et medlem af Folketinget om præsters  

 adgang til at se patientkartoteker på sygehusene.
Spørgsmålet og  

 justitsministerens svar lyder som følger:
 "  

  

 Spørgsmål S 145:
"Kan ministeren oplyse,  

 om lov om offentlighed i forvaltningen forhindrer præster i at se  

 patientkartoteker på sygehusene, og i bekræftende fald vil ministeren så tage  

 skridt til at sikre, at præster opnår adgang til at se  

 patientkartotekerne?" Svar:
 De nærmere regler om  

 videregivelse af oplysninger fra én forvaltningsmyndighed til en anden er  

 fastsat i forvaltningslovens kap. 8.
 Efter forvaltningslovens § 28  

 må oplysninger om enkeltpersoners rent private forhold, herunder oplysninger  

 om  

 helbredsforhold og religion, i almindelighed ikke videregives fra én  

 forvaltningsmyndighed til en anden uden samtykke fra den, som oplysningerne  

 angår.
Det følger af bestemmelsen,  

 at de offentlige sygehuse i almindelighed ikke må videregive oplysninger om,  

 hvilke patienter der er indlagt på sygehuset til behandling, til en præst,  

 som  

 ønsker at besøge eventuelle patienter fra sognet.
Sygehusene må som følge  

 heraf  

 heller ikke give præsten adgang til at gennemse patientkartotekerne.
Der kan  

 i  

 den forbindelse være grund til at pege på, at en generel adgang til at  

 gennemse  

 patientkartotekerne ikke alene vil give præsten adgang til at få oplysninger  

 om  

 de patienter, der hører til den pågældendes sogn, men også om andre  

 patienter.
Efter forvaltningslovens  

 regler vil der derimod ikke være noget til hinder for, at der etableres et  

 samarbejde med præsten og sygehuset, således at sygehusets personale retter  

 henvendelse til de patienter, der har bopæl i det pågældende sogn, redegør  

 for  

 præstens henvendelse og spørger, om patienten er interesseret i besøg af  

 præsten.
Hvis patienten ønsker besøg af præsten, kan sygehusadministrationen  

 videregive oplysningen herom samt om, på hvilken afdeling patienten er  

 indlagt.
Da der således ikke efter  

 forvaltningsloven er noget til hinder for, at præsten kan få underretning om  

 hvilke patienter fra den pågældendes sogn, som ønsker besøg, finder jeg ikke  

 grundlag for at tage skridt til at sikre, at præster får adgang til på egen  

 hånd at gennemse sygehusenes patientkartoteker." Indenrigsministeriet skal i  

 denne anledning udtale følgende:
 Indenrigsministeriet fører  

 det almindelige tilsyn med, at amtskommunerne overholder lovgivningen, jf. §  

 61  

 i lov om kommunernes styrelse (lovbekendtgørelse nr. 526 af 22. juni 1993).
 Indenrigsministeriet kan  

 derimod ikke tage stilling til spørgsmål om hensigtsmæssigheden af  

 amtskommunernes sagsbehandling eller spørgsmål om skønsudøvelse, så længe  

 skønnet udøves inden for de rammer, der følger af lovgivningen.
§ 28 i forvaltningsloven (lov  

 nr. 571 af 19. december 1985 med senere ændringer) regulerer spørgsmålet om  

 forvaltningsmyndigheders videregivelse af fortrolige oplysninger til andre  

 forvaltningsmyndigheder.
Bestemmelsen har følgende ordlyd:
 "§ 28. Oplysninger om  

 enkeltpersoners rent private forhold, herunder oplysninger om race, religion  

 og  

 hudfarve, om politiske, foreningsmæssige, seksuelle og strafbare forhold samt  

 oplysninger om helbredsforhold, væsentlige sociale problemer og misbrug af  

 nydelsesmidler og lignende, må ikke videregives til en anden  

 forvaltningsmyndighed.
Stk. 2. Videregivelse af de i  

 stk. 1 nævnte oplysninger kan dog ske, når den, oplysningen angår, har givet samtykke, det følger af lov eller bestemmelser fastsat i henhold  

 til lov, at oplysningen skal videregives, videregivelsen sker til varetagelse af private eller  

 offentlige interesser, der klart overstiger hensynet til de interesser, der  

 begrunder hemmelighedsholdelse, herunder hensyn til den, oplysningen angår,  

 eller videregivelsen er et nødvendigt led i sagens behandling  

 eller er nødvendig for, at en myndighed kan gennemføre tilsyns- eller  

 kontrolopgaver.
..." Det fremgår af § 28, stk. 1,  

 at oplysninger om enkeltpersoners rent private forhold, herunder oplysninger  

 om  

 helbredsforhold, ikke må videregives til en anden forvaltningsmyndighed,  

 medmindre en af de i stk. 2 angivne betingelser er opfyldt.
 Efter Indenrigsministeriets  

 opfattelse er oplysningen om, at en person er indlagt på sygehus til  

 behandling, en sådan særlig oplysning, som omhandlet i forvaltningslovens §  

 28,  

 stk. 1, hvilket også er kommet til udtryk i Justitsministeriets besvarelse af  

 spørgsmål S 145. Det bemærkes herved, at oplysningen om, at en person er  

 indlagt på sygehus, ikke findes at kunne sidestilles med oplysninger om  

 sygefravær og sygdomsperioder.
 Oplysningen kan derfor alene  

 videregives af et sygehus til en præst, såfremt en af de i § 28, stk. 2, nr.  

 1,  

 3 og 4, angivne særlige betingelser er opfyldt, hvilket Indenrigsministeriet  

 ikke finder er tilfældet.
 Det er derfor efter  

 Indenrigsministeriets opfattelse ulovligt, at (X) Amtsråds sundhedsudvalg har  

 truffet beslutning om, at sygehusene i amtet generelt skal gøre Folkekirkens  

 præster bekendt med navn og adresse på sognebørn.
 Indenrigsministeriet skal på  

 denne baggrund anmode amtsrådet om at foranledige, at sundhedsudvalgets  

 retningslinjer for præsters besøgsvirksomhed bringes i overensstemmelse med  

 lovgivningen.
 Ministeriet skal samtidig  

 anmode om at blive holdt orienteret om sagens videre forløb.
Folketingets Ombudsmand,  

 Kirkeministeriet og amtsrådene for (Z), (Æ) og (Ø) Amtskommuner har modtaget  

 kopi af dette brev." Af Indenrigsministeriets  

 udtalelse til mig fremgik det endvidere, at Kirkeministeriet i sin udtalelse  

 om  

 sagen havde henholdt sig til Justitsministeriets svar på S 145 (1988/89).
 I en skrivelse til  

 Indenrigsministeriet meddelte jeg herefter følgende:
"Jeg har taget det  

 anførte til efterretning.
Jeg finder på baggrund heraf ikke anledning til at  

 foretage videre.
Jeg udbeder mig underretning  

 om, hvad der videre sker i sagen." I skrivelse af 5. oktober  

 1993 meddelte Indenrigsministeriet mig, at ministeriet fra Æ Amtskommune,  

 Afdelingen for sygehusvæsenet, havde modtaget en skrivelse, hvoraf det  

 fremgik,  

 at sygehusene i amtet havde modtaget Indenrigsministeriets skrivelse af 10.  

 september 1993 til "orientering og videre efterlevelse". Af  

 skrivelsen til mig fremgik det endvidere, at Indenrigsministeriet havde  

 meddelt  

 Æ Amtskommune, at ministeriet herefter ikke fandt anledning til at foretage  

 videre.
 I en skrivelse til  

 Indenrigsministeriet meddelte jeg, at jeg tog det oplyste til efterretning.  

 Jeg  

 udbad mig fortsat underretning om, hvad der videre skete i sagen i relation  

 til  

 de øvrige berørte amtskommuner.
 I skrivelse af 28. oktober  

 1993 meddelte Indenrigsministeriet mig, at ministeriet fra Z Amtsråds  

 sundhedsudvalg havde modtaget en skrivelse med bilag, hvoraf det fremgik, at  

 sygehusene i amtet var blevet orienteret om Indenrigsministeriets  

 retsopfattelse i skrivelsen af 10. september 1993. Af skrivelsen til mig  

 fremgik det endvidere, at Indenrigsministeriet havde meddelt Z Amtsråd, at  

 ministeriet herefter ikke fandt anledning til at foretage videre.
 I en skrivelse til  

 Indenrigsministeriet meddelte jeg, at jeg tog det oplyste til efterretning.  

 Jeg  

 udbad mig fortsat underretning om, hvad der videre skete i sagen.
 I skrivelse af 4. november  

 1993 meddelte Indenrigsministeriet mig, at X Amtskommune i skrivelse af 3.  

 november 1993 havde meddelt Indenrigsministeriet, at sundhedsudvalgets  

 fastsatte retningslinier for præsters besøgsvirksomhed var blevet ophævet.  

 Endvidere fremgik det, at sygehusene i X Amt var blevet anmodet om at  

 administrere videregivelse af oplysninger til præster i overensstemmelse med  

 det anførte i Indenrigsministeriets skrivelse af 10. september 1993.  

 Indenrigsministeriet havde herefter i skrivelse af 4. november 1993 meddelt X  

 Amtskommune, at ministeriet ikke foretog videre i sagen.
 I en skrivelse til  

 Indenrigsministeriet meddelte jeg, at jeg tog det oplyste til efterretning.  

 Jeg  

 udbad mig fortsat underretning om, hvad der videre skete i sagen.
 Den 30. november 1993 modtog  

 jeg en genpart af Indenrigsministeriets skrivelse af 29. november 1993 til  

 samtlige amtsråd og København og Frederiksberg Kommuner om præsters mulighed  

 for at opnå kontakt med patienter, der er indlagt på amtskommunale sygehuse.  

 I  

 skrivelsen anførte Indenrigsministeriet følgende:
 "Foranlediget af en  

 henvendelse fra Folketingets Ombudsmand meddelte Indenrigsministeriet i en  

 udtalelse af 10. september 1993 til (X) Amtsråd - som tilsynsmyndighed i  

 forhold til amtskommunerne - at sundhedsudvalgets beslutning om, at  

 sygehusene  

 i amtskommunen efter anmodning skulle gøre folkekirkens præster bekendt med  

 navn og adresse på indlagte sognebørn, efter ministeriets opfattelse var i  

 strid med forvaltningsloven.
 Udtalelsen er i  

 overenstemmelse med Justitsministeriets retsopfattelse, således som denne  

 tidligere er kommet til udtryk i Justitsministeriets besvarelse af et  

 folketingsspørgsmål i folketingsåret 1988/89. Kirkeministeriet har til brug  

 for  

 Indenrigsministeriets behandling af spørgsmålet henholdt sig til  

 Justistministeriets opfattelse.
(X) Amtskommune har herefter  

 i brev af 3. november 1993 meddelt Indenrigsministeriet, at sundhedsudvalgets  

 beslutning er blevet ophævet, samt at sygehusene i amtet er blevet anmodet om  

 at administrere videregivelse af oplysninger til præster i overensstemmelse  

 med  

 Indenrigsministeriets udtalelse.
Indenrigsministeriet har endvidere i  

 forlængelse af udtalelsen til (X) Amtsråd rettet henvendelse til (Z), (Æ) og  

 (Ø) Amtskommuner, idet det var oplyst, at der var en tilsvarende praksis i  

 disse amtskommuner.
 I den anledning vedlægges til  

 orientering en kopi af Indenrigsministeriets udtalelse af 10. september 1993,  

 hvortil Indenrigsministeriet i øvrigt kan henholde sig.
Som det fremgår af  

 udtalelsen, er udtalelsen ikke udtryk for, at præster fremover vil være  

 afskåret fra at opnå kontakt med sognebørn, der er indlagt på et sygehus.
Det  

 er således i udtalelsen angivet, at Justitsministeriet i sit svar på et  

 folketingsspørgsmål angav en mulig alternativ fremgangsmåde.
Efter denne  

 fremgangsmåde kontakter sygehusets personale patienten, oplyser om præstens  

 henvendelse, hvorefter patienten kan tage stilling til, om præsten skal  

 underrettes om indlæggelsen.
 Indenrigsministeriet kan  

 imidlertid på baggrund af den debat i offentligheden, som udtalelsen har  

 givet  

 anledning til, ikke afvise, at mange har opfattet udtalelsen som en praktisk  

 forhindring for formidling af kontakter mellem patienten og dennes  

 sognepræst.
 På denne baggrund og efter  

 ønske fra Landsforeningen af Menighedsrådsmedlemmer afholdt  

 indenrigsministeren  

 den 17. november 1993 et møde med repræsentanter for Landsforeningen af  

 Menighedsrådsmedlemmer og kirkeministeren om sagen.
 Indenrigsministeren havde på  

 dette møde lejlighed til at tilkendegive, at Indenrigsministeriets udtalelse  

 på  

 ingen måde indebærer en underkendelse af folkekirkens præsters behov for som  

 led i deres tjeneste at opnå kontakt til alle patienter, der har behov for  

 besøg af deres sognepræst.
 Der var på mødet enighed om,  

 at en praktisk særdeles god løsning for både patienten og folkekirkens  

 præster  

 kunne være, at alle patienter så vidt muligt i forbindelse med indlæggelsen  

 på  

 et sygehus får mulighed for ved afkrydsning at samtykke i videregivelse af  

 oplysningen om indlæggelsen til vedkommendes sognepræst.
 Samtykkerubrikken kunne  

 eksempelvis formuleres således:
"Jeg giver herved samtykke  

 til, at det oplyses over for folkekirkens præst/præster i det sogn, hvor jeg  

 bor, at jeg er indlagt på sygehuset.
Oplysningen vil blive videregivet til  

 sognepræsten/sognepræsterne med henblik på eventuelt besøg." På denne måde opnås ikke  

 alene samtykke til, at oplysningen om indlæggelse af den pågældende patient  

 lovligt kan videregives til sognepræsten, men også at patienterne bliver  

 gjort  

 opmærksom på, at besøg af præsten er en reel mulighed i forbindelse med  

 indlæggelsen.
Det tilføjes, at en tilsvarende  

 ordning vil kunne praktiseres i forhold til sjælesørgere fra andre  

 trossamfund." I en skrivelse til  

 Indenrigsminiseriet anerkendte jeg modtagelsen af skrivelsen, som jeg forstod  

 var sendt mig alene til orientering.
