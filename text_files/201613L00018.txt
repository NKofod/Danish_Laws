Vedtaget af Folketinget ved 3. behandling den 13. december 2016 Forslag til Lov om ændring af straffeloven (Kriminalisering af udtrykkelig billigelse af visse strafbare handlinger som led i religiøs oplæring) § 1 I straffeloven, jf. lovbekendtgørelse nr. 1052 af 4. juli 2016, foretages følgende ændringer:
 1. I § 136 indsættes som stk. 3:
»Stk. 3. Den, der som led i religiøs oplæring udtrykkeligt billiger handlinger, som er omfattet af denne lovs §§ 114-114 j, 208, 210, 216, 222, 223 og 225, jf. §§ 216, 222 og 223, §§ 237, 244-246, 260 og 261, straffes med bøde eller fængsel indtil 3 år.« § 2 Loven træder i kraft den 1. januar 2017.
§ 3 Justitsministeren fremsætter forslag om revision af loven i folketingsåret 2021-22.
