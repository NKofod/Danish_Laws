Vejledning om Den Grønne Fond Den Grønne Fond blev oprettet i 1994. Den  

 støtter initiativer, som har til formål at engagere befolkningen  

 i at fremme en miljøvenlig og økologisk, herunder  

 byøkologisk udvikling.
Der er i 1996 afsat 50 mio. kr. til fonden.  

 Ordningen administreres af Miljø- og Energiministeriets  

 Landsplanafdeling, men beslutning om tildeling af støtte træffes  

 af fondens bestyrelse.
Hvad kan man søge støtte  

 til? Hovedformålet med Den Grønne Fond er at skabe  

 grobund for udviklingen af en bæredygtig kultur - værdier, viden  

 og handlingsmønstre - som er på højde med  

 miljøproblemerne.
Fonden støtter således projekter, der  

 påvirker livsstilen i retning af større ressourcebevisthed og  

 beskyttelse af naturens mangfoldighed.
 Den Grønne Fond kan give støtte til  

 følgende hovedtyper af aktiviteter og initiativer:
1) nyskabende eller tværgående initiativer vedr. miljø,  

 natur og ressourcer, 2) byøkologiske aktiviteter, der ikke er omfattet af andre  

 støtteordninger, 3) internationalt miljøarbejde, der sigter mod samarbejde med  

 miljøorganisationer i andre lande og deltagelse i internationale  

 miljøkonferencer og -møder m.v., herunder opfølgning af  

 FN's konference i Rio i 1992, 4) aktiviteter der fremmer et miljøvenligt eller økologisk  

 forbrugsmønster, 5) initiativer inden for oplysning, uddannelse og erfaringsudveksling om  

 sådanne aktiviteter, 6) netværksdannelser af personer og organisationer omkring  

 sådanne aktiviteter.
Grønne Guider Mindst 1/3 af Den Grønne Fonds midler skal fra 1996  

 anvendes til at give løntilskud til et netværk af lokale  

 miljøvejledere - grønne guider.
Pengene uddeles som  

 3-årige bevillinger én gang årligt med  

 ansøgningsfrist 1. august.
Der er udgivet en særlig pjece om  

 ordningen samt et ansøgningsskema, som kan fås ved henvendelse  

 til fondens sekretariat.
Hvad lægger fonden vægt  

 på? Fonden lægger vægt på følgende  

 ved vurdering af ansøgningerne:
·  

 	Projekter skal helst have en folkelig bredde i deres sigte og være  

 forankret i et bredere miljø - lokalt eller organisatorisk.
Fonden kan  

 dog også støtte enkeltpersoner, hvis projektet skønnes at  

 kunne nå bredere ud, eller hvis det af andre årsager er vigtigt  

 for at fremme en miljøvenlig udvikling.
·  

 	Formidling.
Ansøgerne bør have afsat ressourcer til at  

 formidle projektets resultater til andre.
 ·  

 	Fonden prioriterer projekter, som tænker på tværs og i  

 helheder, dvs. projekter, som ser miljøproblemerne i sammenhæng  

 og også inddrager de sociale og kulturelle forhold, som de indgår  

 i.
·  

 	Endelig lægger fonden vægt på, at projekterne har  

 opnået medfinansiering fra anden side.
I projekter af betydning for et  

 større lokalområde kan det f.eks. være rimeligt, at  

 kommunen bidrager økonomisk.
En vis grad af egenfinansiering fra en  

 organisation kan også være et mål på, hvor alvorligt  

 de mener det.
I tilfælde, hvor projekterne delvis hører ind  

 under andre støtteordninger, kan Den Grønne Fond bidrage med  

 støtte til dele af projektet - f.eks. til formidling af  

 projektresultaterne el.lign.
Projekter, der i deres helhed falder ind under  

 andre støtteordninger, kan derimod ikke opnå støtte.
Hvilke områder prioriteres? Fonden vil i sin bevillingspolitik lægge vægt  

 på, at midlerne spredes på forskellige typer af aktiviteter, som  

 tegner perspektivrige nye tendenser på miljøområdet.  

 Fondens bevillingspolitik vil derfor være under stadig udvikling.  

 Indtil videre har følgende områder været særligt  

 prioriterede:
·  

 	Projekter, der sigter mod at øge befolkningens grønne  

 kvalifikationer.
F.eks. udvikling af undervisningsmaterialer om miljø  

 og udvikling af nyskabende kursusforløb på  

 miljøområdet.
 ·  

 	Projekter, der sammentænker miljø og beskæftigelse,  

 herunder såkaldte social-økologiske projekter.
·  

 	Projekter, der foregår i Danmark, men med et globalt perspektiv,  

 herunder især opfølgning af FN-konferencen i Rio 1992 om  

 miljø og udvikling.
F.eks. lokalt Agenda 21 arbejde.
·  

 	Projekter, der forholder sig til det æstetiske element i de  

 økologiske løsninger.
F.eks. inden for byøkologi,  

 produktdesign og lign.
 ·  

 	Projekter med unge og ældre - en målgruppe, der ligger uden  

 for den typiske aldersgruppe (30-60 år) for miljøprojekter.
Både småt og stort Den Grønne Fond støtter ikke bare store  

 nyskabende og ambitiøse miljøprojekter.
Fonden støtter  

 lige så gerne små lokale enkeltarrangementer og projekter.
Fonden  

 har f.eks. givet 1.450 kr. til en økologisk informationsbod ved et  

 marked, 3.000 kr. til et aftenforedrag om grøn livsstil og 5.000 kr.  

 til en grøn temadag i et bofællesskab.
Hvem kan søge støtte? Den Grønne Fond kan give økonomisk  

 støtte til enkeltpersoner, sammenslutninger af personer og private  

 foreninger og organisationer i Danmark.
Fonden kan også støtte  

 offentlige institutioner, når det handler om projekter, der ligger ud  

 over deres sædvanlige arbejdsopgaver.
 Den Grønne Fond må ikke støtte  

 erhvervsvirksomheder.
Hvad støtter fonden ikke? Følgende typer af ansøgninger vil som  

 hovedregel få afslag, med mindre de indgår i en særlige  

 sammenhæng:
 ·  

 	Rene naturprojektet, herunder indretning af naturlegepladser og  

 lignende.
 ·  

 	Anlægsudgifter ved om- og nybyggeri og etablering af tekniske  

 anlæg (affaldssortering, vand- og energispareforanstaltninger,  

 regnvandsanlæg osv.).
 ·  

 	Udlandsrejser, deltagelse i konferencer osv.
 ·  

 	Udvekslingsrejser, udlændinges ophold i Danmark eller projekter,  

 der primært retter sig mod en indsats i andre lande.
 ·  

 	Almindelige projektforløb inden for miljøområdet  

 på produktionsskoler og lign.
 ·  

 	"Almindelig" medievirksomhed på aviser, lokalradioer og lokale  

 tv-stationer, når det ikke er forbundet med bredere aktiviteter.
 ·  

 	Forskningsprojekter.
Hvad skal en ansøgning  

 indeholde? Der skal ikke bruges særlige  

 ansøgningsskemaer, når man søger, men ansøgningen  

 skal indeholde følgende oplysninger (brug listen som disposition for  

 ansøgningen):
·  

 	Ansøgerens navn, adresse, telefon og evt. telefax ·  

 	Projektets titel ·  

 	Hvis der er tale om en forening, institution, organisation el.lign.  

 vedlægges en kopi af vedtægterne, og evt. seneste  

 årsregnskab ·  

 	Hvem er projektansvarlig og økonomisk ansvarlig? ·  

 	Kontaktperson ·  

 	Formål med projektet ·  

 	Det ansøgte beløb ·  

 	Beskrivelse af projektforløb og tidsplan, udformet på en  

 sådan måde, at beskrivelsen kan sammenholdes med det  

 specificerede budget ·  

 	En vurdering af de forventede resultater af projektets  

 gennemførelse og en redegørelse for, hvordan og til hvem de  

 tænkes formidlet ·  

 	Evt. samarbejdspartnere ·  

 	Ansøgerens kvalifikationer i forhold til projektet ·  

 	Det samlede og specificerede budget, herunder en finansieringsplan,  

 hvoraf det fremgår, om der er søgt/opnået støtte  

 fra anden side ·  

 	En redegørelse for i hvilket omfang projektet er baseret på  

 hhv. frivillig og professionel arbejdskraft ·  

 	Hvis projektet er af væsentlig betydning for en kommune eller et  

 amt, bør en udtalelse fra kommunen eller amtet vedlægges.
Ansøgningen bør så vidt mulig have en  

 kopieringsvenlig form.
Hvis ansøgeren ønsker, at bestemte  

 materialer, som er svære at kopiere (aviser, pjecer, store formater  

 el.lign.), skal uddeles til hele bestyrelsen, bør det vedlægges  

 i 4 eksemplarer.
Hvis det ønskes, kan de returneres efter behandling  

 af ansøgningen.
Man kan ikke regne med, at bestyrelsen ser videofilm i  

 forbindelse med ansøgningerne.
Hvad skal budgettet i ansøgningen  

 indeholde? Det er vigtigt med et præcist specificeret budget,  

 da det vil danne grundlag for udbetalingerne af støtte.
Budgettet skal  

 specificeres på f.eks. følgende poster (vil naturligvis variere  

 alt efter projektets karakter):
 Udgifter:
·  

 	løn (specificeret på tidsforbrug og lønsatser),  

 fratrukket evt. tilskud ·  

 	rejser ·  

 	ophold ·  

 	håndværkere, konsulentbistand m.v.
·  

 	materialer og andre varer ·  

 	teknisk udstyr ·  

 	PR ·  

 	revision I alt (de samlede udgifter) Indtægter:
·  

 	egenfinansiering ·  

 	deltagerbetaling, entre m.v.
·  

 	tilskud fra samarbejdspartnere ·  

 	tilskud fra private (sponsorer) ·  

 	tilskud fra andre (specificeres på fonde, kommuner, stat, EU  

 m.v.) ·  

 	det ansøgte beløb fra Den Grønne Fond I alt (de samlede indtægter) Hvor sender man ansøgningen  

 hen? Ansøgningen, inkl. bilag, indsendes i 4 eksemplarer  

 til:
Den Grønne Fond Højbro Plads 4 1200 København K Der afholdes bestyrelsesmøder en gang om  

 måneden.
Ansøgninger vil normalt kunne blive behandlet på  

 disse, hvis vi har ansøgningen inden 17. april, 15. maj, 26. juli, 23.  

 august, 16. september, 18 oktober, 15. november 1996.
Hvis projektet er tilstrækkelig belyst, vil sagen  

 normalt blive afgjort på et bestyrelsesmøde 3-4 uger efter disse  

 frister.
Der kan herefter gå 1-2 uger, før ansøgeren  

 modtager skriftlig underretning om afgørelsen, men man kan få  

 resultatet oplyst telefonisk ved henvendelse til sekretariatet.
Du er altid velkommen til at søge råd og  

 vejledning ved henvendelse til Den Grønne Fonds sekretariat telefonisk  

 eller personligt.
Vi tilstræber en hurtig og ubureaukratisk  

 sagsbehandling, og ikke alle spørgsmål kræver skriftlig  

 kommunikation.
Hvorledes udbetales støtten? Som udgangspunkt udbetales bevilget støtte bagud,  

 når udgifterne er afholdt, evt. i rater, når  

 projektforløbet kan deles klart op i afgrænsede faser.
Når  

 der er en særlig begrundelse, kan der dog også udbetales forskud.  

 Efter afslutning af projektet skal der indsendes et revideret regnskab til  

 Den Grønne Fond.
I mindre projekter med få bilag kan revisionen  

 udelades.
Udgifterne til revision bør indgå i  

 ansøgningens budget.
Den Grønne Fond skal desuden, når  

 projektet er afsluttet, have en kortfattet skriftlig evaluering af  

 projektforløbet.
Hvem sidder i fonden? Den Grønne Fonds bestyrelse består af:
Elsebeth Gerner Nielsen, formand Elise Pedersen Laue Traberg Smidt Den daglige virksomhed ledes at et sekretariat i  

 Miljø- og Energiministeriets Landsplanafdeling, som består  

 af:
Fuldmægtig Vagn Jelsøe (alm.  

 ansøgninger) Fuldmægtig Christian Daub (grønne guider) Overassistent Grethe S.
Andersen (adm. af bevillinger) Bestyrelsen er udpeget af miljø- og  

 energiministeren for 1 år ad gangen.
Den træffer beslutning om  

 tildeling af støtte.
Bestyrelsens beslutninger er endelige og kan ikke  

 indbringes for ministeren eller anden administrativ myndighed.
