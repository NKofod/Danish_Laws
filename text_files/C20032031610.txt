Cirkulæreskrivelse til samtlige politimestre og  

 politidirektøren i København om lov om forbud mod erhvervsmæssig indførsel og  

 produktion af samt handel med skind og skindprodukter fra hunde og katte 1.  

  

 Folketinget har den 13. maj 2003 vedtaget justitsministerens  

 forslag til lov om forbud mod erhvervsmæssig indførsel og produktion af samt  

 handel med skind og skindprodukter fra hunde og katte (lov nr. 390 af 28. maj  

 2003). Loven trådte i kraft den 1. oktober 2003, jf.
Justitsministeriets  

 bekendtgørelse nr. 726 af 18. august 2003.
Lovens formål er at hindre,  

 at der i Danmark fremstilles hunde- og katteskind og produkter, hvori hunde-  

 og  

 katteskind indgår.
Det er ligeledes formålet at hindre, at en sådan  

 produktion  

 i udlandet understøttes ved, at varer herfra erhvervsmæssigt indføres og  

 handles på det danske marked.
 2.  

  

 Efter lovens § 1, stk. 1, forbydes erhvervsmæssig indførsel og  

 produktion af samt handel med skind, herunder pelsskind, fra hunde og katte  

 samt produkter, hvori sådanne skind indgår.
Forbudet omfatter skind fra  

 hunde  

  

 (Canis familiaris)  

  

 samt katte  

  

 (Felis catus)  

  

 uanset race.
Dyrets  

 artsbetegnelse er afgørende.
Det er således uden betydning, om der er tale om  

 kæledyr eller herreløse hunde og katte.
Det er endvidere uden betydning, om  

 skindet stammer fra dyr, som er opdrættet med henblik på pelsproduktion,  

 ligesom der ikke sondres mellem, om dyret er afgået ved en naturlig død eller  

 er blevet aflivet.
Bestemmelsen omfatter de  

 nævnte skind og produkter, hvori sådanne skind indgår.
Det er således uden  

 betydning, om der er tale om hele skind eller stykker af skind, om skindene  

 er  

 rå eller forarbejdede, og om de er besat med hår (pelsskind). Produkter,  

 hvori  

 sådanne skind indgår, omfatter også varer med selv små skinddetaljer, f.eks.  

 som besætning på beklædningsgenstande, nøgleringe og legetøjsfigurer.
Bestemmelsen forbyder  

 indførsel og produktion af og handel med de nævnte skind og produkter.
Der er  

 alene tale om indførsel, hvis varerne bringes ind i landet, hvorimod  

 transport  

 inden for rigets grænser, herunder fra Grønland til Danmark, ikke er  

 omfattet.  

 Forbudet berører således ikke mulighederne for at medtage f.eks. produkter,  

 hvori der indgår skind fra grønlandske slædehunde, fra Grønland til Danmark.  

 Det vil derimod være forbudt erhvervsmæssigt at afsætte sådanne varer i  

 Danmark.
Produktion af de nævnte  

 skind og produkter omfatter opdræt, hold og aflivning af hunde og katte, når  

 formålet er erhvervsmæssig pelsproduktion.
Herudover er bl.a. den videre  

 forarbejdning af hunde- og katteskind og endelig fremstilling af produkter,  

 hvori sådanne skind indgår, omfattet.
 Handel med de nævnte skind  

 og produkter omfatter såvel salg som køb og bytte.
Kun den erhvervsmæssige  

 indførsel, produktion og handel er omfattet.
Private vil således lovligt  

 kunne  

 f.eks. indføre og forarbejde de nævnte skind og produkter.
Om en indførsel  

 m.v.  

 må anses for erhvervsmæssig, må bero på en samlet vurdering.
Der kan heri  

 bl.a.  

 indgå, om der er tilsigtet en fortjeneste, ligesom der kan lægges vægt på,  

 hvilket omfang virksomheden har, og om den i øvrigt har en mere systematisk  

 karakter.
Der vil kunne foreligge et  

 erhvervsmæssigt forhold, selv om der ikke er tale om den pågældendes  

 hovederhverv.
Det kan f.eks. efter omstændighederne være tilfældet, hvis en  

 person under ferieophold i udlandet indkøber partier af skind med henblik på  

 videresalg med fortjeneste i Danmark.
 3.  

  

 Til brug for en konkret straffesag vil der med henblik på en  

 nærmere undersøgelse af, om et skind stammer fra hund eller kat, bl.a. kunne  

 indhentes sagkyndig bistand fra:
Den Kgl.
Veterinær- og  

 Landbohøjskole  

  

 Grønnegårdsvej 2  

  

 1870 Frederiksberg C eller Københavns Universitet  

  

 Zoologisk Museum  

  

 Universitetsparken 15  

  

 2100 København Ø De sagkyndige vil skulle  

 honoreres efter regning.
Justitsministeriet forventer, at udgiften til en  

 sagkyndig undersøgelse af skindene normalt ikke vil overstige 5.000 kr.
Det  

 må  

 endvidere påregnes, at en sagkyndig undersøgelse af skindene normalt vil tage  

 ca. 1-2 uger.
