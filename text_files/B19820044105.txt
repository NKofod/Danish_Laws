 I medfør af § 7, stk. 2, § 1, stk. 2, § 2, stk. 5, og § 28 i lov nr. 98 af  

 12. marts 1980 om skibes sikkerhed m.v. samt § 16 i lov nr. 256 af 27. maj  

 1950 om værn af dyr fastsættes efter samråd med justitsministeriet og  

 landbrugsministeriet herved følgende:
Definitioner og anvendelsesområde § 1.  I denne bekendtgørelse forstås ved:
 »Indenrigs fart«: Fart mellem danske havne, dog ikke fart til  

 eller fra Færøerne eller til eller fra Grønland.
 »Åbent dæk«: Et for sø og vejrlig udsat dæk.
 »Embedsdyrlæge«: En dyrlæge, der i medfør af lov nr. 131 af 13.  

 april 1954 om udførsel og indførsel af levende dyr m.v. er autoriseret til at  

 foretage sundhedseftersyn.
 § 2.  De i denne bekendtgørelse indeholdte forskrifter  

 kommer, hvor intet andet er bestemt, til anvendelse på alle såvel danske som  

 udenlandske skibe, der i dansk havn eller på dansk søterritorium indlader og  

 udlosser dyr.
 Stk. 2.  Forskrifterne finder ikke anvendelse på  

 transport af dyr, der er indladet i godsvogne, lastbiler eller containere, om  

 bord på færger eller lignende skibe.
Stk. 3.  For så vidt angår danske skibe, der i  

 udenlandsk havn indlader dyr, gælder bestemmelserne i denne bekendtgørelse,  

 medmindre afskibningslandet har tiltrådt den europæiske konvention om  

 beskyttelse af dyr under international transport, og der af  

 afskibningslandets myndigheder i en eller flere henseender stilles afvigende  

 krav.
Endvidere kan bestemmelserne i denne bekendtgørelse fraviges for så  

 vidt angår danske skibe, der indlader dyr i et land, der ikke har tiltrådt  

 ovennævnte konvention, såfremt der af dette lands myndigheder stilles krav,  

 der i samme grad tilgodeser dyrenes velfærd.
Almindelige bestemmelser § 3.  Skibe, der anvendes til transport af levende  

 dyr, skal være således indrettet og udstyret, at dyr kan transporteres uden  

 at udsættes for skade eller unødvendig lidelse.
 § 4.  Forinden et skib bygges eller indrettes til  

 transport af levende dyr, skal arrangementstegninger over alle til dyr  

 bestemte rum samt beregninger over luftfornyelsen i disse godkendes af  

 statens skibstilsyn.
Transport af heste, kreaturer og andre  

 firføddede pattedyr Almindelige bestemmelser § 5.  Skibet skal efter sin bygning og størrelse være  

 egnet til den pågældende transport i det fartsområde, hvor det tænkes  

 anvendt.
Dyrene skal anbringes i båse eller kasser og være sikret  

 tilstrækkelig plads.
I alle rum skal der være sørget for tilstrækkeligt  

 luftrumfang og ventilation, jfr. § 10. I rummene må der ikke anbringes gods,  

 som kan være til skade for dyrenes velfærd.
Stk. 2.  Alle dæk skal være plane og tætte, og der skal  

 findes forsvarligt og passende afløb Konstruktion af båse § 6.  Båse til heste og kvæg kan indrettes ved hjælp  

 af langskibs og tværskibs låger, forsvarligt fastgjort til solide støtter af  

 passende dimensioner.
Stk. 2.  Hver låge skal udføres af en ramme af mindst 64  

 mm (2 1/2'») i diameter med 2 vandrette rør mindst 51 mm (2«»)  

 i diameter.
Lågernes overkant skal være mindst 1,20 m over dækket og  

 afstanden mellem dæk og ramme, mellem ramme og stænger og mellem stængerne  

 indbyrdes skal være højst 30 cm.
Lågerne skal være forsynet med passende  

 lodret afstivning.
Den omhandlede rørkonstruktion skal udføres af  

 galvaniseret stål, aluminium eller andre materialer med tilsvarende styrke og  

 egenskaber.
Der skal anvendes så lidt træ i konstruktionen som muligt.  

 Konstruktionerne skal være glatte og afrundede.
 Stk. 3.  Såfremt heste skal anbringes med halerne mod  

 hinanden eller mod en gang, skal der ved halerne anbringes tæt  

 langskibsgarnering fra dækket og op til en højde af ca. 1,20 m.
Stk. 4.  Båse, der er bestemt for kalve, får, lam,  

 geder, svin eller dyr af lignende størrelse, skal udføres solidt på en for  

 skibstilsynet tilfredsstillende måde af galvaniseret stålrør, aluminium, træ  

 eller tilsvarende egnet materiale.
Alle konstruktionerne skal være glatte og  

 afrundede.
Såfremt dyr af den førnævnte størrelse anbringes i båse bestemt  

 til heste og kvæg, skal der træffes sådanne foranstaltninger, at dyrene ikke  

 kan komme ud af båsene under transporten.
§ 7.  Båse til heste og kvæg skal have en fri højde på  

 mindst 2,10 m.
For andre dyrearter kan tillades en mindre fri højde; dog skal  

 samtlige dyr, der transporteres, frit kunne stå oprejst.
 Stk. 2.  Båse skal have følgende indvendige dimensioner:
 Tværskibs mål: Højst 4,5 m og mindst 2,0 m.
Langskibs mål: Højst 2 gange den indvendige afstand målt tværskibs, og  

 mindst 2,0 m.
Båse til enkelte dyr skal være mindst 0,90 m.
 Flademålet i båse må i almindelighed ikke overstige 18,0 kvadratmeter.
Stk. 3.  Dækket i båsene skal være af cementbeton eller  

 af et andet af skibstilsynet godkendt materiale med tilsvarende skridsikker  

 overflade.
I båse til heste og kvæg skal der på dækket være riller,  

 forsænkede V-formede skridlister eller anden lige så effektiv form for  

 skridsikring til støtte for dyrene.
 Stk. 4.  For at undgå beskadigelse af dyrene skal alle  

 konstruktioner, der kan udgøre en fare for dyrene, afskærmes med passende  

 materiale op til en højde af mindst 2,10 m.
Stk. 5.  Mellem båsene skal indrettes langskibs gange af  

 mindst 90 cm bredde.
Findes flere langskibs gange, skal disse forbindes  

 indbyrdes ved en tværskibs gang mindst 90 cm bred for hver 36 m eller  

 derunder.
Transport på åbent dæk § 8.  I skibe i indenrigs fart samt i international  

 fart inden for linierne Skagen-Vinga, Falsterbo-Darsserort samt gennem  

 Kielerkanalen til Elben skal dyr, der transporteres på åbent dæk, være  

 beskyttet af en forsvarlig opbygning, jfr. § 9, eller anbragt i forsvarligt  

 sikrede kasser.
Stk. 2.  I fart ud over ovennævnte område må transport  

 af levende dyr på åbent dæk ikke finde sted.
Tilladelse hertil kan dog, under  

 hensyntagen til de meteorologiske forhold, gives af skibstilsynet for skibe  

 af shelterdæktypen på 1000 registertons brutto og derover, når 2. dæk er  

 fribordsdæk, såfremt dyrene er beskyttet af en af skibstilsynet godkendt  

 opbygning eller anbragt i forsvarligt sikrede kasser.
Konstruktion af opbygninger og kasser § 9.  Den i § 8, stk. 1, nævnte opbygning skal udføres  

 af stål eller andet hensigtsmæssigt materiale.
Taget skal være båret af en  

 langskibs forsvarligt støttet drager, og højden over dækket ved dyrets hoved  

 skal for heste og kvæg være mindst 2,10 m.
Stk. 2.  Taget lægges med fald ca. 1:10 og skal, hvis  

 det er udført af træ, være af høvlede og pløjede brædder af mindst 2,5 cm  

 tykkelse, hvilende på bjælker anbragt i en indbyrdes afstand af ca. 2,5 m.
Er  

 afstanden mindre, kan tagets tykkelse reduceres.
Hvis drageren og bjælkerne  

 er af træ, bør dragerens dimensioner være ca. 13 * 13 cm og bjælkernes  

 dimensioner ca. 10 gange 6,5 cm.
Såfremt taget lægges i flager, skal  

 bjælkerne forsynes med vandløb, taget belægges med tagpap eller sejldug og  

 føres ca. 2,5 cm ud over sideskærmene.
Til tagdækning kan anvendes andre  

 vandtætte materialer med tilsvarende styrke og øvrige egenskaber.
Stk. 3.  Sideskærmene (sider, for- og agterkant) bygges  

 op fra dækket eller, hvis der er fast skanseklædning, fra lønningen.
Hvis  

 sideskærmene udføres af træ, skal dette være mindst 3 cm høvlede og pløjede  

 brædder afstivet ved støtter ca. 9 gange 4 cm, anbragt i en indbyrdes afstand  

 af højst 1,65 m.
Støtterne skal fastgøres solidt til dæk eller lønning.
Stk. 4.  Kasser skal have de fornødne dimensioner for  

 transport af den pågældende dyreart, og er de beregnet til mere end et stort  

 dyr, jfr. § 11, skal de godkendes af skibstilsynet.
Kasser skal konstrueres  

 og anbringes således, at dyrenes sikkerhed tilgodeses under alle vejrforhold  

 samt således, at ventilationen ikke vanskeliggøres.
De skal altid være  

 tilgængelige for tilsyn, rengøring og pasning af dyrene.
Stk. 5.  Hver kasse skal mærkes med et symbol, der  

 angiver tilstedeværelse af levende dyr og et tegn, der viser dyrenes  

 opretstående stilling.
Indeholder kassen vilde dyr, skal der på kassen være  

 anbragt opslag herom.
Transport i lukkede rum § 10.  Alle til transport af dyr bestemte lukkede rum,  

 herunder lukkede kasser, skal udover den naturlige ventilation kunne  

 ventileres effektivt ved kunstig ventilation med luftfornyelse mindst 20  

 gange i timen - i fart mellem 30 grader n. bredde og 30 grader s. bredde samt  

 i fart på Middelhavet og på Marokkos atlanterhavskyst dog mindst 30 gange i  

 timen.
Stk. 2.  Rummene skal kunne oplyses ved elektrisk lys,  

 således at det altid er muligt at tilse dyrene.
Belysningsstyrken målt 1,5 m  

 over dækket skal overalt være mindst 100 lux.
 Stk. 3.  Udover den i stk. 2 foreskrevne belysning skal  

 der forefindes fornøden orienteringsbelysning, der skal forsynes fra en af  

 skibets hovedenergikilde uafhængig nødenergikilde.
 Dyrenes anbringelse og fastbinding m.v.
§ 11.  Hver dyreart skal anbringes for sig.
Det samme  

 gælder dyr af forskellig størrelse, når det mindre dyrs vægt er under 40 pct.  

 af det større dyrs vægt.
Dyr, der på grund af deres særlige karakter kan  

 formodes at volde hinanden skade, skal holdes isoleret enkeltvis.
 Stk. 2.  Dyrene skal anbringes således, at de inden for  

 samme bås står i samme plan.
 Stk. 3.  Intet dyr må transporteres med sammenbundne  

 lemmer.
Stk. 4.  Højt drægtige dyr skal have fornøden plads til  

 at stå og ligge uden at blive klemt.
Deres leje skal holdes forsynet med  

 rigelig strøelse.
 Stk. 5.  Ethvert moderdyr med diende afkom skal  

 anbringes isoleret i et velstrøet aflukke, der er så rummeligt, at både  

 moderdyret og dets afkom bekvemt kan ligge ned samtidig.
Stk. 6.  Mindre dyr, såsom smågrise og svin under 40 kg,  

 samt hunde, katte, kaniner og pelsdyr, kan transporteres i rummelige kasser,  

 bure eller kurve, i hvilke dyrene kan stå frit og oprejst.
Benyttes kasser  

 m.v., skal de være forsynet med luftåbninger, som sikrer tilstrækkelig  

 ventilation samt med egnet strøelse af halm, savsmuld eller lignende.  

 Kasserne (burene) skal være tilstrækkeligt solide og sikkert lukkede, og de  

 må ikke anbringes (stuves) således, at den fornødne luftcirkulation hindres.  

 Der må højst transporteres 30 dyr i hver kasse, bur eller kurv.
 Stk. 7.  Tævehunde skal i løbetiden holdes adskilt fra  

 hanhunde.
 Stk. 8.  Svin under 40 kg, kalve, får og geder kan  

 anbringes løsgående i båse.
Stk. 9.  Heste kan anbringes løsgående eller bundne.
De  

 skal være forsynet med grimer af egnet, stærkt, blødt materiale.
Til eventuel  

 fastbinding må kun anvendes grimer eller halsrem af tilsvarende kvalitet.  

 Hingste skal holdes isoleret enkeltvis.
Inden indladningen skal hestes bagsko  

 være aftaget, medmindre dyrene anbringes enkeltvis i båse.
Stk. 10.  Voksent kvæg og ungkvæg kan anbringes  

 løsgående eller bundne.
Til fastbinding må kun anvendes grimer eller halsrem  

 af egnet, stærkt, blødt materiale.
Binding ved hjælp af jerngrimer, hornreb  

 eller næsering er forbudt.
Fastbinding ved grimeskaftet skal tillade dyret at  

 indtage naturlige stillinger, om fornødent også normal liggende stilling.  

 Såvel voksne tyre som ungtyre på 350 kg og derover - for jerseytyre dog 300  

 kg og derover - skal anbringes eller bindes hver for sig, og må ikke være  

 løsgående sammen med andet kvæg.
De skal endvidere mindst 3 uger, før  

 transporten påbegyndes, være forsynet med næsering, som kun må anvendes til  

 føring.
Stk. 11.  Svin på 40 kg og derover må ikke bindes, men  

 skal anbringes løsgående i båse.
Orner, søer og synligt drægtige gylte skal  

 holdes adskilt fra andre svin ved solide skillerum.
Store Orner skal isoleres  

 hver for sig.
Antal af dyr, der må medtages § 12.  Uanset rejsens varighed beregnes antallet af  

 løsgående dyr, der må transporteres efter nedenstående tabeller:
 Stk. 2.  Antal heste eller kvæg, der må medtages på den  

 enkelte rejse, beregnes som følger:
 For en vægt mellem de angivne beregnes minimum areal til det enkelte dyr  

 ved lineær interpolation.
 Stk. 3.  Antal svin, der må medtages på den enkelte  

 rejse, beregnes som følger:
 For en vægt mellem de angivne beregnes minimum areal til det enkelte dyr  

 ved lineær interpolation.
 Stk. 4.  Antal får, geder og lam, der må medtages på den  

 enkelte rejse, beregnes som følger:
 For en vægt mellem de angivne beregnes minimum areal til det enkelte dyr  

 ved lineær interpolation.
Stk. 5.  Anvendelse af de i stk. 2-4 angivne vægte og  

 arealer forudsætter, at der før indladning af dyrene er foretaget vejning af  

 en del af disse.
Vejning skal ske på en autoriseret og godkendt vægt.
Af  

 sendinger på indtil 500 dyr skal der foretages vejning af mindst 10 pct af  

 disse.
Af sendinger på mere end 500 dyr skal der vejes mindst 5 pct. af  

 disse.
Dyrene, der vejes, skal udtages tilfældigt, dog således, at de så vidt  

 muligt repræsenterer en middelvægt.
 Stk. 6.  For hver løsgående kalv i båse beregnes for:
Stk. 7.  For smågrise, hunde, katte, kaniner og pelsdyr  

 skal der for hvert dyr beregnes Drikkevand, foder, strøelse m.v.
 § 13.  Under transporten skal dyrene have fornødent  

 drikkevand, foder og strøelse.
 Stk. 2.  For hver hest og for hvert kreatur skal der  

 beregnes mindst 40 l vand og mindst 8 kg hø eller andet foder af tilsvarende  

 kvalitet og mængde for hvert fulde døgn, rejsen antages at ville vare.
Stk. 3.  Endvidere skal for hver hest og hvert kreatur  

 medføres 5 kg halm for hele rejsen, hvortil kommer 2 kg for hvert fulde døgn,  

 rejsen beregnes at vare.
Benyttes sand eller tørvesmuld til strøelse, kan  

 halmrationen nedsættes tilsvarende.
 Stk. 4.  Til kalve under 3 måneder skal der medføres så  

 meget klid eller mel, som skønnes nødvendigt, og til hvert svin enten 6 kg  

 kartofler eller roer pr. døgn eller andet passende foder (sæd, mel, klid  

 o.lign.) i tilstrækkelig mængde.
Stk. 5.  Tanke, hvori drikkevand opbevares, skal være  

 rene og fri for rust.
Drikkevandsledning skal føres fra tankene og til de  

 rum, hvor dyrene er anbragt.
Stk. 6.  Er dyrenes ophold om bord normalt af mindre end  

 18 timers varighed, kræves ikke vand og foder til dyrene.
Hunde og katte skal  

 dog fodres med mellemrum af ikke over 24 timer og vandes med mellemrum af  

 ikke over 12 timer.
For deres fodring og vanding skal forefindes en klar og  

 tydelig affattet skriftlig instruks.
 Stk. 7.  På kasser, der indeholder vilde dyr, skal der  

 forefindes en klar og tydelig affattet skriftlig instruks om fodring og  

 vanding og om eventuel særlig pasning, som måtte være påkrævet for disse dyr.
Pasning af dyrene § 14.  Der skal under alle forhold være truffet  

 foranstaltninger til forsvarlig pasning af dyrene under rejsen.
Køer, der er  

 i malkeperioden, skal malkes med mellemrum af højst 12 timer.
 Stk. 2.  På rejser af over 48 timers varighed skal der  

 medføres et, under hensyn til antallet og arten af de transporterede dyr og  

 rejsens varighed, tilstrækkeligt antal dyrepassere.
Stk. 3.  Der skal kunne træffes foranstaltninger til  

 isolering af syge eller tilskadekomne dyr, og førstehjælp skal ydes, når det  

 er nødvendigt.
Til dyrenes eventuelt fornødne aflivning om bord skal der  

 findes et boltskydeapparat med tilhørende brugsanvisning.
Dette gælder ikke  

 for skibe i indenrigs fart på rejser af 3 timers varighed og derunder.
 Rengøring m.v.
§ 15.  Alle rum, der er bestemte for dyrene, skal  

 inden indladningen være grundigt rensede, ligesom der under transporten skal  

 sørges for fornøden renlighed i rummene.
Ved transport fra dansk havn til  

 udlandet skal rummene desuden være grundigt desinficerede efter embedslægens  

 nærmere bestemmelse.
 Stk. 2.  Forinden dyrene indlades, skal de være  

 forsvarligt vandede.
Stk. 3.  Ved indladning skal det påses, at der ikke  

 anbringes flere dyr i rummene, end disse er bestemt for eller opmålt til,  

 jfr. § 12. Ved alle adgangsveje og transportveje skal der om bord være  

 truffet passende foranstaltninger mod, at dyrene kan glide.
Adgangsvejen skal  

 om fornødent være forsynet med sidebeskyttelse.
Stk. 4.  Ved al indladning og losning skal der udvises  

 fornøden agtpågivenhed og hensyn.
Under arbejde med kasser skal dyrene altid  

 holdes i opretstående stilling.
Dyr må ikke løftes ved hovedet, horn eller  

 ben.
 Syn, kreaturbevis, certifikat m.v.
§ 16.  Skibe, der i dansk havn indlader dyr, skal være  

 forsynet med et af statens skibstilsyn udfærdiget bevis (kreaturbevis), og  

 dyrene må kun transporteres i overensstemmelse med de i beviset fastsatte  

 vilkår, herunder det antal dyr, der må medføres, hvor i skibet dyrene må  

 anbringes, samt i hvilket fartområde transporten må foregå.
Er et udenlandsk  

 skib hjemmehørende i et land, der har tiltrådt den europæiske konvention om  

 international transport af dyr, skal et kreaturbevis, udstedt af vedkommende  

 lands myndigheder, dog godkendes, medmindre der er åbenbar grund til at tro,  

 at de faktiske forhold om bord ikke er i overenstemmelse med beviset.
Stk. 2.  Kreaturbevis udfærdiges efter at skibstilsynet  

 ved syn om bord har forvisset sig om, at foranstående bestemmelser om  

 indretninger for dyrene er iagttaget, jfr. herved § 4. Beviset udstedes med  

 gyldighed i indtil 2 år.
I særlige tilfælde kan bevisets gyldighed forlænges  

 for et tidsrum af højst 3 måneder.
Beviset skal forefindes om bord.
Stk. 3.  Kreaturbevis kræves ikke for skibe i indenrigs  

 fart på rejser af 3 timers varighed og derunder, såfremt der ikke  

 transporteres flere end 4 dyr i båse eller som løsgående, eller såfremt der  

 kun transporteres enkelte kasser med dyr.
Kreaturbevis kræves ej heller for  

 skibe i indenrigs fart på rejser af og over den nævnte varighed, når  

 transporten sker i særligt dertil indrettede kasser eller i motorkøretøjer og  

 vogne, der er godkendt dertil.
Transporterne skal i øvrigt foregå i  

 overensstemmelse med bestemmelserne i § 5, og kasser og motorkøretøjer skal  

 om nødvendigt ventileres effektivt ved kunstig ventilation.
 § 17.  Hovdyr og husdyr af kvæg-, fåre-, gede- og  

 svinearterne skal under international transport være ledsaget af et gyldigt  

 og behørigt udfyldt certifikat svarende til formularen i bilaget.
Stk. 2.  Ved transport fra udlandet og transit af dyr,  

 hvor handel ifølge fællesskabsdirektiver er undergivet sundhedsmæssige  

 bestemmelser, er det tilstrækkeligt med behørig udfyldelse af passende  

 påtegninger på sundhedscertifikatet, hvis en sådan fremgangsmåde er i  

 overensstemmelse med afsenderlandets regler.
Såfremt sådanne påtegninger på  

 grund af forsinkelse har mistet deres gyldighed, og derfor skal fornys inden  

 transportens begyndelse, skal sundhedscertifikatet dog være ledsaget af et  

 selvstændigt certifikat i overensstemmelse med reglen i stk. 1.
Stk. 3.  Certifikatet skal være affattet på det  

 officielle sprog eller mindst et af de officielle sprog i afsenderlandet,  

 bestemmelseslandet og eventuelt transitlandet.
Dette er dog kun nødvendigt i  

 det omfang de pågældende lande er medlemmer af De europæiske Fællesskaber.
Stk. 4.  Det i stk. 1 nævnte certifikat skal bestå af et  

 enkelt ark papir.
Det samme gælder det i stk. 2 nævnte sundhedscertifikat med  

 påtegninger.
 § 18.  I dansk havn må de i § 17 nævnte dyr ikke  

 indlades for transport til udlandet, medmindre de forinden er synet af  

 embedsdyrlægen, og denne inden for de sidste 24 timer har attesteret, at de  

 efter reglerne i dette afsnit er egnede til den påtænkte transport  

 (certifikatets rubrik A).
 Stk. 2.  Indladningen skal ske under forhold, som er  

 godkendt af embedsdyrlægen (certifikatets rubrik B). Embedsdyrlægen skal  

 endvidere sikre sig, at skibet ikke medtager flere dyr end tilladt ifølge  

 kreaturbeviset.
 Stk. 3.  Hvis der i forbindelse med transport fra  

 udlandet er anført bemærkninger i certifikatets rubrik C, punkt I, skal  

 modtageren eller modtagerens repræsentant senest 3 dage efter transportens  

 afslutning fremsende certifikatet til Veterinærdirektoratet, Frederiksgade  

 21, 1265 København K.
§ 19.  Dyr, der påregnes at skulle føde under  

 transporten, eller som har født inden for de nærmeste foregående 48 timer,  

 anses ikke for egnet til transport.
Dyr med gevir må ikke transporteres i den  

 periode, i hvilken takkerne vokser ud, medmindre der træffes særlige  

 foranstaltninger.
 § 20.  Såfremt de rum, hvori dyrene skal anbringes,  

 ikke er grundigt rensede og desinficerede, kan embedsdyrlægen forbyde, at  

 skibet anvendes til den påtænkte transport, samt kræve, at eventuelt  

 indladede dyr ilandsættes.
 Stk. 2.  Ligeledes kan embedsdyrlægen forbyde, at skibet  

 anvendes til den påtænkte transport, såfremt mangler med hensyn til  

 indretning eller udrustning må antages at kunne medføre, at dyrene under  

 transporten udsættes for beskadigelse eller andre lidelser.
 § 21.  Hvis det kommer til skibstilsynets kendskab, at  

 et skib er indkommet til dansk havn med dyr, hvis tilstand ved ankomsten  

 giver grundet formodning om, at dyrene under transporten har været  

 uforsvarligt behandlet, skal forholdet snarest undersøges af skibstilsynet i  

 samarbejde med den stedlige embedsdyrlæge.
Transport af fjerkræ og andre fugle § 22.  Fjerkræ skal transporteres i kasser, bure eller  

 kurve med tæt bund og af en sådan størrelse, at dyrene kan bevæge sig mellem  

 hinanden og stå oprejst uden at berøre låget med ryggen.
Ved transport af  

 længere varighed end 12 timer skal dyrene dog kunne stå oprejst uden at  

 berøre låget med hovedet.
Mindst to af kassens sider, eventuelt en af disse  

 og låget, skal være forsynet med trådnet, tremmer eller ventilationsåbninger,  

 således at en rigelig luftcirkulation er sikret under transporten, uden at  

 dyrets hoved eller ben kan passere åbningerne.
Kasserne (kurvene) må ikke  

 stuves således, at den fornødne luftcirkulation hindres.
Stk. 2.  I hver kasse, bur eller kurv skal der enten  

 være en passende mængde vandholdigt foder, i almindelighed rå overskårne  

 rodfrugter, eller en fast anbragt drikkekumme med vand samt en fast anbragt  

 ædekumme med foder.
Dette gælder dog ikke, når a. transporten varer mindre end 12 timer, b. transporten varer mindre end 24 timer for kyllinger af alle arter,  

 forudsat at den er tilendebragt inden 72 timer efter udrugning.
 § 23.  Transport af levende fjerkræ i sække, med  

 sammenbundne ben eller på en sådan måde, at dyrene kan komme til at trykke  

 hinanden, er forbudt.
 Stk. 2.  Fuldvoksent fjerkræ må ikke forsendes i samme  

 kasse eller kurv som kyllinger eller andet ungt fjerkræ, og fjerkræ af  

 forskellige arter må ikke transporteres i samme kasse eller kurv, medmindre  

 de holdes adskilte ved forsvarlige skillerum.
 Stk. 3.  Hver kasse eller kurv skal mærkes ved et  

 symbol, der angiver tilstedeværelsen af levende dyr, og et tegn, der viser  

 dyrenes opretstående stilling.
 § 24.  Kasser eller kurve med fjerkræ må, bortset fra  

 ganske korte overfarter, kun føres i lukkede opbygninger eller beskyttede  

 rum.
§ 25.  Transport af andre fugle skal foregå under  

 iagttagelse af reglerne i §§ 22-24 med de ændringer, der følger af de  

 pågældende fugles art og natur.
Der skal forefindes en klar og tydeligt  

 affattet skriftlig instruks om fodring og vanding og om eventuel særlig  

 pasning, som måtte være påkrævet.
Transport af koldblodede dyr § 26.  Koldblodede dyr skal transporteres i kasser  

 eller bure under sådanne forhold, især med hensyn til plads, ventilation og  

 temperatur samt tilførsel af vand og ilt, som anses for hensigtsmæssige for  

 de pågældende dyrearter.
De skal transporteres til bestemmelsesstedet så  

 hurtigt som muligt.
 Dispensation, ikrafttrædelsesbestemmelser  

 m.v.
 § 27.  Direktøren for statens skibstilsyn kan under  

 hensyntagen til de for det enkelte skib foreliggende særlige omstændigheder  

 meddele afvigelser fra de i bekendtgørelsen indeholdte bestemmelser.
 § 28.  Overtrædelse af de i denne bekendtgørelse  

 indeholdte bestemmelser straffes med bøde eller hæfte.
 § 29.  Bekendtgørelsen træder i kraft den 20. august  

 1982.
 Stk. 2.  Bekendtgørelse nr. 324 af 29. juni 1971 om  

 transport til søs af levende dyr ophæves.
Industriministeriet, den 11. august 1982 Erling Jensen / Torben Ginnerup Bilag.
CERTIFIKAT VEDRØRENDE DYR I INTERNATIONAL TRANSPORT (1) Kompetent myndighed (med blokbogstaver) Transport af de i kap.
I i bilaget til direktiv 77/489/EØF omhandlede dyr A.
CERTIFIKAT OM EGENTHED TIL INTERNATIONAL TRANSPORT Afsenderland (2) Afsenders navn og adresse (2) Bestemmelsesland (2) I.
Antal dyr (2) II. beskrivelse af dyrene (2) III.
Dyrenes endelige bestemmelsessted og modtagers navn og adresse (2) IV.
Det attesteres, at ovennævnte dyr er undersøgt og fundet egnede til  

 den påtænkte internationale transport stempel Dato Kl. (lokal tid) Underskrift Embedsdyrlæge Dette certifikat bliver ugyldigt, hvis de deri omhandlede dyr ikke er  

 blevet indladet med henblik på afsendelse inden 24 timer efter  

 underskrivelsen.
B.
ATTESTATION VEDRØRENDE INDLADNING Det attesteres, at ovennævnte dyr er blevet indladet i (indladningssted)  

 (3) Under forhold, som er godkendt af embedsdyrlægen i den (dato) kl. (lokal tid) (4) Stempel Underskrift (Embedsdyrlæge eller repræsentant for den kompetente myndighed) (5) C.
Bemærkninger (6) 1. Ovennævnte dyr er ikke blevet transporteret i  

 overensstemmelse med (7) og følgende foranstaltninger til afhjælpning heraf er blevet truffet Underskrift (Tjenestemand fra den kompetente myndighed) (6) II.
Det erklæres, at ovennævnte dyr er blevet fodret og vandet i og at de forlod dette sted den......(dato) kl. ........(lokal tid) Underskrift (den ansvarlige for det pågældende sted)(*) Såfremt der fremsættes bemærkninger under rubrik C, punkt I, forelægger  

 ejeren af bestemmelsesstedet eller dennes bemyndigede repræsentant det  

 behørigt udfyldte certifikat for den kompetente myndighed senest 3 dage efter  

 transportens afslutning.
Bemærkninger Ingen.
