Betænkning afgivet af Skatteudvalget den  

 17. november 1999 Betænkning over Forslag til lov om ændring af lov om  

 indgåelse af dobbeltbeskatningsoverenskomst mellem de nordiske lande og  

 lov om indgåelse af dobbeltbeskatningsoverenskomst mellem Danmark og  

 Tyskland (Lempelse for udenlandsk skat af lønindkomst) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Arthur Andersen, Statsautoriserede Revisorer, Chaufførernes Fagforening, Aabenraa, Dansk Industri, Erhvervenes Skattesekretariat, Foreningen af Europæiske Grænsependlere, Kværner Oil & Gas, Ledernes Hovedorganisation, Munksø, Henning, Hvidovre, Nielsen, Bent W., Støvring, Palm, Kasper P., Vanløse, PricewaterhouseCoopers, Q-Star og SID Transport, Esbjerg, Semco Maritime A/S, MT Services, Esbjerg, Esbjerg Oilfield Services A/S og  

 ABB Operation Group JV og VikTeam Lægevikarbureau ApS.
 Nogle af de skriftlige henvendelser til udvalget og  

 skatteministerens kommentarer hertil er optrykt som bilag til  

 betænkningen.
 Herefter indstiller et flertal (Venstres, Det  

 Konservative Folkepartis, Dansk Folkepartis, Centrum-Demokraternes,  

 Kristeligt Folkepartis og Frihed 2000 s medlemmer af udvalget) lovforslaget  

 til forkastelse ved 3. behandling.
 Disse partier bemærker, at de synspunkter og  

 argumenter mod en hastig gennemførelse af lovforslaget, der af en  

 række personer, virksomheder og organisationer, herunder  

 Chaufførernes Fagforening i Aabenraa, er anført i de  

 henvendelser, der er optrykt i bilaget til betænkningen, deles af disse  

 partier.
 På trods af, at det er påvist, at en  

 uændret vedtagelse af lovforslaget vil betyde, at en række  

 personer vil blive udsat for en betydelig nedgang i disponibel indkomst, at  

 danske virksomheders konkurrenceevne vil blive forringet, at Danmark vil  

 miste eksportindtægter, og at loven helt ændrer de  

 forudsætninger, som ligger til grund for aftaler/kontrakter, som danske  

 firmaer har indgået om opgaver f.eks. i Norge eller Tyskland, har  

 skatteministeren og flertallet i Folketinget ikke været til at  

 bevæge til at indføre selv en overgangsordning.
 Venstre, Det Konservative Folkeparti, Dansk Folkeparti,  

 Centrum-Demokraterne, Kristeligt Folkeparti og Frihed 2000 beklager samtidig,  

 at skatteministeren og et flertal i Folketinget har ønsket at presse  

 en vedtagelse af lovforslaget igennem på trods af, at der kun har  

 været givet erhvervslivet og andre, der kan blive berørt af  

 lovforslaget, en måned til af forholde sig til dette.
 Et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 indstiller lovforslaget til vedtagelse uændret.
Jens Peter Vernersen (S) nfmd.  

  Pernille Blach Hansen (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Morten Helveg Petersen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Klaus Kjær (DF)  Kim Behnke (FRI) Bilag Nogle af de skriftlige henvendelser til udvalget og  

 skatteministerens kommentarer hertil Indholdsfortegnelse:
Henvendelse fra Bent W.
Nielsen, Støvring (L 43 - bilag 2) Skatteministerens kommentarer til henvendelsen fra Bent W.
Nielsen,  

 Støvring (L 43 - bilag 36) Henvendelse fra Kværner Oil & Gas (L 43 - bilag 3) Skatteministerens kommentarer til henvendelsen fra Kværner Oil &  

 Gas (L 43 - bilag 37) Henvendelse fra Erhvervenes Skattesekretariat (L 43 - bilag 4) Skatteministerens kommentarer til henvendelsen fra Erhvervenes  

 Skattesekretariat (L 43 - bilag 19) Henvendelse fra Kasper P.
Palm, Vanløse (L 43 - bilag 6) Skatteministerens kommentarer til henvendelsen fra Kasper P.
Palm,  

 Vanløse (L 43 - bilag 29) Henvendelse fra Semco Maritime A/S, MT Services, Esbjerg, Esbjerg Oilfield Services A/S og ABB Operation Group JV (L 43 - bilag  

 13) Skatteministerens kommentarer til henvendelsen fra Semco Maritime A/S, MT  

 Services, Esbjerg, Esbjerg Oilfield Services A/S og ABB Operation Group JV (L 43 - bilag  

 25) Henvendelse fra Arthur Andersen, Statsautoriserede Revisorer (L 43 - bilag  

 16) Skatteministerens kommentarer til henvendelsen fra Arthur Andersen,  

 Statsautoriserede Revisorer (L 43 - bilag 39) Henvendelse fra Dansk Industri (L 43 - bilag 17) Skatteministerens kommentarer til henvendelsen fra Dansk Industri (L 43 -  

 bilag 28) Henvendelse fra Ledernes Hovedorganisation (L 43 - bilag 22) Skatteministerens kommentarer til henvendelsen fra Ledernes  

 Hovedorganisation (L 43 - bilag 27) Henvendelse fra Bent W.
Nielsen, Støvring (L 43 - bilag 24) Skatteministerens kommentarer til henvendelsen fra Bent W.
Nielsen,  

 Støvring (L 43 - bilag 26) Henvendelse fra Foreningen af Europæiske Grænsependlere (L 43  

 - bilag 33) Skatteministerens kommentarer til henvendelsen fra Foreningen af  

 Europæiske Grænsependlere (L 43 - bilag 41) Henvendelse fra Chaufførernes Fagforening, Aabenraa (L 43 - bilag  

 34) Skatteministerens kommentarer til henvendelsen fra Chaufførernes  

 Fagforening, Aabenraa (L 43 - bilag 39) Henvendelse fra Bent W.
Nielsen, Støvring (L 43 - bilag 2) Visionsløst lovforslag om ændring af lov om  

 indgåelse af dobbeltbeskatningsoverenskomst   i dette tilfælde  

 med Tyskland   fremsat af skatteminister Ole Stavad.
Eksportchef MBA, Bent W.
Nielsen, Nihøjevej 30, 9530 Støvring Undertegnede har arbejdet med eksport de sidste 21  

 år som agent, eksportkonsulent, eksportchef m.v. på markederne  

 Frankrig, England og p.t.
Tyskland.
Det er således erfaring kontra teori, der kan  

 opstilles i denne sag, der på arrogant vis fremlægges af  

 skatteministeren, der med et velkendt manglende overblik i sit arbejde endnu  

 en gang mener at have fundet en niche, hvor det skulle være muligt at  

 indhente skattekroner til statskassen, denne gang endog fra sagesløse  

 grupper, der gør det arbejde, Danmark har så hårdt brug  

 for! Ministeren påstår, at skatteprovenuet i  

 år 2000 ved ændringen beløber sig til ca. 20 mio. kr.  

 men nævner intet om det eksporttab staten vil få ved  

 indførelse af en sådan ordning   et tab, der efter min bedste  

 overbevisning vil have størrelsesorden af ca. 1 mia. kr.
 Dette beløb stammer fra eksportchefers/-folks  

 arbejde i udlandet   konkret Tyskland, Sverige, Norge, Finland og Island.  

 (Lægers vikarjob og langturschaufførers arbejde kommenteres ikke  

 i dette indlæg).
 Arbejdet som eksportchef/-leder er et arbejde, der for  

 mange ser spændende ud   hvad det også indimellem naturligvis er  

   men det er primært hårdt arbejde, der har sin pris, når  

 man arbejder i udlandet   i dette tilfælde Tyskland   3-4 dage om ugen,  

 svarende til ca. 200 dage om året.
Især familien må lide store afsavn  

 herfor!!! Den erfaring, der er opnået i eksportsektoren, har  

 med al tydelighed vist, at en eksportleders indsats og mulighed for at hente  

 projekter hjem til Danmark forøges væsentligt, når han er  

 til stede i eksportlandet   ikke kun på et tilfældigt hotel   men  

 med fast bolig/telefon/-fax.
 Grundene hertil er indlysende.
 1. Eksportlederen er i eksportlandet 3-4 dage pr. uge.
2. Han er nem at få fat i   ved et indenlandsk  

 opkald! 3. Han har hyppigere mødeaktivitet, idet  

 møder ikke altid skal tilrettelægges i Danmark med inflexible  

 tider og besværlige transporter.
 4. Han har væsentligt bedre føling med  

 markedet   ikke alene erhvervsmæssigt, men også politisk,  

 økonomisk og kulturelt.
 5. Den tyske klient betragter den danske virksomhed som  

 mere seriøs, når der til stadighed er en »fastboende« dansk  

 eksportleder i landet.
6. Eksportlederen bliver integreret i det tyske samfund  

 med de fordele dette indebærer   ikke mindst sproglige!! Disse grunde har i høj grad været medvirkende  

 til undertegnedes anseelige ordreportefølje på årsbasis  

 en ordremængde, der efter min erfaring aldrig kunne have været  

 opnået, hvis der skulle arbejdes fra Danmark pr. telefon.
 Ministeren er blevet forarget over, at personer, der  

 bidrager betydeligt til en bedring af Danmarks valutabalance, får en  

 påskønnelse herfor ved en skattelempelse, der henholder sig til  

 eksemptionsprincippet, dvs. at den danske skat nedsættes efter  

 forholdet mellem den udenlandske lønindkomst og den samlede  

 indkomst.
 Denne ordning er grundlæggende god for Danmark, da  

 der vil være et incitament til at påtage sig  

 grænseoverskridende arbejde, der er en vigtig forudsætning for  

 øget eksport.
 Det, der kan ske ved skatteministerens forslag   ved et  

 frataget incitament til at arbejde i udlandet   er følgende tre  

 muligheder:
 Eksportlederen vælger at trække sig tilbage  

 til Danmark og dermed arbejde mindre end 183 dage her og samtidig blive 100  

 pct. skattepligtig til Danmark.
 Dette vil ifølge tidligere forklaring betyde en  

 væsentlig mindre eksport og dermed en forringet valutabalance  

 skønnet størrelsesorden 1 mia. kr.
 Eksportlederen immigrerer pga. det høje skattetryk  

 i Danmark og tager sin familie med sig.
 I dette tilfælde tilfalder der ikke den danske stat  

 nogen skat.
Eksportlederen arbejder som før og udsætter  

 sin familie og sig selv for de besværligheder der ligger i en  

 adskillelse på ca. 200 dage om året   og hvem vil gøre  

 dette uden en eller anden form for incitament? For der er vel ingen der tror, at de  

 pågældende firmaer vil kompensere for den af ministeren  

 pålagte skat? Det er ikke småbeløb, der her tales om, og  

 det er misvisende, at ministeren nævner et beløb på ca.  

 kr. 15.000,-/år.
Det kan løbe op i mere end kr.  

 80.000,-/år   hvilket svarer til en merskat for de involverede  

 eksportfolk på kr. 6-7.000,-/måned.
Dette svarer til en lønkompensation på kr.  

 170-200.000,-/år, hvilket for de involverede firmaer vil være  

 fuldstændig urealistisk! Ministerens arbejde, der er finansieret af os  

 skatteborgere, består i at finde retfærdige muligheder for  

 beskatning af forskellige arbejder   og således skaffe rimelige  

 indtægter til staten   men man må forvente, at ministeren og hans  

 embedsmænd også har det overblik, der er nødvendigt til at  

 gennemskue komplicerede markedsforhold og dermed ikke udsætte Danmarks  

 valutabalance for alvorlige tilbageslag! Det er deprimerende at lønnen for at have medvirket  

 til at holde liv i Danmarks valutabalance i de sidste 21 år   ifald Ole  

 Stavads forslag vedtages   vil blive:
 1. En forringelse af valutabalancen på  

 skønnet kr. 1 mia.   og en reduceret mobilitet i vore  

 nærmarkeder.
 2. Et incitament for danske eksportfolk til at blive i  

 Danmark   eller immigrere.
3. En katastrofal forøgelse af eksportfolks  

 skatteudgifter, der budgetmæssigt selvfølgelig er baseret  

 på tillid til landets gældende love!! Danskerne er og har alle tider været et handelsfolk,  

 og vor levestandard er i høj grad afhængig af de  

 eksportbetingelser, staten kan tilvejebringe.
Befolkningen har i denne sag  

 som i mange andre   ikke brug for skyklapsteorier, men realistiske globale  

 mål, skabt af visionære politikere! Skatteministerens kommentarer til henvendelsen fra Bent W.
Nielsen,  

 Støvring (L 43 - bilag 36) Spørgsmål: Eksportchef Bent W.
Nielsen  

 anfører i henvendelsen, at lovforslaget er niche-lovgivning, der  

 rammer en sagesløs gruppe, der arbejder for Danmarks eksport.
Han  

 mener, konsekvensen vil være, at eksportfolkene enten immigrerer eller  

 holder op med at arbejde udenlands.
Dette vil have en uheldig virkning for  

 eksporten, hvorfor han skønner, at lovforslaget vil medføre et  

 provenutab i størrelsesordenen 1 mia. kr.
 Henvendelsen er tidligere omdelt som alm. del - bilag 709  

 i folketingsåret 1998-99. Denne henvendelse var foranlediget af, at  

 lovforslaget blev lagt ud på Skatteministeriets hjemmeside på  

 nettet den 23. august 1999.
Svar: Lovforslaget omfatter de personer, der  

 ikke efter Rådets forordning 1408/71 betaler sociale bidrag i det land,  

 hvor de arbejder, fordi de er socialt sikret i Danmark og derfor slipper  

 billigere end andre skatteydere i både Danmark og i det land, hvor de  

 arbejder.
I lovforslaget er indeholdt en oversigt over de persongrupper, der  

 er omfattet af lovforslaget.
Heraf fremgår, at lovforslaget ikke alene  

 omfatter de personer, der arbejder med eksport.
Lovforslaget omfatter  

 håndværkere, lastbilchauffører, kontorpersonale m.v.
 Valget af creditprincippet som lempelsesprincip er i  

 overensstemmelse med danske beskatningsprincipper, hvorefter enhver indkomst  

 beskattes, men samtidig sikres en neutral skattemæssig behandling, idet  

 der gives fradrag for skat betalt i udlandet.
Det skattemæssige incitament til at tage arbejde i  

 udlandet fjernes med lovforslaget.
Ved at ændre lempelsesprincip  

 ligestilles arbejdet i udlandet med arbejde i Danmark i skattemæssig  

 henseende.
Dette skønnes imidlertid at have større betydning  

 for arbejde for udenlandske arbejdsgivere, hvor lønmodtagernes  

 skattemæssige incitament til at påtage sig arbejde i udlandet for  

 en udenlandsk arbejdsgiver, frem for for en dansk arbejdsgiver, forsvinder.
Henvendelse fra Kværner Oil & Gas (L 43 - bilag 3) Kværner Oil & Gas Skatteudvalget Folketinget Christiansborg 1240 København K Den  

 24.09.99 Ændringer af lempelsesprincipper i den nordiske og  

 dansk/tyske dobbeltbeskatningsoverenskomst Skatteministeriet har sendt et lovforslag i høring  

 vedrørende ændringer af lov om indgåelse af  

 dobbeltbeskatningsoverenskomst mellem de nordiske lande og lov om  

 indgåelse af dobbeltbeskatningsoverenskomst mellem Danmark og Tyskland.  

 Ændringerne angår lempelsesprincipperne for  

 lønindkomst.
I henhold til lovforslaget rammes vikarlæger,  

 ansatte i internationale koncerner og langturschauffører af  

 lovforslaget.
Efter vor opfattelse vil lovforslaget imidlertid ramme langt  

 bredere end man får indtryk af ved at læse forslaget.
Danske  

 håndværkere m.fl., der af deres danske arbejdersgiver  

 udstationeres eller udlejes i typisk relativt korte perioder eller arbejder i  

 rotation mellem Danmark og f.eks.
Norge, vil også blive ramt, hvilket  

 ikke kan være meningen.
 På baggrund heraf anmoder vi Skatteudvalget om  

 nøje at overveje forslaget, idet forringelserne vil føre  

 til:
1. lønpres i branchen 2. forringelse af danske eksportmuligheder 3. konkurrenceforvridning de nordiske lande imellem.
Kort om ændringerne Ifølge den nordiske dobbeltbeskatningsoverenskomst  

 og beskatningsoverenskomsten med Tyskland lemper Danmark i øjeblikket  

 efter eksemptionsprincippet, når det gælder  

 lønindkomst.
 Dette ændres med forslagene således at det fra  

 1. januar 2000 alene vil være personer med lønindkomst fra  

 Finland, Island, Norge, Sverige, Tyskland, som samtidig er omfattet af  

 lovgivningen om social sikring i de nævnte lande, der kan opnå  

 eksemptionslempelse vedrørende lønnen.
 I andre tilfælde vil lempelsesmetoden dermed  

 være credit.
Retsstillingen ønskes ifølge  

 bemærkningerne ændret for de dansk bosatte lønmodtagere,  

 der ved en kombination af dobbeltbeskatningsoverenskomsterne, interne  

 skatteregler og EU-retslige regler om social sikring betaler udenlandsk skat,  

 men ikke de udenlandske sociale bidrag.
Hensigten er at ligestille arbejde i  

 udlandet med arbejde i Danmark i skattemæssig henseende.
Eksempel på den skattemæssige betydning for  

 en ansat hos Kværner Oil og Gas Danmark A/S Vi har nedenfor med et taleksempel illustreret den  

 skattemæssige betydning for en af vore medarbejdere, hvis  

 lempelsesprincippet for lønindkomst ændres fra exemption til  

 credit.
 Beregningerne er lavet under følgende  

 forudsætninger:
Årslån: kr. 220.000   heraf er kr. 80.000  

 optjent ved arbejde udført i Danmark Kr. 140.000 optjenes ved arbejde udført i Norge,  

 som beskatter indtægten Norsk skat er estimeret til kr. 25.000, beregnet  

 helårligt for en enlig person med anvendelsen af 1999-satser Omfattet af dansk social sikring Skatteprocenter 1999 for Esbjerg Kommune anvendes Fuld skattepligt i Danmark.
Lempelse efter exemptionsmetoden Lempelse efter creditmetoden Løn optjent i Danmark 80.000 80.000 Løn optjent i Norge 140.000 140.000 Arbejdsmarkedsbidrag og SP-bidrag 19.800 19.800 Dansk skat 70.029 70.029 Norsk  

 skat 25.000 25.000 Samlet skat 95.029 95.029 Dansk skat efter lempelse 25.465 45.029 Tab ved overgang fra exemption til credit 19.564 Eksemplet viser, at med overgang til lempelse efter  

 creditprincippet reduceres medarbejderens rådighedsbeløb fra kr.  

 149.735 til kr. 130.171, hvilket svarer til et nettoindtægtstab  

 på godt kr. 1.600 kr. pr. måned.
Med venlig hilsen Kværner Oil & Gas Danmark A/S Johnny Mortensen Adm.
Direktør Skatteministerens kommentarer til henvendelse fra Kværner Oil &  

 Gas (L 43 - bilag 37) Spørgsmål: Henvendelsen er foranlediget  

 af det udkast til lovforslaget, der blev lagt ud på Skatteministeriets  

 hjemmeside den 23. august 1999. Henvendelsen er tidligere omdelt som alm. del  

 - bilag 714 i folketingsåret 1998-99.
I henvendelsen anføres, at det i lovforslaget er  

 angivet, at lovforslaget omfatter vikarlæger, ansatte i internationale  

 koncerner og langturschauffører.
Det anføres, at danske  

 håndværkere m.fl., der af deres danske arbejdsgivere  

 udstationeres eller udlejes i typisk relativt korte perioder eller arbejder i  

 rotation mellem Danmark og f.eks.
Norge, også vil blive ramt, hvilket  

 ikke kan være meningen.
Det anføres endvidere, at lovforslaget  

 vil føre til lønpres i branchen, forringelse af danske  

 eksportmuligheder og konkurrenceforvridning de nordiske lande imellem.
 Svar: Formålet med lovforslaget er at  

 ophæve utilsigtet skattemæssig favorisering af personer med  

 bopæl i Danmark og arbejde i et af de andre nordiske lande eller  

 Tyskland.
I det endelige lovforslag er det søgt  

 præciseret, at lovforslaget omfatter alle de personer, der ikke efter  

 Rådets forordning 1408/71 betaler sociale bidrag i det land, hvor de  

 arbejder, fordi de er socialt sikret i Danmark og derfor slipper billigere  

 end andre skatteydere i både Danmark og i det land, hvor de arbejder.  

 Der er indsat en oversigt over de persongrupper, der er omfattet af  

 lovforslaget, dvs. hvor der ved lovforslaget skiftes fra eksemption til  

 credit.
Der er endvidere indeholdt en oversigt over beskatningen af 100.000  

 kr. tjent i henholdsvis Danmark og Sverige.
Det er tilsigtet, at håndværkere, der udsendes  

 til midlertidigt arbejde i et af de pågældende lande, skal  

 være omfattet.
Ved at ændre lempelsesprincip ligestilles arbejdet  

 i udlandet med arbejde i Danmark i skattemæssig henseende.
I eksemplet på den skattemæssige betydning for  

 en ansat hos Kværner Oil & Gas Danmark A/S er det korrekt, at  

 skiftet i lempelsesprincip betyder et fald i den ansattes  

 rådighedsbeløb.
Dette rådighedsbeløb bliver  

 imidlertid ikke mindre, end hvad det ville have været, såfremt  

 arbejdet var udført i Danmark for en tilsvarende løn.
Det er anført, at lovforslaget vil føre til  

 lønpres i branchen, forringelse af danske eksportmuligheder og  

 konkurrenceforvridning de nordiske lande imellem.
Idet lovforslaget  

 imidlertid ligestiller arbejde i udlandet med arbejde i Danmark i  

 skattemæssig henseende, er det ikke helt klart, hvordan det samtidig  

 kan føre til lønpres i branchen.
Samspillet mellem eksemptionsprincippet og  

 lovvalgsreglerne om social sikring tilskynder i visse tilfælde til at  

 udføre arbejde, herunder også rent danske opgaver, uden for  

 Danmarks grænser.
Ved lovforslaget fjernes dette incitament til eksport  

 af dansk arbejdskraft.
Lønmodtagerne mister samtidig incitamentet til  

 at påtage sig arbejde i udlandet for en udenlandsk arbejdsgiver, frem  

 for i Danmark for en dansk arbejdsgiver.
Den tidligere favorisering af  

 arbejdsgivere i de pågældende lande på bekostning af danske  

 arbejdsgivere skulle således bortfalde.
 Helt generelt er det i danske arbejdsgiveres interesse, at  

 det ikke alene på grund af skattereglerne er muligt for udenlandske  

 arbejdsgivere at tilbyde dansk arbejdskraft et betydeligt større  

 rådighedsbeløb, end de selv er i stand til.
Henvendelse fra Erhvervenes Skattesekretariat (L 43 - bilag 4) Erhvervenes  

 Skattesekretariat 26. oktober 1999 Til Folketingets Skatteudvalg Vedr.: Lovforslag nr.
L 43 om ændring af  

 lempelsesprincippet for udenlandsk skat af lønindkomst Den foreslåede ændring af lempelsesmetode fra  

 exemption til credit i relation til lønindkomst ved arbejde i Tyskland  

 og de nordiske lande vil efter omstændighederne kunne betyde en  

 væsentlig skærpelse af den effektive beskatning af de  

 berørte.
Forslaget retter sig imod, hvad der betegnes som  

 utilsigtet skattemæssig favorisering af visse lønmodtagere, der  

 arbejder i de pågældende lande.
Det må imidlertid  

 understreges, at den lempeligere beskatning skyldes samspillet mellem danske  

 og udenlandske regler for beskatning og social sikring, og at det har  

 været helt legalt og naturligt ved tilrettelæggelse af  

 udstationeringer at tage hensyn til disse forhold.
 Dette bør tages i betragtning i relation til lovens  

 ikrafttrædelsesbestemmelser.
Ifølge lovforslagets § 3 skal loven have virkning  

 fra 1. januar 2000, respektive indkomstår, der påbegyndes 1.  

 januar 2000 eller senere.
I en række tilfælde vil dette  

 indebære, at ændringen af lempelsesprincippet vil få  

 virkning for aftaler, der er indgået før lovforslagets  

 fremsættelse, og hvor parterne har indrettet sig på den hidtil  

 gældende retstilstand.
 Dette forekommer ikke rimeligt, og det henstilles derfor,  

 at der indføjes en overgangsbestemmelse, hvorefter det hidtil anvendte  

 lempelsesprincip fortsat finder anvendelse, når aftale i det  

 pågældende ansættelsesforhold er indgået den 12.  

 oktober 1999 eller tidligere.
Med venlig hilsen Steen Askholt Skatteministerens kommentarer til henvendelsen fra Erhvervenes  

 Skattesekretariat (L 43 - bilag 19) Erhvervenes Skattesekretariat anfører bl.a., at  

 loven skal have virkning fra 1. januar 2000, respektive indkomstår, der  

 påbegyndes den 1. januar 2000 eller senere.
Dette vil if.
Erhvervenes  

 Skattesekretariat indebære, at ændringen af lempelsesprincip vil  

 få virkning for aftaler, der er indgået før lovforslagets  

 fremsættelse, og hvor parterne har indrettet sig på den hidtil  

 gældende retstilstand.
Erhvervenes Skattesekretariat ønsker, at  

 det hidtil gældende lempelsesprincip fortsat skal kunne finde  

 anvendelse, når aftale om ansættelsesforhold er indgået  

 før den 12. oktober 1999.
 Hertil bemærkes:
Formålet med lovforslaget er at fjerne en utilsigtet  

 skattemæssig favorisering af personer, som har bopæl i Danmark,  

 og som arbejder i et af de andre nordiske lande eller i Tyskland.
Efter  

 forslagets gennemførelse vil indkomst blive beskattet på samme  

 niveau, hvad enten denne indkomst er indtjent i Danmark eller i et af de  

 nævnte lande.
Det er korrekt som anført i henvendelsen, at  

 ansættelsesforhold indgået før lovforslagets  

 fremsættelse også vil blive omfattet af ændringen.
Det  

 gælder dog for lønmodtagere, der er ansat under en kollektiv  

 overenskomst i et af de andre nordiske lande eller Tyskland, at lønnen  

 i sagens natur ikke er fastsat under hensyn til skatteeksemptionen i Danmark.  

 Endvidere gælder for lønmodtagere ansat under individuelle  

 ansættelseskontrakter, hvor arbejdsgiver og lønmodtager  

 måske deler skattefordelen, at sådanne  

 ansættelseskontrakter hurtigt vil kunne ændres.
Endelig kan et ansættelsesforhold løbe fra nu  

 af, og frem til den pågældende skal pensioneres, og det vil  

 næppe være praktisk muligt at holde styr på, hvem der er  

 blevet ansat hvor og hvornår.
Desuden gør de hensyn, der ligger  

 bag lovforslaget, sig gældende, uanset om en skatteyder har  

 indgået en arbejdskontrakt før eller efter lovforslagets  

 fremsættelse.
Det forhold, at overgang til nyt lempelsesprincip  

 medfører en øget skattebetaling til Danmark, kan ikke i sig  

 selv begrunde, at der indføres en overgangsbestemmelse.
Jeg har  

 således ikke til hensigt at foreslå en sådan bestemmelse  

 indsat.
Henvendelse fra Kasper P.
Palm, Vanløse (L 43 - bilag 6) Kasper P.
Palm Sallingvej 5 1. th.
2720  

 Vanløse Efter at have læst resuméet til »Forslag til  

 Lov om ændring af dobbeltbeskatningsoverenskomst mellem de nordiske  

 lande og lov om indgåelse af dobbeltbeskatningsoverenskomst mellem  

 Danmark og Tyskland« er der efter min mening nogle spørgsmål der  

 melder sig! 1. Er meningen at få de danskere der arbejder i  

 udlandet, som indlejet arbejdskraft, til at søge tilbage til  

 Danmark? 2. Er det ud fra et synspunkt om retfærdighed? 3. Er det for at få de 20 mio. kr. mere i  

 skattekassen? Det fremgår ikke tydeligt af teksten, selvom de  

 tanker der ligger til baggrund for en lovændring, vel burde være  

 mindst lige så vigtige at få frem som selve forslaget.
Under alle omstændigheder virker det ikke, som om  

 den valutaindtjening der er, som følge af denne form for  

 udlandsarbejde, er medregnet i det samlede regnestykke.
Hvis man  

 forudsætter at den gennemsnitlige årlige nettoindkomst er  

 på ca. 200.000-250.000 d.kr. for alm. håndværkere, drejer  

 det sig om 300-375 mio. d.kr. ved Skatteministeriets skøn på  

 1500 personer, og dette er uden at medregne de involverede danske  

 vikarbureauer og udlejningsfirmaers indtjening, og dette vil sandsynligvis  

 få den samlede valutaindtjening over 500 mio. d.kr.
 Om det er påregnet, at en del af de folk man herved  

 fjerner incitamentet til at arbejde udenlands, overgår til sociale  

 ydelser, ved jeg ikke, men helt eller delvist at fjerne en så stor  

 valutaindtjening for at få indkrævet 20 mio. kr. mere i skatter  

 kan set udefra virke temmelig uigennemtænkt.
For vores vedkommende, som elektrikere, er  

 timelønnen sjældent væsentligt højere, nogle steder  

 endda en smule lavere, ved at arbejde i Norge kontra Danmark, og hele  

 incitamentet til at arbejde som denne form for rejsemontører er derfor  

 skattemæssigt.
Dette gør sig sandsynligvis gældende for de  

 fleste håndværkere, der arbejder på denne måde.  

 Yderligere kan vi ikke se, hvordan lovforslaget kan være forudset i  

 overenskomsterne, da vi der arbejder på denne måde, delvist er  

 dækket af udenlandske overenskomster.
Set ud fra et synspunkt om skattemæssig  

 retfærdighed, er det indlysende, at den nuværende lovgivning  

 giver denne form for rejsemontører en stor fordel i forhold til de  

 danskere, der vælger at arbejde i Danmark.
Men det har  

 sømænd, der også arbejder i længere perioder  

 væk fra hjemmet, også.
Desuden har vi jo også i Danmark  

 specielle skatteregler for udlændinge der hentes hertil.
Mange af os der arbejder på denne måde,  

 gør det selvfølgelig pga. den højere indtjening, men  

 også for, i naverstil, at blive rig på oplevelser og erfaring,  

 for så at vende tilbage og arbejde i Danmark.
Denne måde at  

 opsamle erfaringer på og den reklame for dansk håndværk der  

 herigennem måtte være, vil sandsynligvis ophøre med dette  

 lovforslag.
 Set i lyset af dette kan det virke mildt sagt uklogt at  

 fjerne en væsentlig del af incitamentet til at søge denne form  

 for arbejde.
Kasper P.
Palm Skatteministerens kommentarer til henvendelsen fra  

 Kasper P.
Palm, Vanløse (L 43 - bilag 29) Spørgsmål: Kasper P.
Palm efterlyser de  

 tanker, der ligger til grund for lovforslaget.
Endvidere anføres, at  

 den valutaindtjening, denne form for arbejde medfører, ikke er  

 afspejlet i bemærkningerne.
Kasper P.
Palm anfører, at hele  

 incitamentet til at arbejde som rejsemontør ligger i de  

 skattemæssige fordele.
Ved at rejse ud opsamler de danske  

 håndværkere erfaringer og gør reklame for dansk  

 håndværk.
Kasper P.
Palm m.fl. afleverede ved foretræde for  

 Skatteudvalget den 3. november 1999 materiale, der er indgået som bilag  

 11.
Svar: Hensigten med lovforslaget er at ligestille  

 arbejde i udlandet med arbejde i Danmark i skattemæssig henseende.  

 Lempelse efter eksemptionsprincippet for lønindkomst tilsigter at  

 kompensere for det forhold, at der betales høje sociale bidrag i  

 udlandet, som der ikke gives lempelse for.
Personer, der er socialt sikret i  

 Danmark, er hidtil blevet utilsigtet skattemæssigt favoriseret, idet de  

 har betalt en lav udenlandsk skat og samtidig har opnået en lempelse,  

 der var uafhængig af den betalte skat i udlandet, dvs. på niveau  

 med den danske skat.
Tanken med lovforslaget er at ophæve denne  

 skattemæssige favorisering.
Det er ikke min vurdering, at lovforslaget vil have den  

 omtalte effekt på medarbejdernes villighed til fortsat at arbejde i et  

 af de omfattede lande.
Lovforslagets ændring fra eksemption til credit  

 indebærer udelukkende, at arbejde i udlandet skattemæssigt  

 ligestilles med arbejde i Danmark.
Endvidere er lovforslaget med til at  

 mindske det incitament, som internationale koncerner måtte have til at  

 tilrettelægge deres arbejdsgange, således at medarbejdere  

 bosiddende i Danmark af rent skattemæssige grunde udfører deres  

 arbejde i udlandet.
Det kan heller ikke forventes, at en arbejdsgiver, som  

 anser det for at være profitabelt at udbyde sine ydelser i et af de  

 omfattede lande, vil ophøre med dette på grund af lovforslaget.  

 Det må endvidere anses for meget usandsynligt, at en arbejdstager som  

 følge af lovforslaget vælger at opsige sit job for at  

 overgå til sociale ydelser i Danmark.
De privatøkonomiske  

 konsekvenser heraf kan være ganske betydelige.
I det omfang der vil være arbejdstagere, som  

 vælger at arbejde i Danmark i stedet for i et af de omfattede lande,  

 kan der inden for visse brancher endog vise sig at være fordele for  

 Danmark, i det omfang problemer med flaskehalse mindskes.
Dermed kan et pres  

 på lønningerne falde, og konkurrenceevnen over for udlandet kan  

 bedres.
 Afslutningsvis skal nævnes, at lovforslaget er  

 forudset i dobbeltbeskatningsoverenskomsterne, der er forskellige fra  

 arbejdsoverenskomsterne.
Henvendelse fra Semco Maritime A/S, MT Services, Esbjerg, Esbjerg Oilfield  

 Services A/S og ABB Operation Group JV (L 43 - bilag 13) SEMCO Maritime Folketingets Skatteudvalg Christiansborg 1240 København K 1999.11.05 Vedr. udkast til lov om ændring af lov om  

 indgåelse af dobbeltbeskatningsoverenskomst mellem de nordiske lande og  

 lov om indgåelse af dobbeltbeskatningsoverenskomst mellem Danmark og  

 Tyskland (lempelse for udenlandsk skat af lønindkomst).
I forbindelse med skatteministerens fremsættelse af  

 L 43 angående forslag om ændring af  

 dobbeltbeskatningsoverenskomst, blandt andet mellem de nordiske lande,  

 tillader undertegnede virksomheder, alle med domicil i Esbjerg, Semco Maritime MT Services   Esbjerg Esbjerg Oilfield Services og ABB Operation Group JV at rette henvendelse til skatteudvalget.
 Gennem vor henvendelse vil vi påpege de  

 problemstillinger af formentlig helt utilsigtet karakter, en vedtagelse af  

 lovændringen vil betyde.
 Vore virksomheder, der beskæftiger sig med projekter  

 og service inden for offshore, værfts- og marineindustrien, har det som  

 en afgørende og nødvendig målsætning, at vore  

 medarbejdere har en optimal viden og knowhow, der til stadighed  

 ajourføres med den løbende udvikling der sker i de industrier,  

 vi arbejder inden for.
Det er derfor af betydning at kunne sikre en så fast  

 som mulig tilknytning til en stab af dygtige medarbejdere, herunder  

 håndværkere, således at den knowhow der ligger i danske  

 virksomheder, har et sådant kvalitetsniveau, at vi på lige fod  

 kan konkurrere med vore udenlandske kolleger og opnå vor part af de  

 opgaver, der udbydes, og dermed sikre, vedligeholde og udbygge dansk eksport  

 og arbejdspladser.
I de perioder, hvor konjunkturerne er vigende, har det, ud  

 over medarbejderes naturlige involvering i udenlandske projekter med  

 eksempelvis installation, været muligt at bibeholde tilknytningen til  

 en relevant medarbejderstab ved at tilbyde disse arbejde, hovedsageligt i den  

 norske værfts- og offshoreindustri gennem videreudlejning til den  

 norske arbejdsgiver.
Den personkreds, der her er tale om, er i al  

 væsentlighed håndværkere med elektrikeruddannelse,  

 smedeuddannelse, svejseuddannelse og lignende specialiserede  

 håndværkere.
De muligheder, der er på det nuværende  

 lovgrundlag, har en helt tydelig positiv effekt for den del af dansk  

 industri, der beskæftiger sig hermed.
Det er samtidig helt uden tvivl,  

 at der oparbejdes en uvurderlig og hele tiden ajourført knowhow  

 derved.
 Derudover er kundskabet hos den danske arbejdskraft  

 endvidere ofte en væsentlig betingelse for, at en arbejdsopgave i  

 udlandet kan udføres af danske virksomheder.
I indeværende år har vore virksomheder  

 tilsammen i kortere eller længere perioder beskæftiget 760  

 ansatte, der bliver berørt af lovforslaget nu eller senere.
Disse  

 svarer til ca. 25% af vore virksomheders totale arbejdsstyrke.
Typisk er det, at en medarbejder i kortere eller  

 længere tid ansættes på et projekt i 9/12-dages-rotation,  

 dvs. 12 dages arbejde i Norge og 9 dages afspadsering i Danmark, 12 dages  

 arbejde i Norge o.s.v.
Medarbejdernes lønniveau er dikteret af  

 lønningerne på det norske arbejdsmarked, idet vi konkurrerer med  

 norske virksomheder og norsk arbejdskraft.
Fagforeningerne i Norge fører kontrol med, at  

 lønniveauet for de danske medarbejdere overholder norske  

 lønaftaler for tilsvarende arbejde.
Dette accepteres på den  

 anden side af f.eks.
Dansk Elforbund.
 Forslagets indvirkning på lønmodtagerne kan  

 derfor ikke kompenseres via højere lønninger.
Af bemærkningerne til lovforslaget forstås, at  

 hensigten er at ophæve en utilsigtet skattemæssig favorisering af  

 personer med bopæl i Danmark og arbejde i et af de andre nordiske lande  

 eller Tyskland.
Det fremgår, at lovforslaget omfatter alene personer,  

 der ikke betaler sociale bidrag i det land, hvor de arbejder, fordi de er  

 social sikret i Danmark.
De slipper derfor billigere end andre skatteydere  

 både i Danmark og i det land de arbejder.
Af lovforslaget fremgår  

 det, at det er skatteministerens opfattelse, at der herved fjernes de  

 skattemæssige incitamenter for lønmodtagere, der nemt kan  

 flytte deres arbejdspladser uden at flytte bopæl, til at lade sig  

 beskatte i Tyskland eller et af de andre nordiske lande i stedet for  

 Danmark.
Som det fremgår af det ovenanførte, må  

 vi fra vor side i erhvervslivet se med stor alvor på, hvis en  

 sådan lovændring, der her er lagt op til, vedtages.
Det  

 forekommer åbenbart, at de lønmodtagere, der her er tale om,  

 ikke er den type personer der nemt kan flytte deres arbejdspladser.
Der er  

 tale om personer, der naturligvis har ikke ubetydelige familiemæssige  

 og personlige ulemper ved at arbejde udenlands, men som af mange grunde har  

 valgt dog at bevare et arbejde og vedligeholde en tilknytning til  

 arbejdsmarkedet og vedligeholde og udbygge den uddannelse man én gang  

 har skaffet sig.
Ændres loven som foreslået, må det  

 være hævet over enhver tvivl, at stort set alle disse  

 lønmodtagere vil opgive arbejdet udenlands.
Incitamentet herfor  

 forsvinder.
Dertil kommer, at de fleste givet vil gå ud i  

 arbejdsløshed.
De lønmodtagere, der her er tale om, har typisk  

 tidligere været tilknyttet den tunge industri, f.eks.  

 værftsindustrien, men har efter de meget betydelige  

 personalereduktioner inden for denne industrigren fundet arbejde i den norske  

 offshore-sektor.
Der er givet ikke arbejdspladser i større omfang, der  

 kan imødekomme den uddannelse de har.
 Den skattemæssige betydning af lovændring som  

 foreslået er beregnet for os af PriceWaterHouse Cooper.
 Som udgangspunkt for beregningerne er valgt en ugift og  

 gift elektriker udstationeret på projekt i Norge på en  

 9/12-turnus med en årlig lønindtægt på ca. 266.000  

 kr. oppebåret fra et fast driftssted i Norge.
 Beregningerne viser en lønmæssig nedgang i  

 nettobeløbet pr. måned efter skat på hhv. 4.137 og 4.972  

 kr., eller over 20%.
 Der skal i denne sammenhæng gøres  

 opmærksom på, at et overvejende antal af de beskæftigede,  

 vore virksomheder har, og som berøres af den påtænkte  

 ordning, arbejder delvis i Danmark og de berørte lande i løbet  

 af et år og derved oppebærer såvel dansk som udenlandsk  

 indkomst.
 Da man ikke kan kompensere herfor som arbejdsgiver  

 på grund af den faktiske kontrol, der udføres i Norge, over for  

 omtalt lønniveauet, er det svært at forestille sig, at en ansat  

 vil acceptere en sådan lønnedgang i nettolønnen, hvorved  

 der ingen dansk arbejdskraft findes til vore projekter i Norge.
Det er vor bedømmelse, at der på landsplan  

 vil være op mod 10.000 personer, der årligt vil være  

 berørte.
På baggrund af den omsætning vi opnår i  

 vore virksomheder, ca. 150 mio., er det vor bedømmelse, at der  

 på landsplan mindst er tale om en omsætning på kr. 1,5 mia.  

 om året.
Det må anses for overvejende sandsynligt, at denne del  

 af vort eksportmarked stort set vil blive opgivet og derfor gå  

 tabt.
 Konkluderende er det vor opfattelse, at en  

 lovændring ikke blot er et skattepolitisk spørgsmål, men  

 har langt større betydning og konsekvenser inden for det  

 erhvervspolitiske og arbejdsmarkedspolitiske område.
 Vi skal derfor opfordre skatteudvalget til at  

 gennemgå lovforslagets konsekvenser for berørte medarbejdere og  

 arbejdsgiverne og ikke mindst de samfundsmæssige konsekvenser dette  

 måtte indebære for dansk erhvervsliv og danske  

 arbejdspladser.
Der bør efter vor opfattelse ikke gribes ind  

 på denne måde, blot fordi et lille mindretal, uden at  

 påføre sig selv ulempe, oppebærer nogle utilsigtede  

 fordele.
Lovforslaget bør, som det fremgår, ses i en bred  

 samfundsmæssig synsvinkel.
 Vi beder skatteudvalget overveje følgende:
Er det hensigten med lovforslaget at danske selskaber  

 med arbejdsopgaver og arbejdsområder, der rækker ud over de  

 danske grænser, ikke længere skal anvende dansk arbejdskraft, men  

 skal benytte sig af lokal arbejdskraft i arbejdslandene? Med hvilken begrundelse skal lønmodtagere, der  

 efter Forordning 1408/71 s regler ikke har mulighed for at være  

 omfattet af social sikring i arbejdslandet, rammes af lovforslaget? Ligger der i lovforslaget en opfordring til de  

 berørte medarbejdere om at flytte bopæl til arbejdslandet og  

 dermed undgå dansk beskatning af arbejde i udlandet? Vi er meget gerne til rådighed for det  

 tilfælde, at udvalget eller medlemmer af udvalget ønsker  

 yderligere dokumentation for vore oplysninger.
 Skatteudvalgets svar til de ovenfor rejste punkter  

 imødeses venligst.
 Nærværende brev sendes såvel pr. telefax  

 som almindeligt.
Med venlig hilsen For Semco Maritime:
Kaj Lindvig Direktør For MT Services   Esbjerg:
Ole Poulsen Direktør For ABB Operation Group JV:
Steen Brødbæk Divisionsdirektør For Esbjerg Oilfield Services A/S:
Henrik Jesper Jørgensen Adm. direktør Skatteministerens kommentarer til henvendelsen fra Semco Maritime A/S, MT  

 Services, Esbjerg, Esbjerg Oilfield Services A/S og ABB Operation Group JV (L  

 43 - bilag 25) Spørgsmål: I henvendelsen  

 beskrives en række problemstillinger, som vil blive aktuelle ved en  

 vedtagelse af lovforslaget.
Der stilles dernæst en række  

 spørgsmål, der i besvarelsen er nummereret:
 Det bemærkes, at henvendelserne i bilag 13 og 14 er  

 identiske.
1. Er det hensigten med lovforslaget, at danske selskaber  

 med arbejdsopgaver og arbejdsområder, der rækker ud over de  

 danske grænser, ikke længere skal anvende dansk arbejdskraft, men  

 skal benytte sig af lokal arbejdskraft i arbejdslandene? Svar: Hensigten med lovforslaget er at ligestille  

 arbejde i udlandet med arbejde i Danmark.
De gældende regler  

 indebærer en skattemæssig favorisering af personer med arbejde i  

 Danmark og arbejde i et af de andre nordiske lande eller Tyskland.  

 Lovforslaget omfatter personer, der er socialt sikret i Danmark og derfor  

 slipper billigere end andre skatteydere i både Danmark og i det land,  

 hvor de arbejder.
Forskellen skyldes, at der ikke ved lempelsen for  

 udenlandsk skat tages højde for, at der ikke betales sociale bidrag i  

 udlandet.
 Det er muligt, at denne ligestilling vil betyde, at  

 færre vil foretrække at tage til udlandet for at arbejde, idet  

 det skattemæssige incitament til at arbejde i udlandet frem for i  

 Danmark vil forsvinde.
 Spørgsmål:
2. Med hvilken begrundelse skal lønmodtagere, der  

 efter forordning 1408/71's regler ikke har mulighed for at være  

 omfattet af social sikring i arbejdslandet, rammes af lovforslaget? Svar: Hensigten med lovforslaget er at ophæve  

 den utilsigtede skattemæssige favorisering af personer, der ikke  

 betaler sociale bidrag i det land, hvor de arbejder, fordi de er socialt  

 sikret i Danmark og derfor slipper billigere end andre skatteydere i  

 både Danmark og i det land, hvor de arbejder.
Lovforslaget tilsigter således at ophæve det  

 utilsigtede samspil mellem eksemptionsprincippet og lovvalgsreglerne om  

 social sikring.
Dette gennemføres mest hensigtsmæssigt ved at  

 lade valget af lempelsesprincip afhænge af lovvalgsreglerne om social  

 sikring, dvs. reglerne i Rådets forordning (EØF) Nr.1408/71.
 Spørgsmål:
3. Ligger der i lovforslaget en opfordring til de  

 berørte medarbejdere om at flytte bopæl til arbejdslandet og  

 dermed undgå dansk beskatning af arbejde i udlandet? Svar: Såfremt de berørte medarbejdere  

 flytter bopæl til arbejdslandet, vil de i stedet skulle betale skat og  

 sociale bidrag i dette land.
Det kan ikke antages, at en større andel  

 af de berørte medarbejdere vil vælge dette alternativ.
Henvendelse fra Arthur Andersen, Statsautoriserede Revisorer (L 43 - bilag  

 16) Arthur Andersen Statsautoriserede Revisorer Folketingets Skatteudvalg Christiansborg 1218 København K 5. november 1999 L 43   Forslag til lov om ændring af lov om  

 indgåelse af dobbeltbeskatningsoverenskomst mellem de nordiske lande og  

 lov om indgåelse af dobbeltbeskatningsoverenskomst mellem Danmark og  

 Tyskland. (Lempelse for udenlandsk skat af lønindkomst).
 Vi tillader os hermed høfligst at anmode  

 Skatteudvalget om at forelægge følgende spørgsmål  

 for Skatteministeren i forbindelse med behandlingen af ovennævnte  

 lovforslag:
1. Kan Skatteministeren bekræfte, at der med dette  

 lovforslag indføres et nyt princip i dansk skatteret, hvorefter den  

 skattemæssige behandling, lempelsesmetode, kommer til at afhænge  

 af, hvor den pågældende er socialt sikret og betaler sociale  

 bidrag? 2. Kan Skatteministeren præcisere, hvorvidt reglerne  

 kun skal have virkning for ansættelsesforhold, der påbegyndes  

 efter den 1. januar 2000, eller om reglerne ligeledes skal have virkning for  

 allerede indgåede ansættelseskontrakter? Vedr. spørgsmål 1 Efter det gældende lempelsesprincip for så  

 vidt angår lønindkomst i forhold til de nordiske lande og  

 Tyskland nedsættes den danske skat uden hensyn til størrelsen af  

 den udenlandske skat (eksemptionsprincippet).
 I henhold til lovforslaget skal princippet for lempelse  

 for udenlandsk skat ændres således, at lempelsen højst  

 svarer til den faktisk betalte udenlandske skat (creditprincippet), hvis den  

 pågældende er socialt sikret i Danmark og dermed ikke betaler  

 sociale bidrag i arbejdslandet (Finland, Island, Norge, Sverige og  

 Tyskland).
 Er den pågældende ikke socialt sikret i  

 Danmark, vil det fortsat være eksemptionsprincippet, der skal  

 være gældende, hvis den pågældende betaler sociale  

 bidrag til arbejdslandet.
 Hidtil har den sociale sikring øvet indflydelse  

 på indkomstskatten, således at der ved opgørelsen af den  

 skattepligtige indkomst er fradragsret for arbejdsmarkedsbidrag.
 Princippet om at lade lempelsesmetoden afhænge af,  

 om hvorvidt den pågældende er omfattet af dansk social sikring,  

 synes at være et nyt princip, der med en eventuel vedtagelse af L 43  

 indføres i dansk skatteret.
 Det kunne således tyde på, at social sikring i  

 fremtiden i højere grad end tidligere skal øve indflydelse  

 på indkomstskatten.
Det kunne være interessant at få afklaret, om  

 dette er en udvikling, der efter Skatteministerens opfattelse skal  

 fortsætte.
Hvis dette er tilfældet, kunne man forestille sig, at  

 der skulle svares én skattesats af de indkomster, der er  

 arbejdsmarkedsbidragspligtige, og en anden skattesats af indkomster, der ikke  

 er arbejdsmarkedsbidragspligtige.
Vedr. spørgsmål 2 Det fremgår ikke af lovforslaget, hvorvidt det er  

 hensigten, at der skal indføres en overgangsordning, ligesom  

 tilfældet f.eks. var i forbindelse med  

 grænsegængerreglerne.
 Grænsegængerreglerne blev således  

 afskaffet med virkning fra 1. januar 1997. Personer der allerede var omfattet  

 af reglen, kunne dog fortsætte med at anvende denne, så  

 længe betingelserne var opfyldt.
Man kunne således forestille sig en  

 overgangsordning, hvorefter indkomst i henhold til  

 ansættelseskontrakter indgået efter den 1. januar 2000 blev  

 omfattet af den nye lempelsesmetode, således at lempelsesmetoden er  

 afhængig af i hvilket land man betaler sociale bidrag.
For så  

 vidt angår indkomst i henhold til ansættelseskontrakter  

 indgået før den 1. januar 2000, bør lempelsesmetoden  

 derimod ikke afhænge af, hvor man er socialt sikret.
 Såfremt lovforslaget også omfatter allerede  

 indgåede kontrakter, anses lovforslaget for indirekte at have  

 tilbagevirkende kraft.
Hvis der indføres overgangsbestemmelser som  

 ovenstående, sikres, at det kun er fremtidige dispositioner som  

 omfattes af lovforslaget, medens allerede foretagne dispositioner ikke  

 omfattes af lovforslaget.
Dette må af hensyn til retssikkerheden  

 være at foretrække.
 Såfremt der er spørgsmål eller  

 kommentarer, er De naturligvis velkommen til at kontakte os.
Med venlig hilsen ARTHUR ANDERSEN Ved:
Doris Erlandsen / Charlotte A.
Rasmussen Skatteministerens kommentarer til henvendelsen fra Arthur Andersen,  

 Statsautoriserede Revisorer (L 43 - bilag 30) Spørgsmål:
1. Kan Skatteministeren bekræfte, at der med dette  

 lovforslag indføres et nyt princip i dansk skatteret, hvorefter den  

 skattemæssige behandling, lempelsesmetode, kommer til at afhænge  

 af, hvor den pågældende er socialt sikret og betaler sociale  

 bidrag? Svar: Hensigten med lovforslaget er at ophæve  

 den utilsigtede skattemæssige favorisering af personer, der ikke  

 betaler sociale bidrag i det land, hvor de arbejder, fordi de er socialt  

 sikret i Danmark og derfor slipper billigere end andre skatteydere i  

 både Danmark og i det land, hvor de arbejder.
Lovforslaget tilsigter således at ophæve det  

 utilsigtede samspil mellem eksemptionsprincippet og lovvalgsreglerne om  

 social sikring.
Dette gennemføres mest hensigtsmæssigt ved at  

 lade valget af lempelsesprincip afhænge af lovvalgsreglerne om social  

 sikring, dvs. reglerne i Rådets forordning (EØF) Nr.1408/71.
 I det omfang man fremover i  

 dobbeltbeskatningsoverenskomsterne vil acceptere at lempe efter  

 eksemptionsprincippet for lønindkomst af hensyn til høje  

 sociale bidrag, vil denne lempelse i sagens natur ikke komme til at omfatte  

 tilfælde, hvor der ikke betales sociale bidrag i det  

 pågældende land.
 Spørgsmål:
2. Kan skatteministeren præcisere, hvorvidt reglerne  

 kun skal have virkning for ansættelsesforhold, der påbegyndes  

 efter den 1. januar 2000, eller om reglerne ligeledes skal have virkning for  

 allerede indgåede ansættelseskontrakter? Svar: Reglerne skal have virkning for alle, dvs.  

 også for allerede indgåede ansættelseskontrakter.  

 Spørgsmålet om en overgangsbestemmelse er tillige behandlet i  

 bilag 4, hvor jeg oplyste, at jeg ikke har til hensigt at foreslå en  

 sådan overgangsbestemmelse indsat.
Henvendelse fra Dansk Industri (L 43 - bilag 17) DANSK INDUSTRI Folketingets  

 Skatteudvalg Christiansborg 1240 København K 10. november 1999 L 43 om skift af lempelsesprincip for lønindkomst i  

 dobbeltbeskatningsoverenskomster med Tyskland/Norden Dansk Industri ønsker hermed at tilkendegive vore  

 synspunkter på det fremsatte lovforslag L 43 om ændring af lov om  

 dobbeltbeskatningsoverenskomst med Tyskland og de nordiske lande.
 DI er opmærksom på, at der kan opstå  

 utilsigtede virkninger ved samspillet mellem de forskelligt indrettede  

 skattesystemer og systemer til social sikring i Danmark og vore nabolande.  

 Imidlertid finder vi, at forslaget om allerede med virkning fra 1. januar  

 2000 at skifte lempelsesprincip for lønindkomst erhvervet i udlandet  

 af personer bosiddende og socialt sikret i Danmark er meget problematisk for  

 såvel de berørte medarbejdere som for virksomhederne.
For det første forringes skattevilkårene for  

 de eksportmedarbejdere bosiddende i Danmark, der som et naturligt led i  

 virksomhedens organisering arbejder skiftevis hjemme i Danmark og ude  

 på eksportmarkederne.
Mange eksportvirksomheder har indrettet sig  

 på denne måde for at styrke eksportindsatsen ved at bygge bro  

 mellem den danske virksomhed og samarbejdspartnere på  

 eksportmarkederne.
En forringelse af vilkårene vil derfor skade  

 virksomhedernes eksport og dermed valutaindtjening.
Dette fremgår ikke  

 på tilfredsstillende vis af lovforslagets bemærkninger om de  

 erhvervsøkonomiske konsekvenser.
For det andet forringes konkurrencepositionen for de  

 virksomheder, der tjener valuta til landet ved at udleje dansk arbejdskraft,  

 idet skattereglerne vil blive ringere end vore konkurrentlandes (bl.a. de  

 andre nordiske lande). Kunderne vil ikke betale højere priser end de  

 udenlandske konkurrenter, og det vil være vanskeligt at få  

 medarbejdere til at rejse frem og tilbage, hvis lønnen efter skat  

 beskæres af stram beskatning.
Dermed vil grundlaget for denne  

 valutaindtægt i mange tilfælde bortfalde, fordi ændringen  

 er ensidig og ikke koordineres med de andre lande.
De pågældende medarbejdere vil i givet fald  

 vælge enten at vende hjem til Danmark eller mere permanent at tage  

 ophold i udlandet til en samlet udenlandsk skat, der ofte er lavere end den  

 danske.
Danmark risikerer således at miste en del af den mest mobile  

 kvalificerede arbejdskraft til udlandet med tabt skatteprovenu til  

 følge.
 For det tredje vil ændringen med virkning allerede  

 fra 1. januar 2000 grundlæggende forrykke vilkårene for de  

 virksomheder og medarbejdere, der har handlet i tillid til gældende  

 skatteregler, uden at de har nogen reel mulighed for at tilpasse sig de nye  

 vilkår.
For de berørte eksportmedarbejdere og udlejede  

 håndværkere vil forringelsen med et slag grundlæggende  

 forrykke balancen i privatøkonomien.
En tilpasning af de faste  

 udgifter for at kompensere for en så stor påvirkning af den  

 enkeltes privatøkonomi vil for mange ikke kunne lade sig gøre  

 med så kort varsel.
 En del virksomheder, der har indgået kontrakter, som  

 rækker ind i 2000, om eksport eller arbejdsudleje på basis af de  

 gældende regler, vil komme i klemme, idet kontrakterne er baseret  

 på gældende regler, men vil forpligte virksomhederne til at  

 levere varer eller tjenesteydelser til en fastsat pris, som efter de nye  

 regler ikke længere vil være rentabel, hvis den skal involvere  

 hårdere beskattet dansk arbejdskraft.
 Derfor bør en evt. ændring ikke omfatte de  

 berørte medarbejdere og virksomheder som allerede har indgået  

 aftaler om berørte ansættelsesforhold og/eller leverancer af  

 varer og tjenesteydelser, der berøres heraf.
Samlet set vil forslaget forringe vilkårene for  

 bl.a. virksomheder med eksportmedarbejdere og arbejdsudlejning samt deres  

 medarbejdere.
Det meget begrænsede merprovenu på ca. 30 mio. kr.,  

 som forslaget angives at indbringe, må således vurderes ikke at  

 stå mål med forslagets skadevirkninger i form af danske  

 virksomheders tabte valutaindtjening.
Set i lyset af de betydelige  

 ændringer af gældende vilkår for en række  

 medarbejdere og virksomheder bør ikrafttræden som minimum  

 udskydes, så en grundigere behandling af forslaget muliggøres,  

 ligesom det bør overvejes at indføre overgangsregler, der som  

 minimum friholder allerede indgåede aftaler indgået i tillid til  

 gældende regler.
Med venlig hilsen Richard B.
Larsen Per Nielsen Skatteministerens kommentarer til henvendelsen fra Dansk Industri (L 43 -  

 bilag 28) Dansk Industri skriver indledningsvis, at de er  

 opmærksom på, at der kan opstå utilsigtede virkninger ved  

 samspillet mellem de forskelligt indrettede skattesystemer og systemer til  

 social sikring i Danmark og vore nabolande.
Imidlertid finder de, at  

 forslaget om allerede med virkning fra 1. januar 2000 at skifte  

 lempelsesprincip for lønindkomst erhvervet i udlandet af personer  

 bosiddende og socialt sikret i Danmark er meget problematisk for såvel  

 de berørte medarbejdere som for virksomhederne.
For det første forringes skattevilkårene for  

 de eksportmedarbejdere bosiddende i Danmark, der som et naturligt led i  

 virksomhedens organisering arbejder skiftevis hjemme i Danmark og ude  

 på eksportmarkederne.
En forringelse af vilkårene vil skade  

 virksomhedernes eksport og dermed valutaindtjening, hvilket efter Dansk  

 Industris mening ikke fremgår på tilstrækkelig vis af  

 lovforslagets bemærkninger om de erhvervsøkonomiske  

 konsekvenser.
 Dernæst anføres, at konkurrencepositionen  

 forringes for de virksomheder, der tjener valuta til landet ved at udleje  

 dansk arbejdskraft, idet skattereglerne vil blive ringere end vore  

 konkurrentlandes (bl.a. de andre nordiske lande). Endvidere risikerer Danmark  

 som følge heraf at miste en del af den mest mobile arbejdskraft til  

 udlandet med tabt skatteprovenu til følge.
For det tredje vil ændringen med virkning allerede  

 fra 1. januar 2000 grundlæggende forrykke vilkårene for de  

 virksomheder og medarbejdere, der har handlet i tillidtil gældende  

 skatteregler, uden at de har nogen reel mulighed for at tilpasse sig de nye  

 vilkår.
Dansk Industri er derfor af den opfattelse, at lovforslaget  

 bør indeholde overgangsregler, der som minimum friholder allerede  

 indgåede aftaler indgået i tillid til gældende regler.
 Kommentarer:
For så vidt angår den første indvending  

 mod lovforslaget, kan anføres, at det ikke er min vurdering, at  

 lovforslaget vil have denne effekt på medarbejdernes villighed til  

 fortsat at arbejde i et af de omfattede lande.
Lovforslagets ændring  

 fra eksemptionslempelse til creditlempelse indebærer nemlig  

 udelukkende, at arbejde i udlandet skattemæssigt ligestilles med  

 arbejde i Danmark.
Såfremt skattefordelen ved eksemptionslempelsen ikke  

 reelt er tilfaldet virksomheden, må det imidlertid ventes, at de  

 berørte arbejdstagere må kompenseres med højere  

 løn.
I det omfang dette vil være tilfældet, bortfalder en  

 utilsigtet fordel for de pågældende virksomheder, som  

 eksemptionsprincippet indebærer.
Der er dog ikke grund til at  

 opretholde en sådan særordning, der jo i givet fald i realiteten  

 ville fungere som en eksportstøtte.
Spørgsmålet om erhvervslivets  

 rammevilkår, herunder hvilken skat henholdsvis virksomhederne og  

 medarbejderne skal betale, er en diskussion med et videre perspektiv.
Som  

 eksempel kan nævnes publikationen »Erhvervslivets skattemæssige  

 rammevilkår« fra oktober 1999.
For så vidt angår konkurrencepositionen for  

 virksomhederne, kan anføres, at samspillet mellem  

 eksemptionsprincippet og lovvalgsreglerne om social sikring tilskynder i  

 visse tilfælde til at udføre arbejde, herunder også rent  

 danske opgaver uden for Danmarks grænser.
Ved lovforslaget fjernes  

 dette incitament til eksport af dansk arbejdskraft.
Lønmodtagerne  

 mister samtidig incitamentet til at påtage sig arbejde i udlandet for  

 en udenlandsk arbejdsgiver frem for i Danmark for en dansk arbejdsgiver.
Den  

 tidligere favorisering af arbejdsgivere i de pågældende lande  

 på bekostning af danske arbejdsgivere skulle således  

 bortfalde.
 Helt generelt er det i danske arbejdsgiveres interesse, at  

 det ikke alene på grund af skattereglerne er muligt for udenlandske  

 arbejdsgivere at tilbyde dansk arbejdskraft et betydeligt større  

 rådighedsbeløb, end de selv er i stand til.
 Det kan endvidere ikke antages, at et større antal  

 medarbejdere vil flytte til udlandet, idet de så skal betale skat og  

 sociale bidrag i det pågældende land.
Spørgsmålet om indsættelse af en  

 overgangsregel er behandlet i kommentarerne til bilag 4, der indeholdt en  

 henvendelse fra Erhvervenes Skatteudvalg.
I kommentarerne var bl.a. angivet,  

 at det forhold, at en overgang til nyt lempelsesprincip medfører en  

 øget skattebetaling til Danmark, ikke i sig selv kan begrunde, at der  

 indføres en overgangsbestemmelse.
Jeg oplyste endvidere, at jeg ikke  

 har til hensigt at foreslå en sådan bestemmelse indsat.
Henvendelse fra Ledernes Hovedorganisation (L 43 - bilag 22) LEDERNES  

 HOVEDORGANISATION Folketingets  

 Skatteudvalg Christiansborg 1240 København K København, den 10.  

 november 1999 L 43   lov om ændring af lov om indgåelse af  

 dobbeltbeskatningsoverenskomst mellem de nordiske lande og lov om  

 indgåelse af dobbeltbeskatningsoverenskomst mellem Danmark og  

 Tyskland Hensigten med lovforslaget er at ophæve en  

 utilsigtet skattemæssig favorisering af personer med bopæl og  

 social sikring i Danmark og arbejde i et af de nævnte lande.
 Ledernes Hovedorganisation er enige i, at en egentlig  

 utilsigtet skattemæssig favorisering af persongrupper, som alene af  

 skattemæssige årsager har indrettet sig efter de gældende  

 lempelsesprincipper, bør ophæves.
 Lovforslaget indebærer imidlertid også efter  

 Ledernes Hovedorganisations vurdering, at en række  

 lønmodtagergrupper i det private erhvervsliv, som helt naturligt vil  

 bevare dansk bopæl og dansk social sikring, mens de arbejder i et af de  

 pågældende lande, vil blive stillet væsentligt ringere med  

 den foreslåede ændring.
Det fremgår af lovforslaget, at også  

 udstationerede i et vist omfang bliver omfattet af de ændrede  

 lempelsesprincipper.
I en lang række tilfælde er det af  

 familiemæssige årsager naturligt, at udstationerede bevarer dansk  

 bopæl og dansk social sikring.
For en familie med to arbejdende ægtefæller og  

 børn vil udstationering af den ene ægtefælle langtfra  

 være ensbetydende med, at hele familien flytter.
Dels er der hensynet  

 til børnene, dels er der hensynet til den anden ægtefælles  

 nuværende job og karriere i Danmark i forhold til jobmulighederne i  

 udstationeringslandet.
 I de situationer vil ægtefællen og  

 børnene i mange tilfælde blive i Danmark, og den udstationerede  

 ægtefælle vil derfor også helt naturligt bevare dansk  

 bopæl og dansk social sikring.
 Disse familier vil derfor også have udgifter til  

 dobbelt husholdning, for familien, som er forblevet i Danmark, og for den  

 udstationerede ægtefælle.
Den foreslåede ændring af de gældende  

 lempelsesprincipper vil tilsyneladende også ramme disse familier.
Hvis  

 forslaget vedtages, bør der samtidig være sikkerhed for, at der  

 er fuld fradragsret for udgifterne til dobbelt husholdning i disse  

 tilfælde.
 Konsekvensen af en vedtagelse af lovforslaget i sin  

 nuværende form kan være en lavere transnational mobilitet, som  

 betyder, at den internationale videns- og erfaringsopsamling, som er  

 nødvendig for danske virksomheders konkurrenceevne, går  

 tabt.
Med venlig hilsen Kim Røjgaard Skatteministerens kommentarer til henvendelse fra Ledernes  

 Hovedorganisation (L 43 - bilag 27) Spørgsmål: Ledernes Hovedorganisation  

 skriver indledningsvis, at de er enige i, at en egentlig utilsigtet  

 skattemæssig favorisering af persongrupper, som alene af  

 skattemæssige årsager har indrettet sig efter de gældende  

 lempelsesprincipper, bør ophæves.
Ledernes Hovedorganisation er imidlertid bekymrede for de  

 udstationerede, der bliver omfattet af lovforslaget.
De anfører, at  

 det i en lang række tilfælde af familiemæssige  

 årsager vil være helt naturligt, at de udstationerede bevarer  

 dansk bopæl og dansk social sikring.
 Ledernes Hovedorganisation er derfor af den opfattelse, at  

 det bør sikres, at der er fuld fradragsret for udgifterne til dobbelt  

 husholdning i disse tilfælde.
 Svar: Udstationerede, der opretholder bopæl i  

 Danmark af familiemæssige årsager, vil normalt ikke kunne  

 opnå fradrag for udgifterne til dobbelt husholdning, idet det er en  

 betingelse, at opretholdelsen af dobbelt husførelse skyldes  

 erhvervsmæssige forhold.
De udstationerede vil imidlertid kunne anvende  

 ligningslovens § 33 A.
Denne bestemmelse finder anvendelse for personer, der  

 er fuldt skattepligtige i Danmark, men som erhverver lønindkomst under  

 ophold uden for Danmark i mindst 6 måneder uden andre afbrydelser af  

 opholdet end nødvendigt arbejde her i Danmark i direkte forbindelse  

 med udlandsopholdet, ferie eller lignende af en sammenlagt varighed på  

 højst 42 dage.
Efter denne bestemmelse kan der opnås en  

 eksemptionslempelse, dvs. nedslag med hele den del af den danske skat, der  

 falder på den udenlandske indkomst uanset størrelsen af den  

 udenlandske skat.
Ligningslovens § 33A berøres ikke af  

 lovforslaget.
Alene udstationerede, der ikke kan opfylde betingelserne i  

 ligningslovens § 33 A, og som er socialt sikret i Danmark, vil være  

 omfattede af lovforslaget.
Henvendelse fra Bent W.
Nielsen, Støvring (L 43 - bilag 24) Vedr. lovforslag om ændring af lov om indgåelse  

 af dobbeltbeskatningsoverenskomst   Tyskland Eksportchef, MBA Bent W.
Nielsen Nihøjevej 30, 9530 Støvring I tilknytning til min skrivelse af 21.09.99 er der et par  

 ting mere, der efter min mening bør efterprøves ved 2.  

 Behandlingen af forslaget.
 Det er utroligt, at der kan fremsættes et lovforslag  

 som nærværende, hvor totalt forskellige elementer af befolkningen  

 med differentierede arbejder   der er mere eller mindre  

 valutaindkomstskabende   skal behandles efter samme regler.
1. Lægevikarer Det er vel efterhånden velkendt, at diverse vikarbureauer sender  

 læger til udlandet og lukrerer af de skattemæssige fordele, der  

 ligger i dette arbejde.
 2. Langturschauffører.
Kører tur fra Danmark til f.eks.
Tyskland   bliver betalt af den  

 danske arbejdsgiver og skaber ingen ekstra valutaindtægt.
3. Eksportledere, der arbejder mere end 183 dage i udlandet, skaber en kraftig  

 forøgelse af eksportsalget   og dermed forøgede  

 valutaindtægter.
 Det er nødvendigt at differentiere mellem disse 3  

 grupper og forstå, hvilke grupper der behøver incitament til at  

 arbejde over et halvt år i udlandet, hvilke grupper der skaber en  

 øget valutaindtægt herved og endelig, hvilke grupper der  

 udnyttes af andre.
 Jeg har desværre ikke tid til en fordybelse i emnet,  

 men kodeordet er differentiering, og man må håbe, at de politiske  

 skatteordførere får mere tid til de nødvendige  

 forundersøgelser og dermed mulighed for at stille kvalificerede  

 ændringsforslag.
Skatteministerens kommentarer til henvendelse fra Bent W.
Nielsen,  

 Støvring (L 43 - bilag 26) Spørgsmål: Bent W.
Nielsen  

 anfører, at det er forkert, at forskellige erhvervsgrupper ved  

 lovforslaget behandles efter samme regler.
Han mener, det er  

 nødvendigt at differentiere mellem lægevikarer,  

 langturschauffører og eksportledere og forstå, hvilke grupper  

 der behøver incitament til at arbejde over et halvt år i  

 udlandet, hvilke grupper der skaber en øget valutaindtægt herved  

 og endelig, hvilke grupper der udnyttes af andre.
Svar: Lovforslaget tilsigter at ligestille arbejde  

 i udlandet med arbejde i Danmark i skattemæssig henseende.
Lempelse  

 efter eksemptionsprincippet for lønindkomst tilsigter at kompensere  

 for det forhold, at der betales høje sociale bidrag i udlandet, som  

 der ikke gives lempelse for.
Personer, der er socialt sikret i Danmark, er  

 hidtil blevet utilsigtet skattemæssigt favoriseret, idet de har betalt  

 en lav udenlandsk skat og samtidig har opnået en lempelse, der var  

 uafhængig af den betalte skat i udlandet, dvs. på niveau med den  

 danske skat.
Den foreslåede ændring tilsigter at omfatte  

 alle med lønindkomst fra de pågældende lande.
En  

 differentiering af de omfattede personer er ikke i overensstemmelse med  

 lovens formål.
Såfremt skattefordelen ved eksemptionslempelsen ikke  

 er tilfaldet virksomheden, må det forventes, at de berørte  

 arbejdstagere må kompenseres med højere løn.
I det omfang  

 dette vil være tilfældet, bortfalder en utilsigtet fordel for de  

 pågældende virksomheder, som eksemptionsprincippet  

 indebærer.
Der er dog ikke grund til at opretholde en sådan  

 særordning, der jo i givet fald i realiteten ville fungere som en  

 eksportstøtte.
Afslutningsvis skal nævnes, at såfremt der  

 arbejdes uden for Danmark i over et halvt år, kan ligningslovens § 33 A  

 anvendes.
Denne bestemmelse finder anvendelse for personer, der er fuldt  

 skattepligtige i Danmark, men som erhverver lønindkomst under ophold  

 uden for Danmark i mindst 6 måneder uden andre afbrydelser af opholdet  

 end nødvendigt arbejde her i Danmark i direkte forbindelse med  

 udlandsopholdet, ferie eller lignende af en sammenlagt varighed på  

 højst 42 dage.
Efter denne bestemmelse kan der opnås en  

 eksemptionslempelse, dvs. nedslag med hele den del af den danske skat, der  

 falder på den udenlandske indkomst uanset størrelsen af den  

 udenlandske skat.
Ligningslovens § 33A berøres ikke af  

 lovforslaget.
Henvendelse fra Foreningen af Europæiske Grænsependlere (L 43  

 - bilag 33) VEG Skatteudvalget Christiansborg 1240 København K att.
Fmd.
Mariann Fischer Boel Aabenraa, den 12.11.99 Lovforslag Nr.
L 43 af 13. oktober 1999 Kære Mariann Fischer Boel, Som interesseorganisation for grænsependlerne  

 bosiddende i Danmark med arbejde i Tyskland vil vi tillade os at gøre  

 opmærksom på utilsigtede konsekvenser af lovforslag L 43 af 13.  

 oktober 1999, som har til hensigt at beskatte de grænsependlere efter  

 credit-metoden, der er social sikret i Danmark, men ikke betaler til social  

 sikring hverken i Danmark eller Tyskland.
Som vi har læst og forstået lovteksten, er  

 tjenestemænd med rette undtaget af denne nye regel, fordi de som en del  

 af deres lønforhold er social sikret i Tyskland, selvom de ikke  

 betaler til den sociale sikring i Tyskland.
Anderledes forholder det sig for  

 personer ansat i tjenestemandslignende forhold, sådan som det f.eks. er  

 tilfældet for en række af lærere ansat ved Dansk  

 Skoleforening for Sydslesvig, men bosat i Danmark.
Skatteministeren har i et  

 svar af oktober 1999 på forespørgsel af MF Frode Sørensen  

 (af 21.04.99) henvist til, at denne gruppe med rette fortsat vil være  

 berettiget til skattelempelse efter eksemptionsmetoden.
Det er rigtigt, fordi  

 den gruppe i princip er socialsikret efter samme regler som  

 tjenestemænd i Tyskland, men ikke betaler for disse ydelser.
Det er  

 efter vores opfattelse ikke helt korrekt oplyst af Sikringsstyrelsen iht.  

 Svarskrivelse, og derfor vil vi endnu en gang gøre opmærksom  

 på netop dette forhold.
En anden gruppe kan blive ramt utilsigtet, alt efter  

 hvordan lovreglerne i Tyskland bliver fremover.
Det er den gruppe, der  

 arbejder for mindre end 630 DEM om måneden (Gesetz über  

 geringfügig Beschäftigte/630 DM Gesetz). Reglerne er blevet  

 ændret, så denne gruppe nu betaler sociale bidrag i Tyskland  

 (også hvis de er bosiddende i Danmark), men det overvejes at  

 ændre reglerne igen.
Sker det, vil en gruppe med meget lave indkomster  

 blive hårdt ramt af foreliggende lovforslag.
Vi håber, disse bemærkninger til L 43 kan  

 tilgodeses.
Foreningen af Europæiske Grænsependlere/Sektion  

 Danmark står gerne til rådighed for at besvare yderligere  

 spørgsmål.
Med venlig hilsen Med venlig hilsen (navn) (formand) Skatteministerens kommentarer til henvendelse fra Foreningen af  

 Europæiske grænsependlere (L 43 - bilag 41) Interesseorganisationen Foreningen af Europæiske  

 Grænsependlere ønsker bekræftet, at lærere ansat ved  

 de danske skoleforeninger i Tyskland er socialt sikret i Tyskland og dermed  

 er fritaget fra ændret beskatning, uagtet af de ikke i Tyskland skal  

 betale en række af de sociale bidrag.
Endvidere anfører  

 foreningen, at en gruppe personer med meget små indtægter kan  

 blive omfattet af forslaget, alt efter om de kommer til at betale sociale  

 bidrag i Tyskland eller ej.
Kommentar: Det er korrekt, at de ansatte ved de  

 danske skoleforeninger er socialt sikret i Tyskland.
At de ikke i Tyskland er  

 pligtig til at betale alle bidrag, gør i denne forbindelse ikke nogen  

 forskel, så længe de betaler de bidrag, de er pligtige til at  

 betale efter tysk ret.
Jeg kan derfor bekræfte, at de ansatte ved de  

 danske skoleforeninger ikke bliver omfattet af lovforslaget.
Hvad angår spørgsmålet om personer med  

 meget lav tysk indkomst, vil disse kun være omfattet af lovforslaget,  

 hvis de er socialt sikret i Danmark.
Hvis de er socialt sikret i Tyskland,  

 vil de ikke være omfattet af lovforslaget, uanset om Tyskland  

 vælger at indrette deres lovgivning således, at der ikke  

 opkræves sociale bidrag.
 Kravet i lovforslaget om, at en person skal betale sociale  

 bidrag, er et krav om, at der sker en faktisk betaling af de bidrag, de er  

 pligtige til at betale efter det pågældende lands lovgivning.
Henvendelse fra Chaufførernes Fagforening, Aabenraa (L 43 - bilag  

 34) Chaufførernes  

 Fagforening 15. november 1999 Til Skatteudvalgets medlemmer.
Vedr.: Forslag til ændring af  

 Dobbeltbeskatningsaftalen   Lovforslag nr.
L 43 Med henvisning til ovenstående har jeg anmodet om  

 foretræde for udvalget.
Fakta om Chaufførernes Fagforening i Aabenraa:  

 Afdelingen består af 1150 medlemmer, hvoraf ca. 700 er  

 eksportchauffører, heraf er 128 tyskere, og derudover har vi medlemmer  

 fra Spanien, Portugal, Holland, Sverige og England.
Resten af medlemmerne er  

 buschauffører, taxachauffører, fragt- og  

 vognmandschauffører samt firmachauffører.
Langt den overvejende  

 del af afdelingens medlemmer er altså eksportchauffører, hvilket  

 medfører at vi har den ekspertise der skal til for at servicere disse  

 medlemmer.
Vi ved ganske enkelt hvad det handler om, og hvilke problemer  

 transportbranchen er omfattet af.
Det vi ligeledes ved, er, at der i forbindelse med  

 eksportchaufførerne er utrolig mange problemstillinger i forbindelse  

 med beskatning samt social sikring.
Der spekuleres i et eller andet omfang og  

 hvor det er muligt i ovennævnte.
Grunden til at jeg har anmodet om foretræde, er  

 på baggrund af lovforslag nr.
L 43, og som jeg læser forslaget,  

 vil man hindre de danske chauffører der kreativt spekulerer i at lade  

 sig bosætte og beskatte i Tyskland, for på denne måde at  

 spare i skat, i fremtiden at gøre brug af denne mulighed.
Personligt  

 har jeg ikke noget imod at denne fremgangsmåde begrænses.
Det er så ikke anderledes end hvis man ønsker  

 at løse problemer, mener jeg der skal være tale om  

 helhedsløsninger, og lovforslag L 43 opfatter jeg blot som en kvart  

 løsning for at begrænse de muligheder, der er for spekulation i  

 beskatning og social sikring.
Det er ikke anderledes end at den spekulation  

 der foregår den anden vej over grænsen fra Tyskland til Danmark,  

 ligeledes burde stoppes.
Hos Chaufførernes Fagforening i Aabenraa har vi en  

 arbejdsløshed på 3 pct., hvilket er det samme som ingenting.
I  

 Schleswig-Holsten er der en arbejdsløshed på 15-17 pct., hvilket  

 medfører at mange arbejdstagere søger arbejde i Danmark og  

 specielt i Sønderjylland, og det er vel en af intentionerne med det  

 indre marked.
Når jeg sidder med en tysk statsborger der  

 ønsker arbejde hos en dansk arbejdsgiver inden for transportbranchen,  

 spørger jeg altid vedkommende om grunden til at søge arbejde i  

 Danmark.
En grund kan være at vedkommende ingen job har, men denne  

 forklaring hører til sjældenhederne.
Anderledes ofte er det  

 muligheden for social forsikring i Danmark, samt den forholdsvis gode  

 løn der kan optjenes.
Vedkommende chauffør ønsker  

 ligeledes besked om hvorledes de skattemæssige vilkår er, tit og  

 ofte har man fra tyske kolleger ansatte i danske vognmandsvirksomheder,  

 hørt et og andet.
Det er således at arbejder en tysk chauffør,  

 ansat i en dansk vognmandsvirksomhed, mere end 50 pct. i bopælslandet,  

 skal man her socialt forsikre sig selv.
Dette er meget dyrt hvis man skal  

 have en fornuftig forsikring, i og med den tyske chauffør skal betale  

 hele beløbet selv.
I Tyskland har en tysk arbejdsgiver pligt til at  

 indbetale social forsikring i lighed med arbejdstageren.
En tysk  

 chauffør ansat i en dansk vognmandsvirksomhed, har alene muligheden  

 til indbetaling af både eget og arbejdsgiverens bidrag i forbindelse  

 med social sikring, arbejdsløshed og sygekasse, og den danske  

 arbejdsgiver pålægger den tyske chauffør at skrive under  

 på at disse ting bringes i orden, inden arbejdsforholdets opstart.
Af  

 hensyn til konkurrencemæssige årsager er det besynderligt at  

 tyske vognmænd accepterer denne konkurrenceforvridning, idet man siger  

 at lønudgiften for en tysk vognmand til en chauffør er  

 månedslønnen, ikke ganget med 12, men med 18, de 6 mdr. er det  

 sociale bidrag til chaufførens løn.
Det der i denne forbindelse hurtigt bliver til et problem,  

 er at den tyske chauffør har mulighed for valg af en dyr forsikring  

 eller en billig, hvilket medfører at der er stor forskel på hvad  

 vedkommende kan få, når chaufføren på det ene eller  

 andet tidspunkt får et problem.
Er der mulighed for valg af forsikring,  

 er det ikke anderledes end det ofte vil være den billigste der  

 vælges, og i denne forbindelse har vi haft de første  

 tilfælde hvor medlemmer er kommet i klemme.
 Chauffører der er omfattet af 50 pct.-reglen, skal  

 af den danske lønandel svare skat i Danmark i forhold til indtjening.  

 Der udstedes af arbejdsgiveren to lønsedler, en dansk og en tysk.
Anderledes ser det ud med internationale  

 transportarbejdere.
De er alle omfattet af social sikring i Danmark, idet det  

 vil være svært at fastslå hvor man opholder sig mest.
Man  

 betaler skat til Danmark af den lønandel der er optjent i landet,  

 hvilket i realiteten vil sige at man stort set er skattefrie.
Med  

 udgangspunkt i Danmarks størrelse vil det være de færreste  

 eksportchauffører der kommer over den skattefrie bundgrænse,  

 uden at yde kan man alligevel nyde af de sociale ydelser.
Eksempel: En spansk chauffør og med  

 ansættelse hos en dansk arbejdsgiver kommer til Danmark 2 gange  

 på en måned, vedkommende er international transportarbejder og  

 vil være skattepligtig til Danmark, men jeg stiller  

 spørgsmålstegn ved om vedkommende chauffør overhovedet  

 betaler skat til Danmark i og med han ikke når over den skattefrie  

 bundgrænse.
Det er så ikke anderledes end hvis chaufføren  

 er skattepligtig til Danmark og social forsikret i Danmark, modtager  

 vedkommende familieydelse på lige fod med vi, der bidrager til  

 samfundsøkonomien.
Min egen personlige holdning til den ting er  

 måske uvæsentlig og opfattes måske af udvalget som  

 misundelse, og det kan jeg leve med.
Hvis det skinner igennem at jeg finder  

 denne spekulation i dansk sociallovgivning uhensigtsmæssig, vil det  

 være korrekt opfattet, blot er det ikke hvad jeg mener der i denne  

 forbindelse er interessant, men udelukkende et forsøg fra min side  

 på at forklare de mange problemstillinger der er vedr. spekulation i  

 social sikring.
Jeg opfatter lovforslag nr.
L 43 som et forsøg  

 på at stoppe eksportchauffører der spekulerer kreativt i  

 beskatning, men kun den ene vej.
Der vil i fremtiden hvis lovforslaget  

 vedtages, fortsat være utallige muligheder for spekulation, og da man  

 fra lovgivernes side har besluttet at standse mulighed for spekulation den  

 ene vej, hvorfor så ikke lave en helhedsløsning på alle  

 disse mange problemstillinger.
Mit forslag til løsning af disse ting vil  

 være at omfatte eksportchaufførerne af  

 dobbeltbeskatningsoverenskomsten mellem Danmark og Tyskland.
Kort og godt man  

 arbejder hos en dansk arbejdsgiver, betaler på lige fod med de i  

 Danmark bosatte chauffører, skat og arbejdsmarkedsbidrag samt hvad der  

 ellers måtte være, og udligner efterfølgende landene  

 imellem.
Kunne denne øvelse lykkes, ville vi i fremtiden være  

 mange problemer foruden.
Det ville være en normalisering af  

 tilstandene, det ville være til at forklare og forstå.
Som det  

 foregår for nærværende, er der ingen der fatter noget som  

 helst, og så er det vanskeligt at forklare.
Der vil hvis vi på området får nogle  

 fornuftige regler og uden mulighed for spekulation, blive en overgangsfase  

 med mangel på arbejdskraft.
For nærværende er der  

 beskæftiget ca. 1200 eksportchauffører af udenlandsk herkomst i  

 Danmark, heraf langt størsteparten tyskere, og det er ikke anderledes,  

 end hvis der ikke er mulighed for spekulation i social sikring samt  

 beskatning, er det mit bud at over halvdelen af de udenlandske  

 chauffører ikke for fremtiden ønsker at arbejde i Danmark,  

 hvilket de i et eller andet omfang selv giver udtryk for.
Bliver mangelen  

 på arbejdskraften et problem, løser vi det.
* Der vedlægges avisartikel fra Flensborg Avis.
Der  

 vedlægges ligeledes materiale fra lokal revisor, samt materiale fra en  

 kreativ skatterådgiver i Sønderborg.
Vedkommende har tidligere  

 været ansat i Gråsten Kommune og har i de sidste år levet  

 mere end godt af at rådgive danske eksportchauffører.
Med venlig hilsen P.a.v.
Johnny Schytt-Nielsen Formand * Avisartiklerne er ikke optrykt.
Revisionsfirmaet LEO HANSEN Statsautoriserede revisorer Haderslev, den 13.09.99 Vedr. lovforslag om ændring af reglerne for  

 skattenedsættelse ved arbejde i udlandet Til orientering kan vi oplyse, at skatteministeren har  

 fremsat lovforslag om ændring af reglerne for nedsættelse af  

 dansk skat på lønindkomst, som er optjent ved arbejde i  

 udlandet, bl.a.
Tyskland.
 Vedtages lovforslaget i sin nuværende udformning,  

 kan det have betydelige økonomiske konsekvenser for bl.a.  

 langturschauffører, som optjener en stor del af indkomsten i  

 Tyskland.
 Vi vedlægger et uddrag af bemærkningerne til  

 lovforslaget, hvor de økonomiske konsekvenser for en  

 langturschauffør under visse nærmere angivne  

 forudsætninger fremgår.
 Reglerne skal ifølge lovforslaget træde i  

 kraft med virkning fra 1. januar 2000.
Med venlig hilsen REVISIONSFIRMAET LEO HANSEN Karl Erik Nielsen statsaut. revisor Ivan Kjeldsen statsaut. revisor Uddrag af forslag til ændring af lov om  

 indgåelse af dobbeltbeskatningsoverenskomsten mellem de nordiske  

 lande/Danmark og Tyskland/Danmark j.nr. 10.99-711-59 Lønmodtagere, der er beskæftiget ved  

 international transport, vil også blive berørt af skiftet fra  

 eksemption til credit.
Som eksempel kan nævnes en person, der arbejder  

 i udlandet en stor del af året.
Er dette tilfældet, vil personen  

 være skattepligtig til udlandet, men socialt sikret i Danmark.
Der  

 betales dansk arbejdsmarkedsbidrag af lønnen.
 En eksportchauffør, der kører en stor del af  

 tiden i Tyskland, beskattes af den tyske del af lønnen, men er  

 fritaget for at betale tyske sociale bidrag, idet den pågældende  

 er socialt sikret i Danmark.
Eksempel 2: Langturschauffør som tjener 80 pct.  

 af sin indkomst i Tyskland Eksemption Credit Beskattes i Danmark Dansk indkomst 50.000 50.000 250.000 Udenlandsk indkomst 200.000 200.000 0 Indkomst i alt 250.000 250.000 250.000 Dansk skat (40 pct. af globale indkomst) 100.000 100.000 100.000 Udenlandsk skat (25 pct. af udenlandsk indkomst) 50.000 50.000 0 Samlet skat før lempelse 150.000 150.000 100.000 DBO-lempelse 80.000 50.000 0 Skat i alt 70.000 100.000 0 Indkomst efter skat 180.000 150.000 150.000 Mistet lempelse ved overgang fra eksemption til credit 30.000 En enlig langturschauffør bosat i Danmark har en  

 indkomst på 250.000 kr. årligt, hvoraf 80 pct. indtjenes og  

 beskattes i Tyskland.
Med udgangspunkt i et tysk skatteniveau på 25  

 pct. og et dansk skatteniveau på 40 pct. vil skatten beregnet efter  

 eksemptionsprincippet udgøre 70.000 kr. og efter creditprincippet  

 100.000 kr.
Arbejdstageren betaler altså årligt 30.000 kr. mere i  

 skat efter overgang til credit.
Efter overgangen til credit betaler  

 langturschaufføren imidlertid samme skat uanset om han beskattes i  

 Tyskland eller udelukkende i Danmark, hvorfor der fremover ikke vil  

 være noget økonomisk incitament til at overgå til tysk  

 beskatning.
SKATTERÅDGIVEREN Jens Peter  

 Petersen 29-10-99 SID Chaufførernes Fagforening Gasværksvej 4 6200 Aabenraa Att.
Johnny Schytt-Nielsen! Et forslag til en artikel i »Ratholderen«:
Skatteministeren bøffer eksporterhvervene Ministeren har bebudet ændring af de skattefrie  

 rejse- og befordringsgodtgørelser.
 Dette bliver lidt gunstigere end før, men det er  

 som at tisse i bukserne.
 Sagen er nemlig, at ministeren har indgivet lovforslag til  

 folketinget, som skal have virkning fra 1.1. 2000.
 Dette forslag går kraftigt ud over alle de  

 eksporterhverv, som sender medarbejderne ud for at arbejde i udlandet.
 Eksporten vil falde kraftigt, hvis forslaget vedtages.
 Ingen af medarbejderne vil nemlig arbejde i udlandet  

 fremover.
Incitamentet er væk! Indtil udgangen af 1998 har medarbejderne været  

 interesseret i at arbejde i udlandet fordi:
1. De fik relevante diæter eller fradrag 2. De fik i en del tilfælde lempelse i den  

 pålignede danske skat, idet de blev beskattet i udlandet.
 Dette kompenserede en del for, at de var væk fra  

 deres familie og venner i kortere eller længere tid.
Skatteministeren indfører ændring i  

 overenskomsterne til undgåelse af dobbeltbeskatning med Tyskland og  

 Norden.
Lempelsesmetoden ændres til credit.
Nedenstående eksempel belyser forholdet: (Tyskland  

 er anvendt) NU FREMOVER Exemption med progressionsforbehold Creditreglen Lempelse i Danmark 100.000 65.000 - skat til udlandet -65.000 -65.000 35.000 0 Renter 3.500 1.050 Tilovers 38.500 1.050 Denne reduktion er mere katastrofal for skatteyderne end  

 de reguleringer af diæter, som har fundet sted.
 Det kan tænkes, at Danmark taber 5-6 mia. i  

 eksportindtægter kontra en merindtægt fra skatteyderne på  

 2-300 mio.
Det er dårligt købmandsskab! Med venlig hilsen J.
P.
Petersen Skatteministerens kommentarer til henvendelsen fra Chaufførernes  

 Fagforening, Aabenraa (L 43 - bilag 39) Chaufførernes Fagforening påpeger, at L 43  

 løser spekulationen i, at dansk bosiddende chauffører lader sig  

 beskatte i Tyskland, men at man bør gå videre og løse  

 problemer med, at udenlandsk bosatte chauffører kan opnå dansk  

 social sikring uden at betale den fulde danske skat.
Det foreslås, at  

 udenlandske chauffører ansat hos danske arbejdsgivere skal beskattes  

 fuldt ud på linie med de dansk ansatte, det vil sige inklusive den  

 løn, der betales for arbejde i udlandet.
Kommentar: Jeg har stor forståelse og sympati  

 for forslaget fra Chaufførernes Fagforening i Åbenrå.  

 Spørgsmålet om social sikring er reguleret af EU-forordning  

 1408, på dette område kan vi ikke ændre reglerne.
Når  

 samtidig de danske socialbidrag er betydeligt mindre end i udlandet, kan der  

 opstå skævvridninger i form af »billig« dansk social sikring  

 for en person, der ikke betaler fuld dansk skat.
Udgangspunktet i de danske regler for beskatning af  

 ikkebosiddende er, at kun løn for arbejde udført i Danmark kan  

 beskattes i Danmark.
Dette stemmer overens med  

 OECD-model-dobbeltbeskatningsaftalen og dermed også de af Danmark  

 indgåede aftaler.
At beskatte ansatte med bopæl i udlandet for  

 arbejde udført i udlandet vil simpelthen ikke være i  

 overensstemmelse med de internationalt anerkendte principper for beskatning  

 af lønindkomst.
Men det betyder ikke, at Chaufførernes  

 Fagforening i Åbenrå ikke har ret i, at der er et problem   det  

 er bare ikke nemt at løse uden en omkalfatring af den danske  

 skattestruktur   dvs. en ændret fordeling mellem sociale bidrag (der er  

 forholdsvis lave i Danmark) og personlige indkomstskatter (der omvendt er  

 forholdsvis høje i Danmark).
