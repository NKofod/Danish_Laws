Pludselig løfteskader Arbejdsskadestyrelsen har nu forelagt en række sager om pludselige  

 løfteskader for Erhvervssygdomsudvalget.
 Følgende to sager, der er indstillet til henholdsvis anerkendelse og  

 afvisning, belyser udvalgets behandling af sagerne.
 SAG NR. 1:
En 59-årig chauffør skulle i forbindelse med læsning af lastbil løfte en  

 ca. 35 kg tung stofrulle over skulderhøjde op under lastbilens  

 loftpresenning.
I forbindelse med løftet og håndteringen af stofrullen  

 mærkede han et smæld i højre overarm.
 Det blev konstateret, at der var sket en overrivning af højre  

 overarmsmuskel - en såkaldt bicepsruptur.
 Chaufføren havde forud for hændelsen i en lang årrække haft løftearbejde  

 med en daglig løftemængde på over 10 tons.
Erhvervssygdomsudvalget indstillede, at skaden skulle anerkendes som en  

 arbejdsskade i form af en pludselig løfteskade.
Udvalget lagde ved sin  

 vurdering vægt på, at chaufføren i forbindelse med et løft på 35 kg i en akavet stilling havde pådraget sig en varig muskelskade.
Udvalget lagde  

 endvidere vægt på, at han i en årrække havde haft tungt løftearbejde med  

 store daglige løftemængder.
 Ud fra en samlet vurdering fandt udvalget således, at det var overvejende  

 sandsynligt, at arbejdet var årsag til armlidelsen.
 SAG NR. 2:
En 25-årig kvindelig fabriksarbejder skulle i forbindelse med sit arbejde  

 løfte en 17 kg tung sæk over skulderhøjde.
I forbindelse med løftet fik hun  

 et »knæk« i skulderen efterfulgt af stærke smerter.
 1 år efter hændelsen havde hun fortsat stærke smerter i skulderen.
Hun havde forud for hændelsen i knapt 1 år haft tungt løftearbejde med en  

 daglig løftemængde på 3-6 tons.
Forud for denne ansættelse havde hun kun i  

 begrænset omfang været tilknyttet arbejdsmarkedet.
 Erhvervssygdomsudvalget indstillede, at skaden skulle afvises som  

 arbejdsskade i form af en pludselig løfteskade.
 Udvalget lagde ved sin vurdering vægt på, at hun i forbindelse med et løft  

 af en 17 kg tung sæk over skulderhøjde havde pådraget sig en skulderskade.  

 Udvalget fandt imidlertid, at den tidsmæssige udstrækning af løftearbejdet på  

 knapt 1 år forud for skadens opståen havde været for kort.
 Ud fra en samlet vurdering fandt udvalget derfor, at det ikke var  

 overvejende sandsynligt, at arbejdet var årsag til skulderlidelsen.
 KOMMENTAR:
Ved behandlingen af sager om pludselige løfteskader foretager  

 Erhvervssygdomsudvalget en vurdering af alle oplysninger i den enkelte sag.  

 Denne vurdering af omstændighederne ved løftet, den løftede genstands art og  

 vægt samt karakteren af arbejdet i perioden forud for skadens opståen og  

 endelig skadens art sammenholdes med de betingelser, der er indeholdt i  

 arbejdsskadeforsikringslovens § 9a.
Det vil sige:
- Er der tale om en varig muskel-, nerve- eller ledskade? - Er skaden sket under udøvelse af et løft? Herunder vurderes også tyngden  

 af det skadevoldende løft, og om løftet fandt sted under akavede forhold.
 - Har der forud for skaden været tale om løftearbejde? Ved vurderingen  

 heraf lægges vægt på den daglige løftemængde og den tidsmæssige udstrækning.
 Udvalgets vurdering består af en afvejning af betydningen af de konkrete  

 oplysninger i den enkelte sag sammenholdt med de elementer, som efter loven  

 skal tillægges betydning.
 Man kan også sige det på den måde, at der således er tale om et skøn  

 baseret på faktiske oplysninger sammenholdt med lovens betingelser for  

 anerkendelse, hvis betydning skal fastlægges af udvalget ved behandlingen af  

 enkeltsager.
 På grundlag af en samlet vurdering indstiller udvalget til  

 Arbejdsskadesty-relsen, om udvalget finder det overvejende sandsynligt, at  

 arbejdet er årsag til skaden.
Det skal understreges, at der kun er forelagt et begrænset antal sager for  

 udvalget.
Det er derfor endnu for tidligt at sige noget om en fast praksis  

 for anerkendelse.
 På grundlag af sag nr. 2 kan det udledes, at udvalget for tiden ikke vil  

 indstille til anerkendelse, hvis den tidsmæssige udstrækning af løftearbejdet  

 forud for skadens opståen har været kort - det vil sige omkring 1 år eller  

 mindre.
 Yderligere oplysninger kan fås hos kontorchef Ingrid Parsby eller  

 konsulent Claus Lind.
--------------------------------------- Arbejdsskadestyrelsen har netop udgivet:
Vejledning om arbejdsbetingede armlidelser.
Pris: 80 kr.
Jubilæumsskriftet: Arbejdsskadeforsikring gennem 100 år.
Pris: 120 kr.
