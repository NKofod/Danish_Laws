Skriftlig fremsættelse (22. februar 2007) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
Forslag til lov  

om ændring af lov om råstoffer  

 (Ophævelse affartøjsgodkendelse og modernisering af efterforsknings- og  

 indvindingstilladelserpå havet m.v.) (Lovforslag nr.
L 161).
 Lovforslaget har til formål at  

 sikre en fortsat forsyning af havindvundne råstoffer (sten, grus og sand) til  

 landbaserede formål og at fjerne begrænsninger for fri konkurrence ved  

 udførelse af indvindingsopgaver på havet.
 Råstoflovens regler om indvinding på havet ændres, således  

 at bestemmelserne i lovens § 19 om fartøjsgodkendelse ophæves, og lovens  

 bestemmelser om efterforsknings- og indvindingstilladelser moderniseres,  

 herunder med indførelse af udbud og vilkår om vederlag til staten.
Baggrunden for forslaget om at ophæve bestemmelserne om  

 fartøjsgodkendelse er en anbefaling fra Konkurrencerådet, som har vurderet,  

 at  

 reglerne har en markedsafskærmende virkning og dermed hindrer fri konkurrence  

 på  

 det danske marked for råstofindvinding på havet.
Endvidere har  

 EU-Kommissionen  

 den 18. oktober 2006 fremsendt åbningsskrivelse om uforenelighed mellem § 19  

 og  

 § 20, stk. 2, i råstofloven og den dermed forbundne forvaltningspraksis og  

 EF-traktatens artikel 49.
 Baggrunden for forslaget om at ændre lovens bestemmelser om  

 efterforsknings- og indvindingstilladelser er, at de nuværende regler om  

 efterforskning og indvinding på havet har vist sig ikke i praksis at kunne  

 administreres således, at der i tilstrækkeligt omfang skabes incitament for  

 branchen til efterforskning af nye indvindingsområder.
 Formålet med ændringerne er således at sikre fortsat  

 indvinding af råstoffer på havet og vækstmuligheder for de virksomheder, der  

 beskæftiger sig med råstofforsyning.
 Råstofindvindingen på havet foregår i dag på baggrund af  

 regler, der blev indført ved en revision af råstofloven i 1996 med en 10-årig  

 overgangsordning, som udløb den 31. december 2006.
Årene efter 1996-lovens vedtagelse har været præget af, at  

 der kun fra enkelte virksomheder har været en interesse i at udlægge nye  

 indvindingsområder, at der er opstået uenighed mellem flere af virksomhederne  

 om gennemførelse af efterforskning, og at der i de statsligt udlagte  

 indvindingsområder indtil videre har været tilstrækkeligt med råstoffer til  

 at  

 dække efterspørgslen.
Virksomheder med ønske om at udvide deres aktiviteter  

 har  

 været begrænset i deres muligheder, dels på grund af begrænsninger i lovens  

 fartøjsgodkendelsessystem, dels fordi de på grund af lovens forudsætning om  

 enighed ikke har kunnet opnå sikkerhed for at opnå eneret til de  

 råstofressourcer, som de måtte ønske at investere i efterforskning og  

 miljøundersøgelser af.
Der er derfor stort set ikke udlagt nye indvindingsområder.  

 Administrationen af 1996-lovens tilladelsessystem er således ikke egnet til  

 at  

 fremme lovens formål om forsyning, og der er risiko for, at der på sigt ikke  

 vil være tilstrækkelig forsyning af havindvundne råstoffer til landbaserede  

 formål.
Det kan medføre prisstigninger på råstoffer til bygge- og  

 anlægsformål,  

 herunder til betonindustrien, og få negative økonomiske konsekvenser for dele  

 af den danske ral- og sandsugerbranche.
 Med lovforslaget skabes der gunstige rammer fremover for  

 fortsat indvinding af råstoffer på havet.
 Idet jeg i øvrigt kan henvise til lovforslaget med  

 tilhørende bemærkninger, skal jeg anbefale forslaget til Folketingets  

 velvillige behandling.
