 I medfør af § 4 i lov nr. 197 af 7. maj 1948 om markeder m.v. for heste og  

 kreaturer, § 1 i lov nr. 188 af 1. maj 1923 om tillæg til lov nr. 156 af 14.  

 april 1920 om smitsomme sygdomme hos husdyrene og lov nr. 131 af 13. april  

 1954 om udførsel og indførsel af levende dyr m.v. fastsættes herved følgende  

 bestemmelser:
 Definitioner m.v.
 § 1.  Ved eksportmarkeder forstås sådanne markeder,  

 som af Landbrugsministeriet udtrykkeligt er godkendt som eksportmarkeder, og  

 ved hvilke der findes een eller flere af de i medfør af § 1, stk. 1, i  

 bekendtgørelse om udførsel af levende heste og klovbærende husdyr  

 autoriserede dyrlæger.
Stk. 2.  Ved samlestalde forstås i denne bekendtgørelse  

 stalde, hvori der samles kvæg til udførsel eller slagtning her i landet.
Til  

 afholdelse af markeder i samlestalde kræves Landbrugsministeriets  

 godkendelse, jf. § 1, stk. 1, i lov nr. 197 af 7. maj 1948 om markeder m.v.  

 for heste og kreaturer.
Ved afholdelse af markeder samt al anden samling af  

 dyr i samlestalden skal der etableres et dyrlægetilsyn, jf. § 3, stk. 1, i  

 nævnte lov.
Godkendelse af eksportmarkeder og samlestalde § 2.  Eksportmarkeder og samlestalde med dertil  

 hørende stalde, ramper, gårdsplads, fortove, indhegninger, vaskeplads,  

 indsyningsplads m.v. skal indrettes i overensstemmelse med de af  

 Veterinærdirektoratet fastsatte fordringer og må ikke tages i brug, forinden  

 beliggenhed og indretning er godkendt af Veterinærdirektoratet, hvortil skal  

 indsendes situationsplan og tegninger.
Det samme gælder eventuelle ændringer  

 og tilbygninger.
Anlæggene skal holdes i god stand og skal rottesikres.
Ved  

 reparationer og ændringer må træ - bortset fra porte og døre - ikke anvendes  

 under en højde af 1,60 m.
Tilsynet føres af pågældende veterinærinspektør.
Modtagelse af dyr § 3.  Der må ikke indsættes klovbærende husdyr på et  

 eksportmarkeds eller en samlestalds grund, uden at den tilsynsførende dyrlæge  

 har underkastet hvert enkelt dyr en nøje undersøgelse, jf. dog stk. 3. Denne  

 skal finde sted på en indhegnet indsyningsplads, hvortil kun dyrlæger,  

 chauffører og trækkere har adgang.
En af virksomheden bekostet plakat med  

 ordlyden: »Adgang forbudt uvedkommende« skal være opslået ved  

 indsyningspladsen.
Undersøgelsen skal foregå straks ved dyrenes ankomst enten  

 ved dagslys eller ved en af Veterinærdirektoratet godkendt kunstig belysning  

 og skal også omfatte de klovbærende dyr, der måtte forblive på vognene til  

 videretransport.
Kvæg skal herunder aflæsses, hvis det er nødvendigt for at  

 gennemføre undersøgelsen.
Dyr, der måtte henstå på virksomheden om morgenen  

 på samlingsdagen, skal enkeltvis undersøges af dyrlægen, inden der åbnes for  

 tilførsel til virksomheden.
Stk. 2.  Når Veterinærdirektoratet af hensyn til mund-  

 og klovesygens optræden skønner det nødvendigt, kan det give påbud om holdvis  

 indsyning.
Denne skal foregå således, at der ikke gives adgang til  

 eksportmarkedet (samlestalden) for en del af et hold klovbærende dyr, før  

 hele holdet er undersøgt og mærket.
Indsyningspladsen skal være tømt for  

 klovbærende dyr, inden aflæsningen af et nyt hold begynder.
Stk. 3.  Undtaget fra fornævnte dyrlægeundersøgelse er  

 klovbærende dyr, der ankommer fra et eksportmarked eller en samlestald  

 ledsaget enten af en ikke over 24 timer gammel sundhedsattest, jf. § 4  

 i bekendtgørelse nr. 255 af 14. juli 1954 om udførsel af levende heste og  

 klovbærende husdyr, eller af en af lederen af den pågældende  

 virksomhed udstedt skriftlig erklæring om, at dyrene er blevet enkeltvis  

 undersøgt af den tilsynsførende dyrlæge dersteds samme dag, som afsendelsen  

 sker.
Erklæringen, der skal indeholde oplysning om dyrenes antal, klipmærker  

 eller øremærker samt transportvognens nummer, er kun gyldig på  

 udstedelsesdagen.
Inden dyrene aflæsses, skal denne erklæring afleveres til  

 lederen af den modtagende virksomhed.
 Stk. 4.  Det påhviler eksportmarkedets (samlestaldens)  

 ledelse at stille den fornødne medhjælp til rådighed for dyrlægen ved dennes  

 undersøgelse og ved den eventuelle mærkning af dyrene.
Stk. 5.  Vogne, der har været benyttet til transport af  

 klovbærende dyr til eksportmarkeder og samlestalde, skal efter hvert læs  

 renses, afskrubbes omhyggeligt og afskylles grundigt samt - når særligt påbud  

 herom er givet - desinficeres med 2 promille natronhydratopløsning.
Undtaget  

 herfra er, medmindre udtrykkelig ordre foreligger fra veterinærdirektoratet,  

 vogne lastet med svin til et grisemarked.
Den nævnte rensning skal foregå ved  

 virksomhedens foranstaltning på dennes vaskeplads, men for den pågældende  

 vognmands regning.
 Stk. 6.  Der skal af den enkelte virksomhed for  

 samlingsdagene fastsættes og tydeligt bekendtgøres et tidsrum på i  

 almindelighed ikke over 3 timer, hvori klovbærende dyr modtages.
Slagtekvæg adskilles fra levekvæg § 4.  På dage, hvor der på et eksportmarkeds eller en  

 samlestalds grund samles slagtekvæg, må der ikke samles klovbærende levedyr  

 (om grisemarkeder se § 8), og der skal være et tidsrum på 2 fulde døgn mellem  

 åbningen af de to former for samling af dyr.
Rømning, desinfektion, overstående dyr § 5.  Eksportmarkeders (samlestaldes) grund skal i  

 almindelighed være rømmet for dyr inden kl. 12.00 dagen efter samlingen,  

 hvorefter rensning og desinfektion omgående skal foretages efter dyrlægens  

 anvisning.
Desinfektion skal ske med en tryksprøjte.
Stk. 2.  I tilfælde, hvor transportvanskeligheder eller  

 lign. forhindrer en rettidig rømning, skal tilladelse til, at dyrene  

 forbliver på markedet, indhentes hos den tilsynsførende dyrlæge.
Uvedkommende  

 må ikke gives adgang til overstående dyr, hvortil døre og porte skal holdes  

 låset.
Overstående klovbærende dyr skal daglig - dog tidligst 24 timer efter  

 samlingens afslutning - inspiceres og, når særligt påbud herom er givet fra  

 pågældende veterinærinspektør, enkeltvis undersøges af dyrlægen.
 § 6.  Fra eksportmarkeder og samlestalde (samt de  

 udenfor eksportmarkederne og samlestaldene beliggende særlige udførselshavne  

 (-steder), jf. § 2 i bekendtgørelse nr. 255 af 14. juli 1954 om udførsel af  

 levende heste og klovbærende husdyr) må der kun bortføres klovbærende dyr til  

 eksport, såfremt virksomheden er beliggende i midtpunktet af et område med en  

 radius på 10 km, hvori der i mindst 30 dage ikke er konstateret udbrud af  

 mund- og klovesyge, svinepest eller enzootisk svinelammelse (Teschener  

 sygdom).
Stk. 2.  Konstateres der en af de i stk. 1 nævnte  

 sygdomme inden for en afstand af 10 km fra et eksportmarked eller en  

 samlestald, hvorved virksomheden inddrages i et iagttagelsesdistrikt, er det,  

 så længe iagttagelsesdistriktet består, forbudt på eksportmarkedet eller i  

 samlestalden at afholde levekvægsmarkeder, grisemarkeder, auktioner, bortsalg  

 og opkøb af klovbærende dyr.
Derimod kan det tillades på eksportmarkedet  

 eller i samlestalden at foretage samlinger af klovbærende dyr til slagtning  

 (lukkede slagtedyrsmarkeder), jf. stk. 5.
 Stk. 3.  Konstateres der en af de i stk. 1 nævnte  

 sygdomme på et eksportmarked eller i en samlestald, eller tilføres der et  

 eksportmarked eller en samlestald klovbærende dyr, der hidrører fra en  

 besætning angrebet af en af de i stk. 1 nævnte sygdomme, skal markedshandelen  

 straks standses, og klovbærende dyr må ikke fjernes fra markedet eller  

 samlestalden, forinden det med virksomheden etablerede offentlige tilsyn er  

 hævet.
Stk. 4.  Veterinærdirektoratet er bemyndiget til uanset  

 bestemmelserne i stk. 3 at tillade, at der på eksportmarkedet eller i  

 samlestalden afholdes lukkede slagtedyrsmarkeder, jf. stk. 5. Sådan  

 tilladelse er betinget af, at de syge dyr eller de fra den angrebne besætning  

 hidrørende dyr slås ned og så vidt muligt nedgraves på stedet, at de sunde  

 dyr føres til omgående slagtning på et nærliggende eksportslagteri eller  

 offentligt slagtehus ledsaget af de i stk. 5 nævnte hvide passersedler, og at  

 markedet eller samlestalden med omgivelser (ramper, vægte, gårdsplads m.v.)  

 derefter renses og desinficeres efter derom af Veterinærdirektoratet givne  

 retningslinier.
Udgifterne ved disse foranstaltninger er det offentlige  

 uvedkommende.
Stk. 5.  Dyr fra de i stk. 2 og 4 omhandlede lukkede  

 slagtedyrsmarkeder skal alle føres direkte til et eksportslagteri eller  

 offentligt slagtehus, hvor dyrene skal slagtes snarest muligt.
Dyrene skal  

 ledsages af en af den tilsynsførende dyrlæge udstedt hvid passerseddel, der  

 dog efter særlig aftale med vedkommende veterinærinspektør kan undlades for  

 dyr, der føres til omgående slagtning på et umiddelbart op ad eksportmarkedet  

 eller samlestalden beliggende eksportslagteri eller offentligt slagtehus.  

 Passersedlen skal inden aflæsningen på eksportslagteriet eller det offentlige  

 slagtehus afleveres til den kontrollerende dyrlæge ved dette.
Denne skal  

 efter slagtningen forsyne passersedlen med påtegning om stedfunden slagtning  

 og senest 2 dage efter slagtningen for slagteriets eller slagtehusets regning  

 tilbagesende den til den dyrlæge, der har udstedt den.
Såfremt denne ikke  

 inden 4 dage fra udstedelsen har modtaget passersedlen tilbage, skal han gøre  

 indberetning derom til vedkommende veterinærinspektør.
Betaling for  

 udstedelse af den omtalte passerseddel er det offentlige uvedkommende.
Levekvægsmarkeder § 7.  Såfremt der på et eksportmarked eller en  

 samlestald afholdes levekvægsmarkeder, auktioner over eller bortsalg og opkøb  

 af levekvæg, gælder foranstående bestemmelser i §§ 2-6 også for disse  

 samlinger.
Grisemarkeder § 8.  Grisemarkeder (-auktioner og -bortsalg),  

 herunder sådanne hvor orner, søer og gylte kan fremstilles, kan finde sted på  

 eksportmarkeders og samlestaldes grund på betingelse af, at den  

 tilsynsførende dyrlæge inspicerer de tilførte dyr (se dog stk. 2), inden de  

 indføres på eksportmarkedet (samlestalden), at kasserne, hvori dyrene  

 tilføres, er rene, at de benyttede lokaler m.v. samt kasser og lign.,  

 der måtte forblive på pladsen, renses og desinficeres straks efter samlingens  

 afslutning, og at sådanne kasser opbevares på betryggende måde.
 Stk. 2.  Såfremt grisemarkeder m.v. finder sted på dage,  

 hvor der er samling af kvæg til udførsel i levende tilstand, skal svinene  

 inden indførselen på eksportmarkedet (samlestalden) undersøges enkeltvis af  

 den tilsynsførende dyrlæge.
 Stk. 3.  Med hensyn til udbrud af ondartet smitsom  

 sygdom gælder de i § 6, stk. 3-5, nævnte bestemmelser.
Heste § 9.  Heste, der tilføres et eksportmarked eller en  

 samlestald, skal udelukkende underkastes inspektion af den tilsynsførende  

 dyrlæge, medmindre en særlig undersøgelse af hver enkelt hest er påbudt af  

 Veterinærdirektoratet.
Dyrenes behandling § 10.  Der skal drages al fornøden omsorg for, at  

 dyrene får en forsvarlig behandling, jf. lov nr. 256 af 27. maj 1950 om værn  

 for dyr.
 Stk. 2.  De tilførte og eventuelle overstående dyr skal  

 fodres, vandes og malkes i fornøden udstrækning, jf. lov nr. 256 af 27. maj  

 1950 om værn for dyr.
Slagtning § 11.  Slagtning, herunder nødslagtning må ikke finde  

 sted på et eksportmarkeds eller en samlestalds grund, medmindre den  

 tilsynsførende dyrlæge i medfør af bestemmelserne i lov nr. 256 af 27. maj  

 1950 om værn for dyr forbyder videre transport af det pågældende dyr, eller  

 der er tale om nedslagning i henhold til bestemmelserne i § 6, stk. 4, i  

 denne bekendtgørelse.
Afblødning af et sådant aflivet dyr må kun ske, såfremt  

 dyret forinden aflivningen efter dyrlægens skøn ikke har vist noget tegn på  

 smitsom sygdom.
 Stk. 2.  Ud over de i stk. 1 nævnte tilfælde må  

 slagteklædte personer ikke færdes på et eksportmarkeds eller en samlestalds  

 grund.
Transport fra markedet (samlestalden) § 12.  For så vidt angår dyrenes transport skal  

 bestemmelserne i de til enhver tid gældende bekendtgørelser fra  

 Justitsministeriet (om transport af levende dyr) og fra Industriministeriet  

 (om transport til søs af levende dyr) iagttages.
Stk. 2.  Vogne, der benyttes til transport af  

 klovbærende husdyr, der er opkøbt til udførsel i levende tilstand, skal  

 forinden læsningen være renset og desinficeret med en 2 promille-holdig  

 opløsning af natriumhydroksyd tilsat 5 pct. frisk læsket kalk.
Jernbanevogne,  

 læsset med klovbærende dyr direkte til udlandet, skal desuden være strøet med  

 et mindst 10 cm tykt lag grus.
Det samme gælder vogne med klovbærende dyr  

 adresseret til Padborg, såfremt vognene i øvrigt er egnet til at gå til  

 udlandet.
Den tilsynsførende dyrlæge skal godkende fornævnte rensning,  

 desinfektion og strøning, inden dyrenes indlæsning påbegyndes.
 Stk. 3.  Det påhviler den tilsynsførende dyrlæge at give  

 de for læsningen (indladningen) ansvarlige fornøden instruktion om de for  

 rensning, desinfektion og grusning af jernbanevogne og lastautomobiler samt  

 rensning og desinfektion af og indladning i skibe fastsatte bestemmelser, og  

 dyrlægen skal ligeledes påse, at disse overholdes, samt til den pågældende  

 veterinærinspektør indberette gentagne, grovere overtrædelser.
 Stk. 4.  Såfremt dyrene skal afsendes med jernbane,  

 påhviler det ledelsen af de virksomheder, hvorfra klovbærende dyr, som er  

 opkøbt til udførsel, afsendes, at give såvel den pågældende station som den  

 tilsynsførende dyrlæge underretning i god tid inden afsendelsen.
Diverse § 13.  Det påhviler eksportmarkedets (samlestaldens)  

 ledelse i god tid til dyrlægen og politiet at anmelde enhver samling af heste  

 og klovbærende dyr, som ansættes til afholdelse uden for de i  

 markedsfortegnelsen anførte dage.
Stk. 2.  Den tilsynsførende dyrlæge er berettiget til at  

 forbyde, at et eksportmarkeds (en samlestalds) grund benyttes til formål,  

 hvis art og omfang er uforenelig med virksomhedens normale drift.
Dyrlægen  

 kan påbyde iværksættelse af rensning (evt. desinfektion) i fornødent omfang  

 efter virksomhedens benyttelse til uvedkommende formål.
 Stk. 3.  Foder og strøelse må kun oplagres i staldene,  

 såfremt det sker på et dertil indrettet loft med tæt gulv.
 Stk. 4.  Det er forbudt fra eksportmarkeder og  

 samlestalde at fjerne løse, brugte reb, grimer og tøjr, forinden disse ved de  

 pågældende virksomheders foranstaltning og på virksomhedens regning er  

 grundigt renset ved hjælp af børste og vand og derefter desinficeret ved  

 anbringelse i mindst 24 timer i et kar med frisk tilberedt 2 1/2 pct.  

 lysolopløsning.
Stk. 5.  De af offentlig myndighed påbudte opslag skal  

 anbringes på et iøjnefaldende sted i nærheden af indgangen, evt. rampen.
Om  

 nødvendigt skal nye rekvireres.
 Stk. 6.  Eksportmarkeders og samlestaldes ledelse skal i  

 øvrigt rette sig efter anvisninger og påbud, som i medfør af lovgivningens  

 bestemmelser meddeles af den tilsynsførende dyrlæge eller veterinære  

 myndigheder.
Tilsynet § 14.  Tilsynet med genemførelsen af foranstående  

 føres af den af Landbrugsministeriet beskikkede dyrlæge i forbindelse med  

 politiet, hvis assistance særlig er påkrævet til kontrol med de i § 3, stk.  

 1, 2 og 5, § 6, § 8, § 10, stk. 1, og § 13, stk. 5, nævnte forhold.
 Stk. 2.  De mærker, som dyrlægen har forsynet dyrene  

 med, må ikke fjernes uden dyrlægens tilladelse.
Betaling § 15.  Dyrlægernes betaling fastsættes af  

 Landbrugsministeriet.
Indtil videre gælder de hidtidige takster.
Overtrædelser § 16.  Overtrædelser af bestemmelserne i denne  

 bekendtgørelse straffes med bøde, jf. § 18 i lov nr. 156 af 14. april 1920 om  

 smitsomme sygdomme hos husdyrene og § 5 i lov nr. 197 af 7. maj 1948 om  

 markeder m.v. for heste og kreaturer samt § 5 i lov nr. 131 af 13. april 1954  

 om udførsel og indførsel af levende husdyr m.m.
 § 17.  Denne bekendtgørelse træder i kraft den 1.  

 februar 1988.
 Stk. 2.  Bekendtgørelse nr. 253 af 14. juli 1954 om  

 eksportmarkeder og samlestalde, som ændret ved bekendtgørelse nr. 384 af 21.  

 oktober 1965 ophæves.
