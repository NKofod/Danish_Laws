I standardentreprenørkontraktens § 32 er der en henvisning til  

 buslovens § 8 ang. overtagelse af materiel.
Da kontrakten er en privatretlig  

 aftale, har ministeriet ingen kompetence vedr.
uoverstemmelser om overtagelse af materiel I brev af 10. maj 1988 har Landsforeningen Danmarks Bilruter anmodet  

 ministeriet om en udtalelse om, hvorvidt en rutebilejer, der har indgået  

 aftale baseret på standardentreprenørkontrakten kan kræve det til kørslen  

 benyttede materiel overtaget i henhold til buslovens § 8 og kontraktens § 32,  

 stk. 6, såfremt der ikke opnås enighed om forlængelse af kontrakten ved  

 dennes udløb ved køreplanskiftet 1989, og kontraktgiver herefter indgår  

 aftale med en anden vognmand, der accepterer den af kontraktgiver foreslåede  

 kontrakt, der er afvist af den hidtidige kontraktspartner.
I denne situation skal spørgsmålet om en eventuel overtagelsesforpligtelse  

 ikke afgøres efter buslovens § 8, men udelukkende efter kontraktens § 32,  

 stk. 6, der er en privatretlig aftale, hvorfor uoverensstemmelser om  

 kontraktens indhold ikke kan forelægges ministeriet, men må finde sin  

 afgørelse ved voldgift eller ved indbringelse for domstolene.
Henvisningen i  

 § 32, stk. 6, til buslovens § 8 indebærer ikke, at spørgsmålet henhører under  

 ministeriets kompetence.
