Ved skrivelse af 26. juli 1983 anmodede direktoratet anstalterne om at  

 foranledige, at fængselstandlæger, klinikassistenter og anstaltslaboranter  

 fik fremsat tilbud om at blive vaccineret mod smitsom leverbetændelse  

 (hepatitis B), såfremt det gennem en forudgående undersøgelse måtte anses for  

 påkrævet for at forebygge smitte.
Anstalterne anmodedes samtidig om at  

 afholde de med undersøgelsen og vaccinationen forbundne udgifter.  

 Direktoratet er blevet opmærksom på, at flere fængselssygeplejersker udfører  

 arbejdsopgaver, der kan sammenlignes med laboranternes, dvs. udtagning af  

 blodprøver m.v., hvorfor man hermed skal anmode anstalterne om at  

 foranledige, at fængselssygeplejersker, der udfører laborantarbejde,  

 ligeledes får tilbud om undersøgelse og eventuel vaccination på de i  

 ovennævnte skrivelse nævnte vilkår.
 E.B.
Jon Johnsen Kriminalforsorgens anstalter.
