 Ved lov nr. 396 om ændring af lov om afgift af visse olieprodukter er der  

 sket en nedsættelse af afgiftsgodtgørelsen for dieselolie.
 Lov nr. 396 er vedtaget den 6.6.1991, optaget i Lovtidende den 7.6.1991 og  

 trådt i kraft den 1.7.1991.
Ifølge lovens § 10 stk. 2 ydes der for olieprodukter, der anvendes som  

 drivmiddel i registrerede motorkøretøjer, kun delvis tilbagebetaling af  

 afgiften.
Det ikke tilbagebetalingsberettigede beløb udgør 110 øre pr. liter.
 Godtgørelse til entreprenøren.
 Bygge- og Boligstyrelsen skal meddele, at bygherrer med bygge- og  

 anlægsarbejder, der udføres efter Byggestyrelsens cirkulære af 11.11.1981 om  

 pris og tid på bygge- og anlægsarbejder, udover den faste pris kan yde  

 entreprenøren godtgørelse for de samlede udgiftsstigninger, der kan  

 dokumenteres at være en direkte følge af ovennævnte nedsættelse af  

 kompensationen efter lov nr. 396 § 10 stk. 2.
 Det er en betingelse for opnåelse af godtgørelse for merudgifter som følge  

 af den reducerede statslige afgiftsgodtgørelse, at tilbud er afgivet før den  

 7.6.1991, som er datoen for lovens optagelse i Lovtidende.
 Udgiftsstigningerne som følge af nedsættelsen af afgiftsgodtgørelsen skal  

 udgøre mindst 0,25% af den pågældende entreprisesum, dog mindst 5.000 kr.
 Godtgørelse til underentreprenør.
 Er en entreprenør i henhold til sin aftale med en underentreprenør  

 forpligtet til at yde godtgørelse til denne for nævnte statslige pålæg, kan  

 tilsvarende godtgørelse ydes entreprenøren af bygherren.
Godtgørelse kan i alle tilfælde ydes, såfremt underentreprenørens krav  

 udgør mindst 0,25% af den pågældende entreprisesum, dog mindst 5.000 kr.  

 beregnet ud fra den enkelte underentreprisesum.
Det er en betingelse, at der  

 er tale om et egentligt underentrepriseforhold og ikke blot om et  

 leveranceforhold.
 Dokumentation.
 Bygherren må tage stilling til hvilken dokumentation, han anser for  

 tilstrækkelig.
 P.d.v.
