 FAG:
 Læreplan for faget INDKØB III på kursus til handelsskolernes  

 statskontrollerede specialkursus.
 TIMETAL :
 60 timer.
 FORMÅL :
I fortsættelse af den indsigt deltagerne har fået gennem deltagelse i  

 faget Indkøb I (Indkøbets problematik og Indkøbsteknik) og faget Indkøb II  

 (Materialestyring og Indkøbsjura) er det formålet at bibringe deltagerne  

 forudsætninger for selvstændigt at kunne gennemføre forekommende  

 indkøbsopgaver.
Heri indgår følgende delmål:
- at uddybe deltagernes forståelse af indkøbets betydning for  

 virksomhedens økonomi - at bibringe deltagerne viden om leverandørmarkedsforhold og om  

 proceduren for indsamlingen af markedsdata - at give deltagerne viden om formulering af mål, politik og funktion på  

 indkøbsområdet, herunder at gennemgå det principielle indhold af  

 leverandørpolitik, pris, kvalitet, service samt betalingspolitik - at gennemgå nogle principielle forhold ved indgåelse af kontrakter,  

 såvel nationale som internationale - at bibringe eleverne viden om de generelle principper for  

 forhandlingsteknik.
 INDLÆRINGSDYBDE:
A.
Deltagerne har fået forklaret teoretiske emner gennem en bred  

 orientering og har opnået kendskab til de pågældende emner.
B.
Deltagerne har fået indlært teoretisk viden gennem lektioner og  

 selvstændigt arbejde med stoffet og har opnået forståelse af- og  kendskab  

 til de pågældende emner.
C.
Deltagerne har gennem lektioner og selvstændigt arbejde med stoffet  

 opnået god forståelse og dybere kendskab til de pågældende emner og kan  

 anvende stoffet i afvigende kombinationer.
 VEJLEDENDE UNDERVISNINGSTIMETAL :
 Klassificering af indlæringsdybde vil være efterfulgt af en talværdi, der  

 angiver det vejledende undervisningstimetal.
 HJEMMEOPGAVER :
 Der stilles 12 hjemmeopgaver hver svarende til et omfang som en halv  

 eksamensopgave.
 EKSAMEN :
 Prøven er skriftlig og varer 4 timer.
