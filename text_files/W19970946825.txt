Ankestyrelsens principafgørelse P-8-97 om kompetence - pension - tilkendelsestidspunkt Resume:
 Ankestyrelsen  ændrede en forhøjet almindelig pension, som kommunen havde tilkendt, og nævnet havde tiltrådt, til mellemste pension.
Den mellemste førtidspension blev tilkendt med virkning fra fra den 1. i måneden, efter at der var forløbet 3 måneder fra ansøgningstidspunktet, idet revaliderings- og pensionsnævnet først havde truffet afgørelse efter dette tidspunkt.
Ankestyrelsen fandt ikke, at den mellemste førtidspension kunne tillægges allerede fra kommunens afgørelse om tilkendelse af forhøjet almindelig førtidspension, idet kommunen ikke havde kompetence til at træffe Kassation:
Der er kommet nye regler på området Love:
Lov om social pension - lovbekendtgørelse nr. 612 af 24. juni 1996 - § 33, stk. 2 og § 59, stk. 1, nr. 1 Sagsfremstilling:
 Sagsfremstilling: Ansøgning om pension var indgivet den 10. januar 1996, og kommunen traf afgørelse om tilkendelse af almindelig forhøjet førtidspension den 15. februar 1996 med virkning fra den 1. marts 1996.
 Revaliderings- og pensionsnævnet traf afgørelse om stadfæstelse af kommunens afgørelse den 2. september 1996.
 Ankestyrelsen traf på møde afgørelse om, at ansøger havde ret til mellemste førtidspension fra tidligst mulige tidspunkt.
 Sagen blev efterfølgende behandlet i principielt møde med henblik på afklaring af, om der kunne tilkendes mellemste førtidspension med tilbagevirkende kraft fra kommunens afgørelse, uanset at kommunen ikke havde kompetence til at træffe afgørelse om mellemste førtidspension, eller om mellemste førtidspension tidligst kunne tilkendes fra den 1. i måneden 3 måneder efter ansøgningen.
-------------------------------------------------------------------- |*) I SM P-2-93 er lagt til grund, at det ikke bør komme ansøgeren  | |   til skade, at pensionen først bliver tilkendt efter anke over   | |   afslaget, og at ankeinstansens tilkendelse af førtidspension    | |   derfor har virkning fra kommunens afgørelse.
Det er dog en      | |   forudsætning, at kommunen har kompetencen til at træffe den     | |   afgørelse, som ankeinstansen efterfølgende træffer. |-------------------------------------------------------------------- Afgørelse:
 Ansøger havde ret til at få mellemste førtidspension med virkning fra 1. maj 1996.
 Ved afgørelsen om tilkendelsestidspunkt lagde Ankestyrelsen vægt på, at det følger af lovens § 33, stk. 2, at pension tilkendes med virkning fra den 1. i måneden, efter at der er truffet afgørelse om pension og senest med virkning fra den 1. i måneden, efter at der er forløbet 3 måneder fra ansøgningstidspunktet.
 Ankestyrelsen fandt i overensstemmelse hermed, at tilkendelsen af mellemste førtidspension havde virkning fra den 1. maj 1996, der er den 1. i måneden, efter at der var forløbet 3 måneder fra ansøgningstidspunktet den 10. januar 1996. Der var herved lagt vægt på, at nævnets afgørelse om afslag på mellemste førtidspension blev truffet den 2. september 1996 og således efter udløbet af 3 måneders fristen.
 Ankestyrelsen var opmærksom på, at kommunen allerede den 15. februar 1996 traf afgørelse om tilkendelse af forhøjet almindelig førtidspension efter lovens § 14, stk. 3, nr. 1, og at kommunen samtidig havde afgivet indstilling til revaliderings- og pensionsnævnet i medfør af lovens § 23.
 Ankestyrelsen fandt dog ikke, at der ved tilkendelse af mellemste førtidspension kunne lægges vægt på tidspunktet for kommunens afgørelse om forhøjet almindelig førtidspension, da det alene var revaliderings- og pensionsnævnet, der havde kompetencen til at træffe afgørelse om tilkendelse af mellemste førtidspension ifølge lovens § 59, stk. 1, nr. 1.
 Ankestyrelsen ændrede således revaliderings- og pensionsnævnets afgørelse med virkning fra den 1. maj 1996.
