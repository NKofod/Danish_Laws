Klage over manglende behandling af byld ved brystprotese Nævnet fandt ikke anledning til kritik af lægen, idet nævnet lagde vægt på, at der forud for undersøgelsen var ordineret bredspektret antibiotika samt at der var sket en spontan perforation af den ved ultralyd konstaterede byld ved protesen, og lægen vurderede på den baggrund, at det ikke var umuligt, at tilfældet ville gå i ro, men at det kunne blive nødvendigt at fjerne protesen.
Nævnet lagde videre vægt på, at der blev foretaget kontrol en uge senere samt, at patienten ved disse to undersøgelser ikke var alment påvirket, ligesom der var afløb fra protesen og endelig, at denne ikke var synligt i den åbning, der var dannet.
