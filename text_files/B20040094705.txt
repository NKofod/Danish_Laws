Bekendtgørelse om forretningsorden for fredningsnævn I medfør af § 35, stk. 9, og § 87,  

 stk. 4, i lov om naturbeskyttelse, jf. lovbekendtgørelse nr. 884 af 18.  

 august 2004, fastsættes:
 § 1.  

  

 Formanden  

 for et fredningsnævn tilrettelægger nævnets arbejde, fastsætter tid og sted  

 for  

 nævnets møder og drager omsorg for udførelsen af nævnets beslutninger.
 Stk. 2.  

  

 Formanden  

 sørger for, at der knyttes sekretærbistand til nævnet.
 § 2.  

  

 Formanden  

 kan bestemme, at beføjelserne som formand i enkelte for nævnet verserende  

 dispensationssager og sager efter § 9 skal udøves af suppleanten for  

 formanden, selv om formanden ikke er forhindret i at deltage i sagen.
 § 3.  

  

 Er  

 et medlem forhindret i at deltage i et af formanden fastsat møde, skal  

 medlemmet omgående underrette formanden herom.
 § 4.  

  

 Angår  

 en fredningssag et område, der ligger i flere kommuner, deltager det  

 kommunalbestyrelsesvalgte medlem kun i beslutninger vedrørende arealer i  

 vedkommende kommune.
 Stk. 2.  

  

 Angår en  

 fredningssag et område, der ligger i flere amter, deltager det amtsrådsvalgte  

 medlem kun i beslutninger vedrørende arealer i vedkommende amt.
§ 5.  

  

 Snarest  

 muligt efter nævnets modtagelse af et fredningsforslag, der opfylder kravene  

 i  

 naturbeskyttelseslovens § 36, stk. 1, 2. pkt. og stk. 3-6,  

 skal  

 formanden foretage offentlig bekendtgørelse af fredningssagens rejsning og  

 sende fredningsforslaget til de i lovens § 37, stk. 1, nævnte.
Den  

 offentlige bekendtgørelse skal foretages i Statstidende og de dagblade, der  

 udkommer på egnen.
§ 6.  

  

 Snarest  

 muligt efter den bekendtgørelse, der er nævnt i § 5, skal nævnet afholde  

 et offentligt tilgængeligt møde om fredningsforslaget.
Under behandlingen af  

 fredningssagen skal nævnet foretage besigtigelse af det område, som forslaget  

 omfatter.
 Stk. 2.  

  

 Nævnet  

 bestemmer, om der skal afholdes flere offentligt tilgængelige møder eller  

 eventuelt møder med enkelte af sagens parter om særlige spørgsmål, og om der  

 i  

 tilslutning hertil skal foretages fornyet eller yderligere besigtigelse.
Stk. 3.  

  

 Tid og sted  

 for et offentligt tilgængeligt møde skal bekendtgøres af formanden med mindst  

 4  

 ugers varsel i de dagblade, der udkommer på egnen.
Med mindst samme varsel  

 skal  

 formanden indbyde de i naturbeskyttelseslovens § 37, stk. 6, nævnte  

 til at deltage i mødet.
De, der er indbudt til mødet, skal have lejlighed til  

 at udtale sig om sagen.
 § 7.  

  

 Formanden  

 kan på nævnets vegne fastsætte frister for afgivelse af udtalelser fra sagens  

 parter, myndigheder, sagkyndige mv.
 § 8.  

  

 Nævnet  

 kan ikke træffe endelig afgørelse om fredningens gennemførelse, før  

 anbefaling  

 som nævnt i lovens § 38 a foreligger.
§ 9.  

  

 Snarest  

 muligt efter nævnets afgørelse i en fredningssag skal formanden foretage  

 offentlig bekendtgørelse om afgørelsen, sende afgørelsen til de i  

 naturbeskyttelseslovens § 40, stk. 2, nævnte og lade  

 fredningsbestemmelserne  

 tinglyse på de pågældende ejendomme.
Afgørelsen skal endvidere sendes til  

 Naturklagenævnet tillige med en fortegnelse over, til hvem afgørelsen er  

 sendt,  

 samt til Det centrale Fredningsregister.
 Stk. 2.  

  

 Såfremt et  

 fredningsforslag er bortfaldet, fordi fredningsnævnet ikke inden 2 år efter,  

 at  

 fredningssagen er rejst, har truffet afgørelse efter lovens § 40, jf.  

 § 37 a, stk. 1, og fristen ikke er forlænget i medfør af lovens  

 § 37 a, stk. 3, skal nævnet foretage offentlig bekendtgørelse  

 herom.
 Stk. 3.  

  

 Den  

 offentlige bekendtgørelse, der er nævnt i stk. 1 og 2, skal foretages i  

 Statstidende og de dagblade, der udkommer på egnen.
 Stk. 4.  

  

 Går nævnets  

 afgørelse ud på, at fredningen skal gennemføres, bør afgørelsen af  

 erstatningsspørgsmål m.v. normalt udskilles til en samtidig truffet,  

 selvstændig afgørelse.
§ 10.  

  

 Under  

 behandlingen af en ansøgning om dispensation fra en foreslået eller fastsat  

 fredningsbestemmelse skal nævnet foretage besigtigelse og afholde møde med  

 parter og interesserede i sagen, såfremt dette ønskes af et af nævnets  

 medlemmer.
Indbydelse til at deltage i en besigtigelse eller et møde skal så  

 vidt muligt gives skriftligt med mindst 2 ugers varsel.
 Stk. 2.  

  

 Fredningsnævnet  

 kan kun meddele dispensation fra en fredning eller en foreslået fredning i  

 eller uden for et internationalt naturbeskyttelsesområde, hvis det ansøgte  

 ikke  

 indebærer forringelse af naturtyper og levesteder for arter eller betydelige  

 forstyrrelser af arter, som området er udpeget for.
 Stk. 3.  

  

 Hvis der  

 ikke afholdes møde som nævnt i stk. 1, drager formanden omsorg for, at i  

 det mindste følgende får lejlighed til at fremkomme med en skriftlig  

 udtalelse:
1)  

 	  

 den, som har rejst  

 fredningssagen, 2)  

 	  

 de, som i  

 fredningsbestemmelserne er indsat eller foreslået indsat som  

 høringsberettigede, og 3)  

 	  

 de, som i ældre  

 fredningskendelser var tillagt påtaleret.
 Stk. 4.  

  

 Hvis  

 bestemmelserne i stk. 3 fører til, at der skal gives Naturfredningsrådet  

 lejlighed til at udtale sig, erstattes Naturfredningsrådet af Skov- og  

 Naturstyrelsen.
 Stk. 5.  

  

 Formanden  

 kan på nævnets vegne afgøre ansøgninger om dispensation fra en verserende  

 eller  

 afsluttet fredning, når sagen skønnes at være af underordnet betydning i  

 forhold til fredningens formål.
 § 11.  

  

 En  

 afgørelse efter § 10 om dispensation skal være ledsaget af et kort, der  

 angiver ejendommens beliggenhed, medmindre afgørelsen indeholder en nøjagtig  

 angivelse af beliggenheden vedrørende den meddelte dispensation.
 Stk.2.  

  

 Nævnet  

 underretter de i naturbeskyttelseslovens § 86 nævnte klageberettigede om  

 nævnets afgørelse.
 Stk. 3.  

  

 Nævnets  

 afgørelse skal indeholde oplysning om, at en dispensation ikke må udnyttes,  

 før  

 klagefristen er udløbet, og at rettidig klage har opsættende virkning for den  

 påklagede afgørelse, medmindre klagemyndigheden bestemmer andet, jf.  

 naturbeskyttelseslovens § 87, stk. 3.
 Stk. 4.  

  

 Fredningsnævnet  

 giver den, som har fået en tilladelse, undderretning om en indgivet klage og  

 om  

 klagens opsættende virkning., jf. naturbeskyttelseslovens § 87,  

 stk. 3.
 § 12.  

  

 Under  

 behandlingen af en sag om tilladelse til plejeforanstaltninger, jf. § 1,  

 stk. 1, i bekendtgørelse om pleje af fredede arealer og fortidsminder  

 samt  

 tilsyn, finder § 10, stk. 1, tilsvarende anvendelse.
 § 13.  

  

 Det  

 skal fremgå af nævnets afgørelser, med hvilke stemmetal afgørelsen er  

 truffet.
Stk. 2.  

  

 Hvis et  

 mindretal ønsker det, skal afgørelsen indeholde en begrundelse for  

 mindretallets afvigende opfattelse.
Begrundelsen affattes af formanden efter  

 samråd med mindretallet.
 Stk. 3.  

  

 Nævnet  

 bestemmer, om mindretallet skal anføres med navn.
 § 14.  

  

 Formanden  

 afgiver hvert år statistiske oplysninger til Skov- og Naturstyrelsen om de  

 fredningssager, der er rejst, og de, der er afsluttet i det forrige  

 kalenderår.
 § 15.  

  

 Bekendtgørelsen  

 træder i kraft den 1. oktober 2004. Samtidig ophæves bekendtgørelse nr. 721  

 af  

 7. september 1997.
