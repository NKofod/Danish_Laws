Parcelhusreglen En parcel af en gartneriejendom med et stuehus, der har  

 været anvendt til bolig for ejeren i 13 år, kunne afstås  

 skattefrit, uanset ejeren derefter har anvendt et nyt Spørgsmål Kan en parcel af en ejendom i Solrød, hvorpå  

 der ligger et gammelt stuehus, sælges skattefrit, eller beskattes  

 avancen i henhold til ejendomsavancebeskatningsloven ? Svar Avancen vil være skattefri efter  

 ejendomsavancebeskatningslovens § 8, stk. 1, nr. 2, jfr. § 9, stk. 4.
Sagsfremstilling og begrundelse En skatteyder erhvervede i 1960 en ejendom i Solrød  

 by, der lå i landzone med status som frugtplantage, gartneri og  

 planteskole.
Ejendommen var på 5,2 ha, og anvendt til gartneri.
Foruden  

 den oprindelige driftsbygning på 120 m2 er der i 1973  

 opført drivhuse på 2.770 m2.
 Det oprindelige stuehus på 120 m2 blev  

 anvendt til bolig for skatteyderen indtil 1973, hvor han opførte et  

 nyt stuehus på 160 m2, som han siden har anvendt til bolig.  

 Det oprindelige stuehus blev i 1973 lejet ud til hans datter.
I 1996 gav Roskilde amt tilladelse til i medfør af  

 planlovens § 35 til udstykning af en parcel på 2.295 m2 med  

 det gamle stuehus.
Amtet har efterfølgende bekræftet overfor  

 Told- og Skattestyrelsen, at der ikke vil blive givet tilladelse til  

 yderligere udstykning af parcellen på 2.295 m2.
 Solrøds kommunes skatteforvaltning har udtalt, at  

 parcellen ikke var omfattet af ejendomsavancebeskatningslovens § 9, stk. 4.  

 Der er henvist til , at ejeren ikke har anvendt det gamle stuehus til bolig  

 de sidste 22 år, men til udlejning.
 Ligningsrådet bemærkede, at situationen var  

 omfattet af ordlyden i ejendomsavancebeskatningslovens § 9, stk. 4. Det  

 fremgår af denne bestemmelse, der gælder for salg af ejendomme,  

 der på afståelsestidspunktet var helt eller delvist benyttet til  

 landbrug, gartneri, planteskole eller frugtplantage, at afståelse af et  

 et- eller to-familiehus, der tidligere har udgjort en del af en sådan  

 ejendom, kan ske efter lovens § 8, hvis ejeren har beboet ejendommen i en hel  

 del eller hele perioden, hvor han ejede den samlede ejendom.
 Ligningsrådet fandt herefter, at avancen ved salg af  

 den omhandlede parcel på 2.295 m2 af ejendommen, var  

 skattefri efter ejendomsavancebeskatningslovens § 8, stk. 1, nr. 2, jfr. § 9,  

 stk. 4. Der blev henset til, at skatteyderen har beboet det gamle stuehus i  

 13 år af sin ejertid i perioden fra 1960 til 1973. Der blev endvidere  

 henset til, at amtet har bekræftet, at der ikke vil blive givet  

 tilladelse til yderligere udstykning af grunden på 2.295  

 m2.
