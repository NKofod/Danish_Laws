 Justitsministeriet skal herved meddele, at Finansministeriet har indgået  

 aftale med Den Almindelige Danske Lægeforening, hvorefter honoraret for  

 udtagelse af blodprøver i faderskabssager med virkning fra 1. januar 1991 er  

 fastsat til 160 kr.
 Embederne kan fortsat betale et tillæg på 50% af det fastsatte honorar for  

 udtagelse af blodprøver til udvidet undersøgelse i faderskabssager.
På given foranledning skal Justitsministeriet endvidere oplyse, at  

 blodprøver i faderskabssager som hidtil kan udtages af embedslægen.
Efter § 6  

 i lov nr. 381 af 13. juni 1973 om embedslægeinstitutioner m.v. og § 18, litra  

 g, i bekendtgørelse nr. 474 af 19. september 1974 om  

 embedslægeinstitutionernes virksomhed hører udtagelse af blodprøver i  

 faderskabssager under embedslægernes almindelige tjenstlige pligter.
Der kan  

 således ikke betales honorar, når blodprøve i en faderskabssag udtages ved  

 embedslægeinstitutionens foranstaltning.
 Justitsministeriets cirkulæreskrivelser af 30. januar 1990 og 12. oktober  

 1990 ophæves.
 P.M.V.
 E.B.
