 I medfør af § 11 a, stk. 1-2, og § 28, stk. 5, i lov om kvalitetskontrol  

 med fisk og fiskevarer, jf. lovbekendtgørelse nr. 339 af 29. maj 1987,  

 fastsættes:
§ 1.  Fiskeri efter muslinger og østers er forbudt i  

 den vestlige del af Limfjorden afgrænset i vest af en ret linie mellem  

 Harboøre Tange NW (56 grader 41 min.50 sek.
N. 8 grader 11 min. 46 sek.
E.)  

 og Agger Tange W (56 grader 45 min. 21 sek.
N. 8 grader 13 min. 29 sek.
E.)  

 og i øst af Sallingsundbroen og en ret linie mellem færgelejerne i Feggesund.
 Stk. 2.  Det er endvidere forbudt at foretage  

 overdragelse samt tilvirkning, opbevaring og transport af muslinger og østers  

 og varer af disse, der hidrører fra det i stk. 1, nævnte område.
 Stk. 3.  Det i stk. 1-2 anførte forbud gælder også  

 muslinger og østers og varer af disse, der ikke er bestemt til menneskeføde.
 § 2.  Fiskeriministeriet kan dispensere fra  

 bestemmelserne i § 1, når de kvalitetsmæssige forhold taler herfor.
 § 3.  Opmærksomheden henledes i øvrigt på  

 Fiskeriministeriets bekendtgørelse nr. 598 af 16. december 1983 om forbud mod  

 fiskeri m.v. ved Harboøre Tange.
 § 4.  Overtrædelse af § 1 straffes med bøde eller  

 hæfte.
 § 5.  Bekendtgørelsen træder i kraft den 21. september  

 1990.
