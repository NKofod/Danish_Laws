Fremsat den 1. november 2005 af Rune Lund (EL),  

 Jørgen  

 Arbo-Bæhr  

 (EL), Line Barfod (EL),  

  

 Per Clausen (EL) og Frank Aaen (EL) Forslag til folketingsbeslutning om,  

 at Danmark ikke kan tilslutte sig EU-fiskeriaftale med Marokko, såfremt den  

 omfatter Vestsaharas territorialfarvand Folketinget pålægger regeringen at arbejde for, at den fiskeriaftale,  

 der forhandles mellem Europa-Kommissionen og Marokko, ikke kommer til at  

 omfatte Vestsaharas farvand, dvs. farvandet syd for den af FN anerkendte  

 grænse  

 mellem Marokko og Vestsahara.
Såfremt aftalen kommer til at omfatte  

 Vestsaharas  

 farvand, pålægges regeringen at stemme nej til fiskeriaftalen, når den  

 forelægges  

 EUs Ministerråd.
Bemærkninger til forslaget Da Spanien i 1975 som følge af saharianernes frihedskamp trak  

 sig ud af Vestsahara, hævdede Marokko, at området tilhørte dem.
FNs  

 Internationale Domstol i Haag erklærede allerede i juli 1975, at Marokkos  

 krav  

 ingen gyldighed havde.
Siden har FN ved årlige resolutioner gentaget kravet  

 om  

 afkolonisering og folkeafstemning  altid støttet af Danmark.
Ikke desto  

 mindre  

 lavede Spanien ved sin tilbagetrækning en aftale om marokkansk overtagelse af  

 Vestsahara, bl.a. mod at Marokko ikke ville rejse territorialkrav på Ceuta og  

 Melilla, samt garantier for fiskerettigheder og del i udnyttelsen af de  

 vestsaharianske fosfatminer.
Desværre svigtede FN og det internationale  

 samfund  

 ved kun i tale at vende sig imod invasionen.
Og da det 3 år senere lykkedes  

 POLISARIO (Folkefronten til befrielse af Saguia el Hamra og Rio de Oro) at  

 bekæmpe den mauretanske besættelsesstyrke, protesterede FN over, at Marokko  

 overtog de mauritianske stillinger.
Den fortsatte befrielseskamp fik i 1980  

 Marokko til at bygge vor tids største fæstningsværk: en  

 2.200 km  

 lang mur omkranset af  

 verdens største minefelt.
Først i 1991 stoppede krigen ved FNs mellemkomst.
Den  

 væsentligste del af denne FN-våbenhvile var opsætningen af  

 FN-overvågningsstyrken  

 MINURSO, som Danmark har støttet og deltaget i fra starten, og som nu har  

 fået  

 dansk ledelse.
Overvågningsstyrkens opgave var bl.a. at gennemføre en  

 folkeafstemning om selvbestemmelse, der senest skulle være gennemført i 1992.  

 Siden da har FN brugt 600 mio. dollar til vælgerregistrering, men det har  

 været  

 spildt arbejde, da Marokko hver gang har afvist hele grundlaget.
I den situation blev den tidligere amerikanske udenrigsminister  

 James Baker udpeget til mægler af Kofi Annan.
I januar 2003 fremlagde James  

 Baker den såkaldte Baker-plan, der forudsætter, at Vestsahara ved en  

 folkeafstemning om autonomi gives autonomi inden for Marokko over en periode  

 på  

 mindst 4 år.
Det vil være Marokko, der får suveræniteten over landet, mens de  

 lokale og indenrigspolitiske spørgsmål overlades til Vestsaharas befolkning.  

 Efter denne periode gennemføres i 2007-2008 en folkeafstemning om  

 selvbestemmelse.
Den danske regerings holdning til løsningen af konflikten  

 bygger på Baker-planen.
Et hovedelement i planen er, at de marokkanske bosættere, som  

 vil udgøre et flertal, gives stemmeret i en folkeafstemning om områdets  

 status.  

 Ikke desto mindre accepterede POLISARIO planen ud fra ønsket om fred, og at  

 det  

 flertal af saharianere, der befinder sig i flygtningelejrene, får mulighed  

 for  

 at vende hjem.
Marokko derimod har afvist planen; givetvis ud fra en frygt  

 for,  

 at deres bosættere vil stemme for selvstændighed eller selvstyre, da de  

 hellere  

 vil være borgere i et demokratisk Vestsahara end være undergivet et Marokko,  

 som konstant forbryder sig imod menneskerettigheder m.v.
Og nu som før lider det saharianske folk.
Dels som flygtninge i  

 lejre på et af klodens mest barske steder.
Dels som undertrykte under den  

 marokkanske besættelse.
Fredelige demonstrationer er blevet besvaret med  

 voldelig undertrykkelse og massearrestationer.
Og som vi har set siden maj  

 måned i år, er udenlandske reportere og parlamentariske delegationer fra  

 bl.a.
Spanien  

 blevet nægtet adgang til det besatte land.
Den aktuelle situation har da også  

 fået FNs hovedtalsmand Stephane Dujarric til den 21. september 2005 at  

 udtrykke sin bekymring.
Som følge deraf vil FN nu have undersøgt krænkelserne  

 nærmere.
 POLISARIOs frigivelse af de sidste krigsfanger, som er blevet  

 hilst velkommen af FN, USA og EU, er ikke blevet mødt med tilsvarende  

 velvilje  

 fra Marokkos side, hverken hvad angår krigsfanger eller redegørelse om de  

 tusinder forsvundne saharianere.
Ingen stiller således spørgsmålstegn ved saharianernes ret til  

 selvbestemmelse.
Ingen har kunnet sætte en finger på den kamp for frihed, som  

 de har ført med våben siden starten af 1900-tallet.
En kamp der aldrig har  

 været ført mod civile mål.
Og siden 1991 har POLISARIO i tillid til FN og den  

 internationale retsorden valgt en fredelig vej til løsning.
Der er således efter vores opfattelse rigelige grunde til, at  

 Marokko burde lægges under pres og gerne i form af en egentlig  

 handelsembargo.  

 Vores ærinde med dette beslutningsforslag er dog mere beskedent, nemlig at  

 sikre, at Marokko overholder sine forpligtelser som besættelsesmagt, og at  

 Danmark og EU ikke bidrager til krænkelser af FNs charter.
I den  

 forbindelse  

 henvises til brev af 29. januar 2002 fra FNs undergeneralsekretær for  

 retlige  

 anliggender, Hans Corell, til præsidenten for FNs Sikkerhedsråd, der  

 omhandler  

 situationen i Vestsahara og udnyttelsen af områdets naturressourcer.
Som det  

 fremgår heraf, følger det af reglerne i FN-charteret, herunder artikel 73, og  

 talrige resolutioner fra FNs Generalforsamling, herunder resolutionerne  

 48/46  

 af 10. december 1992 og 49/40 af 9. december 1993, at enhver besættelsesmagt,  

 som berøver de oprindelige folk i et ikke selvstyrende område deres ret til  

 egne råstoffer, bryder sine forpligtelser i henhold til FN-charteret.
Det  

 følger heraf, at kontrakter med besættelsesmagten om udnyttelse af råstoffer  

 i  

 besatte områder er retsstridige og ulovlige.
En fiskeriaftale mellem EU og Marokko, der omfatter det besatte  

 Vestsaharas fiskevande, er således i strid med international lov.
Det er da  

 også derfor, at USAs handelsaftale med Marokko undtager økonomiske  

 aktiviteter, der har med Vestsahara at gøre.
EUs fiskeriaftale vil, som  

 den nu  

 foreligger, være en utilstedelig opmuntring for Marokko, der ikke på noget  

 tidspunkt har vist vilje til fred; og samtidig et signal til legitime  

 befrielsesbevægelser om, at fredelige midler og accept af FNs planer  

 kun fører  

 til uopmærksomhed og forværring af lidelserne.
Skriftlig fremsættelse Rune Lund  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om, at Danmark ikke kan tilslutte sig EU-fiskeriaftale  

 med  

 Marokko, såfremt den omfatter Vestsaharas territorialfarvand.
(Beslutningsforslag nr.
B 25).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
