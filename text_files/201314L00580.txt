Betænkning afgivet af Miljøudvalget den 13. marts 2014 Betænkning over Forslag til lov om ændring af lov om råstoffer og lov om miljøbeskyttelse (Flytning af myndighedskompetence fra kommunalbestyrelsen til henholdsvis staten og regionsrådet som opfølgning på evaluering af kommunalreformen) [af miljøministeren (Ida Auken)]:
1. Udvalgsarbejdet Lovforslaget blev fremsat den 30. januar 2014 og var til 1. behandling den 7. februar 2014. Lovforslaget blev efter 1. behandling henvist til behandling i Miljøudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og miljøministeren sendte den 19. december 2013 dette udkast til udvalget, jf.
MIU alm. del  bilag 122. Den 30. januar 2014 sendte miljøministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra Danske Råstoffer og KTC - Kommunalteknisk Chefforening.
 Miljøministeren har over for udvalget kommenteret de skriftlige henvendelser til udvalget.
Spørgsmål Udvalget har stillet 9 spørgsmål til miljøministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til vedtagelse uændret.
Venstres, Dansk Folkepartis og Det Konservative Folkepartis medlemmer af udvalget er positive over for lovforslagets indførelse af ny kompetencefordeling, idet der kommer en mere kompetent behandling og efterbehandling af miljøbeskyttelsesloven og råstofloven.
Lovforslaget er en udmøntning af aftalen fra juni 2013 mellem regeringen og Folketingets partier som følge af evalueringen af kommunalreformen.
Venstre, Dansk Folkeparti og Det Konservative Folkeparti tilslutter sig aftalens overordnede formål om at sikre øget faglighed og effektivitet på miljøområdet.
Lovforslaget gør det klart, at dette kræver, at der foreligger klare definitioner på selve kompetencefordelingen.
I lovforslaget er det ligeledes klart, at krav fra kommunerne i henhold til naturbeskyttelsesloven og vandforsyningsloven kan indgå som et vilkår i den samlede råstofstilladelse.
Derfor mener Venstre, Dansk Folkeparti og Det Konservative Folkeparti, at der tages højde for en klar fordeling af kompetencer mellem stat, regioner og kommuner.
På baggrund af dette vil de tre partier stemme for lovforslaget.
Uffe Elbæk (UFG) støtter lovforslaget, idet det skaber større faglige miljøer på området og sikrer en ensartet sagsbehandling.
I forhold til ændringerne på råstofområdet finder Uffe Elbæk (UFG), at der i indvindingstilladelsernes krav om efterbehandling bør tages hensyn til det store potentiale, som graveområder har for at udvikle biodiversitet og rekreative muligheder, jf. bl.a. høringssvaret fra Danmarks Naturfredningsforening.
Uffe Elbæk (UFG) lægger derfor særlig vægt på inddragelsen af kommunalbestyrelserne i forbindelse med vilkår for efterbehandling og opfordrer til, at der er i disse vilkår inddrages overvejelser om muligheden for at udnytte området til at styrke biodiversitet og rekreative muligheder.
 Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Annette Lind (S) Flemming Møller Mortensen (S) Jens Joel (S) John Dyrby Paulsen (S) Mette Reissmann (S) Torben Hansen (S) Simon Kollerup (S) Lone Loklindt (RV) fmd.
Lotte Rod (RV) Lisbeth Bech Poulsen (SF) Steen Gade (SF) Per Clausen (EL) Lars Dohn (EL) Sara Olsvig (IA) Uffe Elbæk (UFG) Erling Bonnesen (V) Anne-Mette Winther Christiansen (V) Henrik Høegh (V) Esben Lunde Larsen (V) Hans Christian Schmidt (V) Anni Matthiesen (V) nfmd.
Hans Christian Thoning (V) Eyvind Vesselbo (V) Jørn Dohrmann (DF) René Christensen (DF) Mette Hjermind Dencker (DF) Hans Kristian Skibby (DF) Villum Christensen (LA) Charlotte Dyremose (KF) Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 125 Bilagsnr.
