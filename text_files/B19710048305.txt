 I medfør af § 16 og § 46 i varemærkelov nr. 211 af 11. juni 1959  

 fastsættes:
§ 1 I bekendtgørelse nr. 335 af 21. september 1960 om anmeldelse og  

 registrering af varemærker foretages følgende ændringer:
 1. § 1, stk. 3, affattes således:
»Stk. 3.  Med anmeldelsen skal følge den  

 foreskrevne anmeldelsesafgift og de foreskrevne klasseafgifter for de  

 vareklasser og klasser for tjenesteydelser, for hvilke mærket ønskes  

 registreret i overensstemmelse med den som bilag til denne bekendtgørelse  

 optagne klassefortegnelse.
Endvidere skal der, såfremt mærket ikke  

 udelukkende består af ord, gengivet med almindelige bogstaver, medfølge en  

 nøjagtig afbildning af mærket på holdbart papir i 15 eksemplarer, af højst 10  

 cm i højden og 12 cm i bredden, samt en til mærkets trykning i  

 Registreringstidende egnet kliche af samme størrelse.« 2. § 3 affattes således:
»§ 3.  I anmeldelsen skal angives de vareklasser  

 og klasser for tjenesteydelser, for hvilke mærket ønskes registreret.
Såfremt  

 anmeldelsen ikke skal omfatte en eller flere hele klasser, skal anføres de  

 bestemte varer og tjenesteydelser inden for en eller flere klasser, for  

 hvilket mærket ønskes registreret.« 3. § 7, stk. 3 affattes således:
»Stk. 3.  Godkendes anmeldelsen indføres varemærket  

 i varemærkeregisteret og bekendtgørelse herom sker i Registreringstidende.  

 Samtidig underrettes anmelderen om registreringen ved fremsendelse af en kopi  

 af registerbladet.« 4. § 15, stk. 1 affattes således:
»Anmeldelse om fornyelse af et varemærkes registrering kan tidligst  

 indgives 1 år før og skal være indgivet senest 6 måneder efter  

 registreringsperiodens udløb.
Anmeldelsen skal indgives til direktoratet for  

 patent- og varemærkevæsenet og skal være affattet på dansk på dertil bestemte  

 blanketter, der kan fås udleveret i direktoratet.
I anmeldelsen skal  

 varemærket angives ved dets registreringsnummer.
I øvrigt finder de i § 1,  

 stk. 2, og § 2 givne forskrifter anvendelse på anmeldelsen.
Med anmeldelsen  

 skal følge den foreskrevne fornyelsesafgift og klasseafgifter for de  

 vareklasser og klasser for tjenesteydelser, for hvilke registreringen ønskes  

 fornyet.« 5. § 15, stk. 4 afffattes således:
»Stk. 4.  Findes anmeldelsen i orden, indføres  

 fornyelsen i varemærkeregisteret, og bekendtgørelse herom sker i  

 Registreringstidende.
Samtidig underrettes mærkeindehaveren om  

 registreringens fornyelse ved fremsendelse af en kopi af  

 registerbladet.« § 2 Denne bekendtgørelse træder i kraft den 1. januar 1972.
 Handelsministeriet, den 4. november  

 1971.
P.
M.
V.
O.
Müller.
/P.
Thorell.
