Bekendtgørelse om størrelsen af  

 jordrente og rente af statslån med konjunkturbestemt rente i  

 husmandsbrug I medfør af § 37 i lov om statens fremskaffelse af jord og  

 udlån til jordbrugsmæssige formål m.m., jf.  

 lovbekendtgørelse nr. 493 af 13. juni 1997, fastsættes efter  

 bemyndigelse:
 § 1. Rentefoden for konjunkturbestemt rente og  

 ydelse af de statslån og jordfondslån samt den  

 jordrenteforpligtelse, der er nævnt i § 26 i Landbrugsministeriets  

 bekendtgørelse nr. 662 af 14. august 1997 om statshusmandsbrug m.m. og  

 jordrente, reguleres i december termin 1998 og juni termin 1999  

 således:
1)	Rentesatser fra 3 pct. til 5 pct. nedsættes med halvdelen 2)	Rentesatser på 5½ pct. og derover nedsættes med 2½  

 pct.
 § 2. Bekendtgørelsen træder i kraft  

 den 1. december 1998.
 Stk. 2. Hypotekbankens bekendtgørelse nr. 860 af 21.  

 november 1997 om størrelsen af jordrente og rente af statslån  

 med konjunkturbestemt rente i husmandsbrug ophæves.
