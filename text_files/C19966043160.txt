Indhold Hvem henvender vejledningen sig til ? Vejledningen henvender sig til erhvervsvirksomheder, institutioner og  

 myndigheder, som udarbejder eller administrerer akkrediterings-,  

 standardiserings-, kontrol- og certificeringsordninger mv. af betydning for  

 konkurrencen i erhvervslivet.
 Vejledningen henvender sig endvidere til både nuværende og potentielle  

 brugere af ordningerne.
Hvilke ordninger er der tale om Der er tale om standardiserings-, akkrediterings- og  

 certificeringsordninger og lignende former for kontrolordninger (herefter  

 kaldet ordningerne), hvad enten ordningerne er lovbundne eller ikke.
Lovbundne ordninger Med hjemmel i love og bekendtgørelser godkender eller autoriserer  

 offentlige myndigheder både offentlige organer og private virksomheder samt  

 institutioner m.fl. til at udføre erhvervsmæssige opgaver baseret på nøje  

 fastlagte kriterier bestemt af den pågældende myndighed.
 Som eksempler kan nævnes uddannelseskrav, sikkerhedskrav, materialekrav,  

 prøvekrav e.lign., f.eks. på områderne vægtkontrol, kontrol af elevatorer,  

 kedler og trykbeholdere, benzinstandere, bygningsmaterialers kvalitet og  

 holdbarhed.
Ikke-lovbundne ordninger Private virksomheder, brancheforeninger o. lign. har i en del tilfælde  

 etableret egne private ordninger, som bl.a. indebærer, at de tilsluttede  

 virksomheder skal følge fælles normer, standarder og forretningskoncepter mm.  

 Sådanne frivillige ikke-lovbundne ordninger er udbredte.
Et eksempel herpå er  

 IT-området.
Formålet med vejledningen Formålet med vejledningen er at fremme den fri og lige konkurrence -  

 navnlig forstået som den friest mulige adgang til markedet på åbne og  

 ikke-diskriminerende vilkår.
Udformningen og administrationen af ordningerne  

 bør således ske ud fra rimelige, saglige, objektive og konsekvent gennemførte  

 kriterier samtidig med, at ordningernes hovedformål tilgodeses.
Konkurrenceretlige problemstillinger i klagesager I forbindelse med klager og forespørgsler til Konkurrencerådet med  

 relation til ordningerne, er Konkurrencerådet bl.a. blevet opmærksom på  

 ordninger, hvortil adgangen er udelukket eller stærkt begrænset.
Det gælder  

 f.eks. adgangen til at certificere varer og tjenesteydelser, herunder udføre  

 kontrolopgaver på elevator- og trykbeholderområdet.
Adgangsbegrænsningerne  

 kan henføres til såvel lovbundne som ikke-lovbundne ordninger.
 Såvel de lovbundne som de ikke-lovbundne ordninger om standardisering,  

 akkreditering og certificering mv. er at betragte som erhvervsvirksomhed  

 omfattet af konkurrencelovens § 2.
Fælles for ordningerne er, at de kan skabe monopoler eller begrænser  

 konkurrencen, f.eks. gennem enerettigheder eller andre former for  

 adgangsbarrierer.
Eneretsordninger har været årsag til klager over  

 ineffektivitet og urimelige høje priser.
 Som eksempler kan nævnes:
 - To dominerende firmaers misbrug af deres markedsstilling til at begrænse  

 konkurrenters adgang til markedet for servicering og påfyldning af  

 håndildslukkere ved at nægte at udlevere nødvendige manualer.
- Klage over manglende adgang til markedet for udstedelse af certifikater  

 til flyvning med ultralette luftfartøjer, på grund af tildeling af eneret, - Klage over manglende adgang til markedet for eftersyn og kontrol med  

 elevatorer på grund af tildeling af eneret, og klage over misbrug af  

 eneretten ved fastsættelse af urimeligt høje priser.
 - Klage over ikke at kunne blive anerkendt som prøvningsinstitut på  

 markedet for dampkedler og trykbeholdere mv., på grund af tildeling af  

 eneret.
 Der henvises iøvrigt til vejledningens appendiks.
Hvad kan man gøre for at overholde god konkurrenceadfærd? Standardiserings-, akkrediterings- eller certificeringsordninger må ikke  

 indeholde bestemmelser, der unødigt begrænser adgangen til et marked eller på  

 anden måde begrænser eller forvrider konkurrencen.
 Det indebærer navnlig:
- at kravene bør udformes skriftligt, - at der bør skabes åbenhed om de krav, der stilles for at blive omfattet  

 af ordningerne.
Dette kan f.eks. være krav til faglige, uddannelsesmæssige  

 eller tekniske kvalifikationer mv., - at der bør skabes lige adgang for alle virksomheder mv., der ønsker at  

 indgå i ordningerne, og som kan dokumentere, at de opfylder kravene, - at kvalitetsvurderingen af om virksomheder mv. kan opnå adgang til  

 ordningerne kan bero på om de kan opnå akkreditering på åbne og  

 ikke-diskriminerende vilkår, og - at eventuelle priser for f.eks. kontrol og certificering i videst muligt  

 omfang fastsættes frit, så de afspejler effektivitetsforholdene på området.
Hvornår kan Konkurrencerådet gribe ind efter lovens bestemmelser ? Hvis en ordning indeholder bestemmelser, der begrænser adgangen til et  

 marked, vil Konkurrencerådet forsøge at få adgangsbegrænsningen fjernet,  

 fordi fri adgang til markedet er et afgørende vilkår for virksom konkurrence.
 Ordningerne vil således kunne have en konkurrencebegrænsende skadelig  

 virkning ved, at bestemte virksomheder mv. afskærmes for konkurrence af de  

 anerkendende instanser, i værste fald ved at udelukke øvrige udbydere og  

 kvalificerede parter fra at blive autoriseret/bemyndiget til certificering og  

 godkendelse mv.
 Finder Konkurrencerådet, at ikke-lovbundne ordninger udgør en  

 konkurrencebegrænsning, der medfører eller vil kunne medføre skadelige  

 virkninger for konkurrencen og dermed effektiviteten i produktion og  

 omsætning af varer eller tjenesteydelser mv. eller begrænsninger i  

 erhvervsfriheden, kan Konkurrencerådet foretage indgreb overfor ordningen og  

 kræve denne ændret eller ophævet med henvisning til bestemmelserne i  

 konkurrencelovens §§ 11-14.
Såfremt ordninger udøvet i henhold til særlig hjemmel bestemt eller  

 godkendt af det offentlige (lovbundne ordninger) medfører eller vil kunne  

 medføre skadelige virkninger for den fri og lige konkurrence, kan  

 Konkurrencerådet, jf. konkurrencelovens § 15, rette henvendelse til  

 vedkommende offentlige myndighed og påpege mulige skadelige virkninger for  

 konkurrencen.
Bedømmelsen sker efter de samme retningslinier, som gælder for  

 ikke-lovbundne ordninger.
En sådan henvendelse offentliggøres.
 Konkurrencerådet har i konkrete sager, hvor en  offentlig 
mydighed , i medfør af love og bekendtgørelser begrænser adgangen til  

 markedet, fastslået, at sådanne begrænsninger er skadelige for konkurrencen,  

 i det omfang de ikke er baseret på saglige, rimelige, objektive konsekvent  

 administrerede adgangskriterier.
I disse sager er Konkurrencerådet i medfør af konkurrenceloven fremkommet  

 med en udtalelse eller en § 15-henvendelse.
Konkurrencerådet har anbefalet  

 ændring af ordningen, så den lever op til konkurrencelovens intentioner om  

 fri og lige adgang til markedet baseret på åbne og ikke-diskriminerende  

 vilkår.
I to tilfælde er disse henvendelser ikke blevet fulgt.
Det drejer sig  

 i begge tilfælde om ordninger administreret af Arbejdsministeriet, jf.  

 eksemplerne nr. 3 og 4 i appendiks.
 Konkurrencerådet har også anbefalet, at ikke-lovbundne ordninger ændres og  

 baseres på åbne og ikke-diskriminerende vilkår med henvisning til  

 konkurrencelovens §§ 11-14. Disse anbefalinger er blevet fulgt.
Hvor kan De henvende Dem? Har De brug for yderligere vejledning, er De velkommen til at kontakte:
Konkurrencerådet Nørregade 49 1165 København K Tlf.: 33 93 90 00 Fax.: 33 32 61 44 Erhvervsfremme Styrelsen, DANAK Tagensvej 137 2200 København N Tlf.: 31 85 10 66 Fax.: 31 81 70 68 Dansk Standard Baunegårdsvej 73 2900 Hellerup Tlf.: 39 77 01 01 Fax.: 39 77 02 01 Appendiks SAGER MED RELATION TIL STANDARDISERINGS-,  AKKREDITERINGS- OG  

 CERTIFICERINGSORDNINGER MV.
 I det følgende gives en oversigt over de væsentligste sager behandlet af  

 Konkurrencerådet siden 1990 vedrørende standardiserings, akkrediterings- og  

 certificeringsordninger indeholdende konkurrenceretlige problemstillinger.  

 Sagerne vedrører enten (1) begrænsning af adgang-en til en ordning, (2)  

 ulighed i vilkårene for at opnå adgang til ordningen eller (3) misbrug af  

 ordningerne som følge af dominerende markedsstilling.
1. Begrænsningen af adgangen til at videresælge  

 certificerede  produkter Sagen startede i 1990 med en leveringsnægtelessag, hvor et selskab  

 stoppede leveringen af bromaterialer.
Leveringsnægtelsessagen blev løst.
Konkurrencerådet undersøgte efterfølgende den certificeringsordning, der  

 lå til grund for produktion og salg af de omhandlede produkter for så vidt  

 angik de virksomheder, der var optaget i ordningen, heriblandt det omhandlede  

 selskabets produktion.
Ordningen er en frivillig etableret ordning, men det  

 er afgørende for at kunne opnå leverancer, at materialerne er certificeret i  

 henhold til ordningen, fordi bl.a. offentlige myndigheder udelukkende  

 accepterer leverancer under den pågældende certifikatordning.
Dette fører  

 til, at ordningen og dermed de pågældende materialer opnår en dominerende  

 markedsstilling.
 Nægtelse af videresalg af de certificerede produkter vil derfor kunne  

 betragtes som misbrug af dominerende stilling og i strid med  

 konkurrenceloven, men vil tillige under visse omstændigheder kunne være  

 problematisk efter EU's konkurrenceregler.
 Efter EU´s konkurrenceregler accepteres imidlertid ikke nationale  

 ordninger, der kan udelukke udenlandske virksomheder fra et marked.  

 Konkurrencerådet foreslog Statens Vejlaboratorium (nu Vejdirektoratet), at  

 ændre certifikatordningen for materialer til fugtisolering af betonbroer  

 således, at leverandører, der er optaget i ordningen er pligtige til at  

 levere til virksomheder, der ikke er optaget i ordningen i overensstemmelse  

 med sædvanlige betalings- og forretningsbetingelser.
Konkurrencerådet har i april 1995 modtaget Vejdirektoratets frivillige certifikationsordning for materialer til fugtisolering af  

 betonbroer.
Ordningen af marts 1995 afløser certifikatordningen af december  

 1978, og er alene ændret, så den tager hensyn til den tekniske udvikling på  

 området.
De konkurrenceretlige betænkeligheder sekretariatet tidligere har  

 fremført overfor Vejdirektoratet er imidlertid ikke inddraget i ordningen.
Vejdirektoratet har i denne forbindelse oplyst, at certifikatordningen er åben for enhver, der ønsker optagelse samt at  

 opgaver vedrørende fugtisolering som udføres af DSB og Vejdirektoratet,  

 følger udbuds- og anlægsforskrifter "Almindelige arbejdsbeskrivelse  

 (AAB) Betonbroer", som er udarbejdet af DSB og Vejdirektoratet.
Disse  

 forskrifter benyttes endvidere i vid udstrækning af andre bygherrer.
 Vejdirektoratet har endvidere oplyst, at det står enhver frit at byde,  

 levere og udføre fugtisoleringsarbejdet med opfyldelse af de beskrevne krav.
 Vejdirektoratet har endelig oplyst, at omhandlede ordning ikke er at  

 betragte som en certifikatordning, men mere som et kvalitetsstyringssystem.
2. Konkurrencerådet anbefaler, at offentlig  

 prisgodkendelse for  udførelse af akkrediterings-, prøvnings- og 
certificeringsordninger erstattes af fri konkurrence gennem fri o g  lige adgang til de pågældende markeder I et høringssvar i august 1990 til forslag om bekendtgørelse om  

 henholdsvis måletekniske bestemmelser og akkrediteret prøvning, inspektion og  

 certificering anmodede Konkurrencerådet Industri- og Handelsstyrelsen (nu  

 Erhvervsfremme Styrelsen) om, at bestemmelser vedrørende vejledende  

 gebyrfastsættelse udgik.
 I det omfang disse bestemmelser om gebyrfastsættelse gælder for ydelser  

 udført af andre end styrelsen selv, foreligger der efter Konkurrencerådets  

 opfattelse en nærliggende risiko for, at incitamentet til konkurrence og  

 effektivitet svækkes, og konsekvensen kan blive en tilstand af neutraliseret  

 konkurrence på basis af de fastsatte priser.
 Industri- og Handelsstyrelsen oplyste hertil, at da det er tvungent at få  

 sit måleudstyr kontrolleret, anser styrelsen det for nødvendigt, at der er  

 mulighed for, at styrelsen i givet fald kan kontrollere og eventuelt  

 fastsætte gebyrerne.
 Det fremgår af Industri- og Handelsstyrelsens bekendtgørelse nr. 181 af  

 19. marts 1991, at gebyrer fastsættes eller godkendes af Industri- og  

 Handelsstyrelsen.
Erhvervsfremme Styrelsen har den 8. februar 1994 fremsendt udkast til  

 bekendtgørelse om kontrol med måling af luftformig gas i afregningsøjemed,  

 som vil danne model for de øvrige bekendtgørelser på området.
Det fremgår  

 endvidere af et notat fra Erhvervsfremme Styrelsen, at det er fundet  

 hensigtsmæssigt samtidig at ophæve ovennævnte bekendtgørelse nr. 181, den  

 såkaldte generelle bekendtgørelse, som må betegnes som overflødig.
Det  

 anbefales ligeledes, at ophæve bestemmelserne i de hidtidige bekendtgørelser  

 om, at bemyndigede laboratoriers takster for udførelse af verifikation  

 fastsættes eller godkendes af Erhvervsfremme Styrelsen.
Styrelsen opretholder  

 bestemmelserne om opkrævning af gebyrer for tjenesteydelser, som styrelsen  

 selv udfører.
Styrelsen har hermed imødekommet Konkurrencerådets henstilling.
 3. Klager over udelukkelse fra markedet for  

 godkendelse og kontrol  med dampkedler og trykbeholdere mv.
 I det tidlige forår 1991 modtog Konkurrencerådet to klager over  

 Arbejdstilsynets gebyrpolitik for kontrol med dampkedler og trykbeholdere mv.
Konkurrencerådet rettede en § 15-henvendelse til Arbejdsministeren i juli  

 1991, idet Arbejdstilsynet jf.
Arbejdsministeriets bekendtgørelse nr. 564 om  

 dampkedelanlæg på landjorden og Arbejdstilsynets bekendtgørelse nr. 746 om  

 trykbeholdere og rørsystemer under tryk, af Arbejdsministeren har fået eneret  

 til at udføre de omhandlede kontrolopgaver.
 Konkurrencerådet henstillede, at der gives adgang til, at andre  

 kontrolorganer på basis af autorisation eller certificering baseret på  

 saglige, rimelige, objektive og konsekvent gennemførte kriterier, kan få  

 adgang til markedet, for derved at sikre rimelige priser.
 Den såkaldte "gebyrsag" medførte, at Arbejdstilsynet efter  

 kritik fra Rigsrevisionen måtte sætte sine gebyrer ned med 24% på en række  

 områder, herunder for tilsyn med trykbeholdere.
Arbejdsministeriet udtalte i juli 1991 til Det fri Aktuelt, at  

 Arbejdstilsynets lovbundne opgaver skulle privatiseres.
Dette er endnu ikke  

 sket.
Konkurrencerådet har efterfølgende forespurgt Arbejdsministeriet, hvorvidt  

 Konkurrencerådets § 15-henvendelse har ført til eller kan forventes at føre  

 til ændring af de påpegede forhold.
Arbejdsministeriet har i en redegørelse  

 af 26. juni 1995 oplyst, at spørgsmålet om muligheden for og  

 hensigtmæssigheden af omlægningen af kontrollen fortsat vil blive overvejet.  

 Arbejdsministeriet er endvidere af den opfattelse, at det kan være  

 hensigtsmæssigt, at potentielle ansøgere har mulighed for at gøre sig bekendt  

 med kravene.
Ministeriet vil derfor anmode Arbejdstilsynet om at udarbejde  

 skriftlige retningslinier for, hvad der lægges vægt på ved udpegning af  

 institutioner på kedel- og trykbeholderområdet.
 Konkurrencerådet agter ikke på nuværende tidspunkt at foretage sig videre  

 i sagen, men vil senere kunne komme tilbage til sagen, når ministeriet på ny  

 har haft lejlighed til at udarbejde de nævnte skriftlige retningslinier og i  

 det hele taget haft lejlighed til at genoverveje sagen.
4. Klage over manglende adgang til markedet for  

 eftersyn og kontrol  med elevatorer samt Arbejdstilsynets misbrug af dets  

 eneret til a t  foretage eftersyn og kontrol med elevatorer I sommeren 1991 klagede en skole over Arbejdstilsynets gebyrpolitik for  

 eftersyn af elevatorer.
Konkurrencerådet rettede en § 15-henvendelse til Arbejdsministeren i  

 december 1991, idet Arbejdstilsynet jf.
Arbejdsministeriets bekendtgørelse  

 nr. 626 af 18. december 1980 om elevatorer, hejseværker, rulletrapper,  

 rullefortove o.lign., af Arbejdsministeren har opnået eneret til at udføre de  

 omhandlede opgaver.
Konkurrencerådet henstillede, at der blev etableret fri  

 adgang på basis af autorisation eller certificering for derved at sikre  

 rimelige priser.
Arbejdstilsynet oplyste, at man påtænkte at privatisere  

 området.
Dette er imidlertid ikke sket.
Konkurrencerådet har efterfølgende forespurgt Arbejdsministeriet, hvorvidt  

 Konkurrencerådets § 15-henvendelse har ført til eller kan forventes at føre  

 til ændring af de påpegede forhold.
Arbejdsministeriet har i en redegørelse  

 af 26. juni 1995 oplyst, at Arbejdsministeriet ikke har aktuelle planer om at  

 foretage nogen uddelegering af tilsynet med elevatorer, men at  

 Arbejdsministeriet har noteret sig de synspunkter, der ligger til grund for  

 Konkurrencerådets henvendelse, og at spørgsmålet om muligheden for og  

 hensigtsmæssigheden af omlægningen af kontrollen fortsat vil blive overvejet.
 På denne baggrund agter Konkurrencerådet ikke på nuværende tidspunkt at  

 foretage sig videre i sagen, men vil senere kunne komme tilbage til sagen,  

 når ministeriet på ny har haft lejlighed til at genoverveje sagen.
5. To firmaers misbrug af deres dominerende stilling  

 ved at  begrænse adgangen til markedet for servicering og påfyldning af  

 håndildslukkere I august 1991 blev Konkurrencerådet anmodet om en udtalelse i anledning  

 af, at to firmaer, der besad en dominerende stilling på markedet for  

 genopladelige håndildslukkere, ikke ønskede at udlevere de relevante manualer  

 til konkurrerende fyldestationer/genopladningsstationer - uanset disse var  

 autoriseret hertil og foretog genopladning og servicering for andre  

 importører og fabrikanter.
Ved udførelse af servicering og genopladning af håndildslukkere kræves  

 licens til certificering (DS mærkning). Andre end de to firmaers egne fylde-  

 og genopladningsstationer har erhvervet en sådan licens til servicering og  

 genopladning af håndildslukkere.
Forudsætningen for at opnå og udnytte  

 licensen er imidlertid, at den pågældende virksomhed eller person er i  

 besiddelse af og kan fremvise manualerne til den type håndildslukker, der er  

 tale om.
 Konkurrencerådet udtalte, at licensordninger til certificering er omfattet  

 af konkurrencelovens § 2, stk. 1, 2. pkt., og at disse ordninger må være  

 baseret på fri og lige adgang til ordningerne efter objektive, rimelige,  

 saglige og konsekvent gennemførte kriterier sådan som det efter det oplyste  

 også var tilfældet i denne sag.
 Konkurrencerådet udtalte endvidere, at leveringsnægtelsen og dermed  

 udelukkelsen af andre fra markedet for servicering og genopfyldning af de to  

 selskabers håndildslukkere, måtte anses for at være skadelig for konkurrencen  

 og dermed i strid med konkurrencelovens § 11.
 Det blev herved lagt til grund, at indehaverne af manualen til den  

 omhandlede håndildslukker var to firmaer under fælles ledelse med tilsammen  

 ca. 30% af markedet for salg af håndildslukkere og af markedet for  

 servicering og genopladning af håndildslukkere.
 På denne baggrund var det Konkurrencerådets opfattelse, at der ved fortsat  

 nægtelse af udlevering af manualerne til licenstagere, der i øvrigt opfylder  

 vilkårene for at opnå certificeringstilladelse, ville være tale om misbrug af  

 dominerende stilling, og at de to firmaer ville være forpligtet til efter  

 konkurrenceloven at udlevere de omhandlede manualer.
Konkurrencerådet udtalte endvidere, at alle fyldestationer og  

 genopladningsværksteder bør kunne opnå licens til certificering af påfyldning  

 og servicering af håndildslukkere, uden i forvejen at have opnået aftale med  

 mindst én importør eller fabrikant.
Sagen blev herefter løst af  

 parterne selv i overensstemmelse med Konkurrencerådets udtalelse.
6. Klage over manglende adgang til markedet for  

 udstedelse af  certifikater til trafikflyvning og over Rigshospitalets  

 misbrug a f  eneret til helbredsundersøgelse på det pågældende område I september 1991 behandlede Konkurrencerådet en klage over Rigshospitalets  

 prisberegning ved lægeundersøgelser i forbindelse med uddannelse til  

 trafikflyver/B-certifikat.
Rigshospitalets Flyvemedicinske Klinik havde gennem en aftale mellem  

 Statens Luftfartsvæsen og Rigshospitalet eneret til at udføre obligatoriske  

 helbredsundersøgelser ved erhvervelse af flyvecertifikat.
På baggrund af  

 Konkurrencerådets henvendelser i sagen, ophævede Statens Luftfartsvæsen  

 eneretsaftalen med Rigshospitalet og udarbejdede den 1. januar 1993 en  

 autorisationsordning som giver alle kvalificerede, som forsvarligt kan udføre  

 de pågældende helbredsundersøgelser, mulighed for at tilbyde disse  

 tjenesteydelser.
7 .  Privat, frivillig prøvnings- og kontrolordning for termisk 
isolering, der har en dominerende markedsstilling, skal leve op 
til konkurrencelovens regler om bl.a. fri og lige adgang til 
ordningen I september 1991 blev industriministeren stillet en række spørgsmål om  

 prøvning- og kontrol af produkter til termisk isolering.
Konkurrencerådet blev hørt i sagen, og kunne oplyse overfor ministeren, at  

 Dansk Forening af Fabrikanter for Varmeisoleringsmaterialer havde iværksat en  

 frivillig prøvnings- og kontrolordning pr. 1. juli 1991 i samarbejde med  

 Laboratoriet for Varmeisolering.
De endelige kriterier for ordningen var ikke  

 fastlagt i 1991.
Kontrolordningen, der forventedes at ville komme til at dække en meget  

 stor del af det pågældende markedsområde og ville blive krævet anvendt af  

 offentlige bygherrer ved licitationer, blev anset for omfattet af  

 konkurrenceloven og skulle derfor udformes i overensstemmelse med gældende  

 konkurrenceregler.
Dansk Forening af Fabrikanter for Varmeisolering og  

 Laboratoriet for Varmeisolering blev orienteret om Konkurrencerådets  

 udtalelse.
8. Klage over påstået begrænsning af antallet af  

 akkrediteringer til  at foretage syn og godkendelse af spilleautomater Konkurrencerådet modtog i maj 1992 en klage over, at priserne for syn af  

 spilleautomater er urimeligt høje.
 Af Justitsministeriets cirkulære af 4. februar 1988 om offentlige  

 forlystelser fremgår, at tilladelse til opstilling af gevinstgivende  

 spilleautomater er betinget af, at der kan forevises en inden for de sidste 3  

 år udstedt erklæring fra Dantest eller et andet autoriseret laboratorium  

 godkendt af Statens Tekniske Prøvenævn og Justitsministeriet.
Justitsministeriet har godkendt Dantest og Dansk Teknologisk Institut i  

 Århus til at syne spilleautomater opstillet i Danmark.
Prisfastsættelsen er  

 baseret på timetakster.
Klageren var bekendt med, at andre kvalificerede personer, havde problemer  

 med at blive akkrediteret til at foretage godkendelse og syn af  

 spilleautomater.
Konkret var der tale om, at klageren ikke kunne få sin  

 ansøgning behandlet i Justitsministeriet og i Erhvervsfremme Styrelsen.
 Konkurrencerådet var af den opfattelse, at prisernes mulige høje niveau  

 skulle bedømmes i lyset af eventuelle markedsbarrierer.
 Konkurrencerådet meddelte Erhvervsfremme Styrelsen, som behandlede  

 klagerens ansøgning, at såfremt et eventuelt afslag til at foretage  

 godkendelse og syn af spilleautomater ikke kunne begrundes ud fra saglige,  

 rimelige, objektive og konsekvent administrerede vilkår, ville  

 Konkurrencerådet se på sagen igen.
9. Fri og lige adgang til markedet for eftersyn og  

 godkendelse af  spilleautomater og roulettehjul på danske kasinoer I foråret 1993 anmodede Foreningen af Danske Kasinoer Justitsministeriet  

 om at gribe ind, over for de omkostninger som er forbundet med det årlige  

 eftersyn af spilleautomater og roulettehjul på de danske kasinoer.  

 Konkurrencerådet blev i denne anledning hørt i sagen.
 Af Konkurrencerådets udtalelse fremgik bl.a., at Dansk Teknologisk  

 Institut og Force Institutterne pr. 3. marts 1993 er de eneste laboratorier i  

 Danmark, der er godkendt af Justitsministeriet til at foretage syn og  

 godkendelse af spilleautomater og roulettehjul på de danske kasinoer.
 Intet forhindrer imidlertid, at andre laboratorier mv., der opfylder de  

 krav, der stilles fra Statens Tekniske Prøvenævn og Justitsministeriet, kan  

 akkrediteres til at foretage de omhandlede syn.
 Ved dannelse af Foreningen af Danske Kasinoer valgte foreningen, efter at  

 have indhentet tilbud, at lade Force Institutterne udføre det årlige syn fra  

 og med 1993 på samtlige kasinoer i Danmark.
 De akkrediterede laboratorier kunne ikke frit sætte deres priser, idet  

 maksimale timetakster årligt skulle godkendes af Erhvervsfremme Styrelsen.
 Det af Force Institutterne krævede honorar for årligt syn på  

 spilleautomater og roulettehjul på danske spillekasinoer fandtes således ikke  

 at være i strid med konkurrencelovgivningen.
 Hvad spørgsmål om prisfastsættelse angår kan priserne nu i  

 overensstemmelse med konkurrencelovens intentioner fastsættes frit, jf.  

 omtalen af dette spørgsmål under punkt 2.
10. Udelukkelse fra markedet for udstedelse af  

 certifikater til  flyvning med ultralette luftfartøjer I foråret 1993 behandlede Konkurrencerådet en klage over, at Foreningen  

 til Analyse og Forskning (FAF), ikke kunne få lov til at udstede certifikater  

 på samme vilkår som Dansk UL-flyver Union (DULFU), til flyvning med  

 ultralette luftfartøjer.
 Statens Luftfartsvæsen (SLV) har givet DULFU eneretten til dette og mente  

 ikke, at DULFU's uddannelsesvirksomhed er erhvervsvirksomhed omfattet af  

 konkurrencelovens § 2.
Trafikministeriet, hvorunder Statens Luftfartsvæsen hører, var af den  

 opfattelse, at en godkendelse af flere foreninger ville medføre en øget  

 arbejdsbyrde for SLV som tilsynsmyndighed.
Opgaverne kunne i så fald lige så  

 godt flyttes tilbage til SLV med den konsekvens, at opnåelse af certifikater  

 mv. blev betydeligt dyrere for UL-flyverne.
 Konkurrencerådet fastholdt sin principielle opfattelse af, at uddannelse  

 og certificering af UL-flyvere må anses for erhvervsvirksomhed, der er  

 reguleret af det offentlige, og dermed omfattet af konkurrencelovens § 2,  

 nr.1, 2. pkt, og at der principielt ud fra en konkurrenceretlig bedømmelse  

 bør være fri adgang til den pågældende erhvervsudøvelse på lige vilkår.
 Konkurrencerådet afstod fra at følge sagen op med en § 15-henvendelse, men  

 forbeholdt sig ret til at tage sagen på til fornyet vurdering, såfremt der  

 fremkom nye klager i sagen.
11. Klage fra et selskab over nægtelse af adgangen til markedet for  

 gentagelsesprøvning af nærmere bestemte trykflasker I august 1993 klagede et selskab over Arbejdstilsynets praksis med hensyn  

 til behandlingen af selskabets ansøgning om tilladelse til at foretage  

 gentagelsestrykprøvning af nærmere bestemte trykflasker.
Af Arbejdsministeriets bekendtgørelse nr. 626 af 10. august 1990 om  

 trykbeholdere der transporteres med indhold fremgår, at Arbejdstilsynet skal  

 anerkende de prøvningsinstitutter, der må foretage de omhandlede  

 prøvningsopgaver.
Force Dantest er imidlertid det eneste prøvningsinstitut,  

 der er anerkendt af Arbejdstilsynet til at foretage de omhandle  

 prøvningsopgaver.
 Konkurrencerådet anmodede Arbejdsministeriet om en redegørelse i sagen, og  

 om at måtte blive gjort bekendt med de forskrifter og retningslinier, der  

 lægges til grund ved afgørelsen af, om der kan gives en virksomhed tilladelse  

 til gentagelsestrykprøvning.
Arbejdsministeriet har i sin redegørelse af 26. juni 1995 oplyst, at  

 ministeriet er af den opfattelse, at det kan være hensigtsmæssigt, at  

 potentielle ansøgere har mulighed for at gøre sig bekendt med de krav der  

 stilles.
Arbejdsministeriet vil derfor anmode Arbejdstilsynet om at udarbejde  

 skriftlige retningslinier for, hvad der lægges vægt på ved udpegningen af en  

 institution på kedel- og trykbeholderområdet.
12. Fri og lige adgang til markedet for kontrol med  

 ædle metaller I oktober 1994 blev Konkurrencerådet hørt om forslag til lov om kontrol  

 med arbejder af ædle metaller mv.
Lovforslaget indebærer bl.a., at  

 Erhvervsfremme Styrelsen træffer afgørelse om, hvem der skal varetage  

 Ædelmetalkontrollens opgaver.
Konkurrencerådet oplyste Erhvervsministeriet, at Ædelmetalkontrollens  

 opgaver efter konkurrencelovens intentioner enten bør udbydes på åbne og ikke  

 diskriminerende vilkår, eller også bør der etableres en adgangsordning,  

 hvorefter andre, der opfylder nærmere fastsatte objektive, rimelige, saglige  

 og konsekvent administrerede vilkår, gives adgang til at foretage  

 ædelmetalkontrol.
Endvidere at opgaverne varetages på et sagligt og objektivt  

 grundlag samt at bestemmelsen i lovforslaget om fritagelse for stempling  

 administreres rimeligt og konsekvent.
 Af lov om kontrol med arbejder af ædle metaller mv. vedtaget den 25. april  

 1994 fremgår det bl.a., at til at varetage Ædelmetalkontrollens opgaver  

 udpeger Erhvervsfremme Styrelsen en selvejende institution, der akkrediteres  

 i h.t. lov nr. 394 af 13. juni 1990 om erhvervsfremme.
Det fremgår af bemærkningerne til lovforslaget, at opgaverne skal udbydes  

 på åbne og ikke diskriminerende vilkår og for et passende tidsrum.
Herved  

 sikres, at opgaven til stadighed udføres bedst og billigst.
Ved udpegningen  

 skal det fremgå, at andre laboratorier kan akkrediteres til at foretage  

 laboratoriekontrol af ædle metaller.
