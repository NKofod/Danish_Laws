 En studerende ved Københavns Universitet, som havde orlov fra 1-9-87  

 til 31-7-88, blev af nævnet anset for - trods orloven - at være under anden  

 uddannelse, og da han ikke umiddelbart før kurset i jan. 88 havde haft mindst  

 26 ugers arbejde på fuld tid, fik han afslag på ansøgning om  

 kursusgodtgørelse.
 Med skrivelse af 11.12.1988 har forbundsafdelingen klaget over, at har  

 giver cpr.nr. afslag på ansøgning om kursusgodtgørelse under deltagelse i  

 specialarbejderkursus i perioden 7.-15. i 1988 under henvisning til, at han  

 var under uddannelse og ikke havde haft arbejde i 26 uger før kurset.
 Det er oplyst, at pågældende, der er studerenede ved Københavns  

 Universitet, har fået orlov fra 1.9.1987 til 31.7.1988, at han i efteråret  

 1987 har haft forskellige tilkaldejobs, og at han fra 1.2.1988 er ansat som  

 truckfører ved SAS på normale vilkår, og at erhvervelsen af truckcertifikat  

 var et vilkår for denne ansættelse.
 Afdelingens klage har været forelagt kursusnævnet, hvor der imidlertid  

 under henvisning til arbejdsministeriets bekendtgørelse nr. 507 af 23.7.1987  

 var enighed om at statuere at pågældende uanset orlov må betragtes som  

 uddannelsessøgende, og at han, da han ikke har opfyldt det i § 5, stk. 2  

 anførte vilkår om mindst 26 ugers arbejde på fuld tid umiddelbart før kursus,  

 ikke er berettiget til godtgørelse.
