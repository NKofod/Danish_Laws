Kendelse  

 fra Pressenævnet i sag nr. 2003-6-120 [En kvinde - K] har klaget til Pressenævnet over en artikel i  

 Vestegnen den 15. oktober 2003, idet hun mener, at god presseskik er  

 tilsidesat.
 I artiklen, der bar overskriften   

  

 Til kamp mod tvangsægteskaber  

  

 , hed det:
 »NYE TONER: Høje-Taastrup Kommune vil hjælpe etniske unge.
De bliver flere og flere.
De unge, der udsættes for  

 tvangsægteskaber, får skilsmisseproblemer eller konflikter i familien.
Og på  

 grund af familiernes kulturelle baggrund kan sagerne være utroligt komplekse.
 Derfor vil Høje-Taastrup Kommune som den første i landet nu gøre  

 en ekstra indsats i form af en beredskabsgruppe på fem personer, som skal  

 hjælpe de unge med anden etnisk baggrund end dansk.
Hurtig udrykning På den baggrund er fem medarbejdere i disse måneder ved at blive  

 klædt på til at hjælpe de unge med at løse de komplicerede sager, hvor unge  

 er  

 kommet i klemme imellem dansk og muslimsk kultur.
De fem skal hurtigt kunne rykke ud til kriseramte familier og  

 mægle i kritiske konflikter.
De skal hjælpe kommunens sagsbehandlere med at  

 håndtere  

 og løse vanskelige sager.
Og så skal de lave et opsøgende arbejde på skoler  

 og  

 institutioner.
Kommunen har desuden sørget for, at de fem medarbejdere får  

 støtte i deres arbejde.
Lige fra start vil en forsker fra Københavns  

 Universitet, som er ekspert i den muslimske  

  

 Sharia-lov  

  

 ,  

 stå til rådighed med oplysninger om den muslimske  

  

 Sharia-lov  

  

 og de muslimske kulturer.
Ifølge planen skal beredskabet, der støttes af integrationsministeriet,  

 køre på fuld kraft fra marts måned næste år.« Artiklen var ledsaget af et billede af fire personer  to drenge  

 og to piger  hvortil der var knyttet følgende tekst:  

 Høje-Taastrup oplever  

 stigende problemer blandt etniske unge.
Derfor oprettes nu et nyt beredskab.  

 (Arkivfoto) [K] er svigermor til den ene af personerne på billedet.
[K] har oplyst, at billedet stammer fra en tidligere artikel i  

 Vestegnen om hendes svigersøns ophold i Danmark.
Svigersønnen har ikke siden  

 accepteret at medvirke i bladet. [K] mener, at læserne sammenkobler tekstens  

 emne og billedet og dermed især de to forgrundsfigurer,  da de to lyse  

 piger i  

 baggrunden ikke passer til emnet.
Artiklens hovedtema og indhold samt  

 billedet  

 af svigersønnen sender et klart signal til Vestegnens læsere om, at  

 svigersønnen også har de problemer, artiklen beskriver.
Artiklens overskrift  

 om  

 tvangsægteskaber har imidlertid ingen sammenhæng med personerne på billedet.  

 Som svigermor til en af de unge mænd på billedet må hun have status som part,  

 alt den stund, at det er forældrene, der står bag tvangsægteskaber.
Derfor  

 føler hun sig mistænkt og mener, at artiklen anklager hende for at have  

 tvunget  

 sin datter ind i et såkaldt tvangsægteskab, en fremgangsmåde, som er strafbar  

 i  

 Danmark.
Hun føler derfor, at Vestegnens brug af svigersønnen som  

 billedillustration kriminaliserer hende.
Vestegnen mener, at der foreligger en overreaktion fra [K]s  

 side.
Det tydeligt fremgår af billedteksten, at der er tale om et arkivfoto,  

 og  

 på billedet er gengivet i alt 4 personer.
Bladet betvivler, at læserne  

 antager,  

 at en person, der lever i et arrangeret ægteskab, skulle have stillet op til  

 fotografering.
Havde der været tale om et interview med en mand i et  

 tvangsægteskab, kunne bladet bedre forstå frygten for sammenligning.
Artiklen  

 er alene en redigeret pressemeddelelse fra Høje-Taastrup Kommune, og der er i  

 artiklen ikke gengivet personudtalelser.
Læserne har derfor ikke haft  

 anledning  

 til overvejelser i retning af Nå, det er ham fra  

 tvangsægteskabet.
 I sagens behandling har følgende nævnsmedlemmer deltaget:  

  

 Axel  

 Kierkegaard  

  

 ,  

  

 Bo Maltesen  

  

 ,  

  

 Lene  

 Sarup  

  

 og  

  

 Ole Askvig  

                                                            .
 Pressenævnet udtaler:
Efter medieansvarslovens § 43, stk. 2, nr. 2, kan formanden  

 afvise klager fra personer, virksomheder m.v., der er uden retlig interesse i  

 det påklagede forhold.
At have retlig interesse indebærer efter nævnets  

 praksis, at man selv som person, organisation, virksomhed eller lignende skal  

 være omtalt, afbilledet eller på anden måde identificeret i mediet.
 Uanset at [K] er svigermoder til den ene af de personer, der er  

 afbilledet i tilknytning til artiklen, finder nævnet, at hun ikke via  

 afbildningen  

 af svigersønnen er omtalt i artiklen på en sådan måde, at hun har den  

 fornødne  

 retlige interesse i at klage til Pressenævnet, og klagen afvises derfor.
 Afsagt den 21. januar 2004.
