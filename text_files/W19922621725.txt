Afkast af rentenydelsekapital 1. Skatteministeren har i brev af 7. november 1991 meddelt, at i en  

 situation, hvor en afdød ved testamente har bestemt, at en aktie eller  

 obligationspost skal båndlægges til livsvarig rentenydelse for en  

 anden end den, der skal have kapitalen, er rentenyderen kapitalindkomst  

 skattepligtig af rentenydelsesindtægten.
I det omfang rentenydelsen består af aktieudbytte, er rentenyderen  

 til og med indkomståret 1990 omfattet af reglerne om udbytteskat og  

 skattegodtgørelse.
Fra og med indkomståret 1991 skal en  

 sådan rentenydelse medregnes som udbytteindkomst efter de nye regler i  

 personskattelovens § 8 a.
 Skatteministerens brev er gengivet i TfS 1991, 530.
 2. Afgørelsen indebærer en justering af Skatteministeriets  

 tidligere afgørelse (af 18. januar 1988, gengivet i TfS 1988, 140) om,  

 at rentenydelsesindkomst er personlig indkomst.
Skattedepartementet udtalte herved, at 'rentenydelse (ikke) er opregnet i  

 personskattelovens § 4 som kapitalindkomst, men må betragtes som en  

 løbende ydelse.
Der er ikke tale om en renteindtægt i  

 skatteretlig forstand, da den berettigede til afkastet ikke er ejer af  

 kapitalen.
Skattedepartementet er af den opfattelse, at afkast af en  

 rentenydelseskapital er personlig indkomst.' Skatteministeriets ændrede opfattelse skal ses i lyset af, at man  

 senere har bemærket, at afgørelsen af 18. januar 1988 ikke er  

 forenelig med Skattedepartementets cirkulære nr. 110 af 8. maj 1970 om  

 modregning og tilbagebetaling af udbytteskat, som er anvendt i Østre  

 Landsrets dom af 22. juli 1977.
3. I Skattedepartementets cirkulære nr. 110 af 8. maj 1970 om  

 modregning og tilbagebetaling af udbytteskat pkt. 11 anføres  

 følgende: 'Til båndlagte kapitaler, der har midler anbragt i  

 aktier m.v., kan udbytteskat tilbagebetales, såfremt det er bestemt, at  

 kapitalens afkast skal oplægges indtil et fastsat tidspunkt, og  

 afkastet endvidere ikke er indkomstskattepligtig for nogen.
Udbytteskat kan  

 som hovedregel ikke tilbagebetales til rentenydelseskapitaler.
Ved udbetaling  

 af rentenydelserne underretter forvaltningsinstituttet rentenyderen om  

 bruttobeløbet (udbyttet uden fradrag af udbytteskat) for eventuel  

 aktieudbytte, der indgår i udbetalingen.
Er der flere rentenydere,  

 fordeles aktieudbyttet (brutto) forholdsmæssigt på  

 rentenydelserne, uanset om disse  udgør bestemte beløb.
Det er  

 forholdene for den enkelte rentenyder, der er afgørende for, om  

 udbytteskatten vedrørende det forholdsmæssigt fordelte  

 aktieudbytte kan modregnes i en endelig skat hos rentenyderen, kan  

 tilbagebetales kontant til rentenyderen eller eventuelt er en endelig  

 skat.' 4. Som nævnt er cirkulærets pkt. 11 anvendt i Østre  

 Landsrets dom af 22. juli 1977 vedrørende spørgsmålet om  

 tilbagebetaling af udbytteskat for årene 1970-75 til et  

 dødsbo.
I sagen havde afdøde, der var afgået ved døden i 1951,  

 truffet testamentarisk bestemmelse om båndlæggelse af sin  

 efterladte formue til livsvarig rentenydelse for sin enke, der siden hans  

 død havde været bosat i udlandet.
Enken skulle oppebære et  

 nærmere fastsat årligt beløb skattefrit, medens et muligt  

 overskydende renteafkast efter nærmere bestemmelser kunne udbetales til  

 afdødes to sønner, eventuelt andre pårørende.  

 Kapitalen, der ved enkens død som udgangspunkt skulle tilfalde  

 afdødes to sønner, blev i 1956 af eksekutor afleveret til  

 forvaltning i et forvaltningsinstitut.
I overensstemmelse med testamentet  

 forbeholdt eksekutor dog sig eller sin stedfortræder visse  

 beføjelser med hensyn til de årlige indtægtsbeløb  

 og meddelte endvidere, at kapitalen ved enkens død skulle udleveres  

 ham eller hans stedfortræder til skiftebehandling.
 Under sagen, som på dødsboets vegne blev anlagt mod  

 Skattedepartementet med påstand om tilbagebetaling af udbytteskat  

 vedrørende en aktiebeholdning, der omfattedes af den båndlagte  

 kapital, fandtes de pågældende udbyttebeløb ikke at kunne  

 anses oppebåret af dødsboet, uanset at ydelsen skulle tilfalde  

 enken skattefrit, og uanset de beføjelser, der ved testamentet var  

 tillagt eksekutor og hans stedfortræder.
 Da udbytteskat for de udbyttebeløb, der var udbetalt som  

 rentenydelse, herefter havde hjemmel i kildeskattelovens § 65, jf. §§ 1 og 2,  

 stk. 1, e), og da der antoges ikke at foreligge tilbagebetalingskrav i  

 henhold til kildeskattelovens § 67, stk. 3, hvorefter en person, som ikke er  

 skattepligtig her i landet, har erhvervet udbytte, hvori der er indeholdt  

 udbytteskat efter kildeskattelovens § 65, efter begæring kan få  

 udbetalt et beløb svarende til udbytteskatten, blev ministeriet  

 frifundet. Østre Landsret fulgte således Skatteministeriets  

 opfattelse, hvorefter det er forholdene for den enkelte rentenyder, der er  

 afgørende for behandlingen af udbytteskatten.
 5. Under sagen anførte boet, at kapitalen, der var båndlagt  

 af hensyn til rentenydelsesrettigheder, tilhørte det sagsøgende  

 bo, der ikke var skattepligtigt, da bobehandlingen indtil videre var  

 afsluttet.
Spørgsmålet om tilbagebetaling af udbytteskat til boet havde,  

 inden sagen kom for domstolene, været forelagt Ministeriet for Skatter  

 og Afgifter, Skattedepartementet.
Departementet havde svaret, at udbyttet i  

 det foreliggende tilfælde ikke kunne anses for erhvervet af den  

 båndlagte kapital, men måtte anses for erhvervet af den eller de  

 personer, der havde været berettiget til afkastet af kapitalen.
 Som anført tiltrådte Østre Landsret, at udbyttet ikke  

 kunne anses for oppebåret af dødsboet.
Dommen vedrører således et tilfælde, hvor en  

 (båndlagt) kapital ikke er udlagt til nogen bestemt kapitalejer, og  

 hvor der derfor kun sker løbende beskatning af afkastet hos  

 rentenyderen.
Det er derfor i afgørelsen af 7. november 1991 meddelt,  

 at i en situation, hvor en afdød ved testamente har bestemt, at en  

 aktie eller obligationspost skal båndlægges til livsvarig  

 rentenydelse for en anden end den, der skal have kapitalen, er rentenyderen  

 kapitalindkomst skattepligtig af rentenydelsesindtægten.
Tilfælde, hvor kapitalen er udlagt til en skattepligtig kapitalejer,  

 f.eks. hvor kapitalen indgår i en fond, der omfattes af  

 fondsbeskatnings eller selskabsskattelovens regler om skattepligt, som skal  

 foretage udlodninger af det samlede afkast, omfattes således ikke af  

 afgørelsen.
I disse tilfælde vil den, der modtager udlodningen,  

 derfor være skattepligtig af beløbet som personlig indkomst.
 b). Et andet særligt forhold ved sagen er, at der er tale om et  

 dødsbo, og hverken den oprindelige kapitalejer eller rentenyderen har  

 derfor rådighed over kapitalen.
Hvis en kapitalejer helt eller delvis forbeholder sig rådigheden  

 over den kapital, der ligger til grund for rentenydelsen, kan der  

 således være tilfælde, hvor rentenydelsen må anses  

 som en løbende ydelse fra kapitalejeren til rentenyderen.
I  

 sådanne tilfælde må rentenydelsen derfor anses som  

 personlig indkomst for modtageren.
Der kan, hvor en kapital er båndlagt, også opstå  

 spørgsmål om, hvorvidt kapitalen alene er båndlagt til  

 rentenydelse for nyderen, eller om nyderen også har  

 ejerbeføjelser, sådan at der i virkeligheden foreligger  

 båndlæggelse til eje.
Hvis rentenyderen herefter må anses  

 som (aktuel) ejer af kapitalen, vil rentenydelsen umiddelbart være  

 kapitalindkomst for den pågældende.
6. Afgørelsen indebærer således, at udbytte eller rente  

 af en båndlagt kapital, som er udlagt uden kapitalejer, kan medregnes  

 som kapitalindkomst, og med virkning fra og med indkomståret 1991 som  

 udbytteindkomst, hos rentenyderen.
Det medfører også, at  

 indeholdt udbytte skat kan godskrives hos rentenyderen.
Det gælder dog  

 kun i det omfang, afkastet ville være kapitalindkomst for en direkte  

 ejer af kapitalen.
 Herudover fører afgørelsen til, at de personer, der modtager  

 en rentenydelse, der kan medregnes som kapitalindkomst, også vil  

 være berettiget til at få skattegodtgørelse til og med  

 1990.
