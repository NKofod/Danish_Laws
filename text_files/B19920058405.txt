I henhold til § 35, stk. 2, i lov nr. 358 af 6. juni 1991 om miljøbeskyttelse, § 8 i lov om vandforsyning, jf. lovbekendtgørelse nr. 337 af 4. juli 1985, § 67, stk. 2, i lov nr. 9 af 3. januar 1992 om naturbeskyttelse og § 35, stk. 1, i lov nr. 357 af 6. juni 1991 om råstoffer, fastsættes efter forhandling med de kommunale organisationer:
 § 1.  Denne bekendtgørelse vedrører anlæg, som er  

 omfattet af § 6, stk. 3, nr. 4, i lov nr. 388 af 6. juni 1991 om planlægning.
 § 2.  De i stk. 2 nævnte dispensationer, tilladelser  

 og godkendelser kan kun meddeles på grundlag af endeligt vedtagne  

 regionplanretningslinier, der skal være udarbejdet på grundlag af den  

 regionplanlægning, som er foreskrevet i kapitel 2 i bekendtgørelse nr. 903 af  

 17. december 1991 om supplerende regler i medfør af lov om planlægning  

 (samlebekendtgørelse).
 Stk. 2.  Følgende dispensationer, tilladelser og  

 godkendelser er omfattet af stk. 1:
 Stk. 3.  Ligestillet med regionplanretningslinier efter  

 stk. 1 er godkendte retningslinier efter § 7, stk. 1, nr. 6, i lov om lands-  

 og regionplanlægning, der er opretholdt efter § 68, stk. 1, i lov om  

 planlægning.
 § 3.  Bekendtgørelsen træder i kraft den 15. juli  

 1992.
 Stk. 2.  Samtidig ophæves Miljøministeriets  

 bekendtgørelse nr. 904 af 17. december 1991 om miljøgodkendelse m.v. af de  

 anlæg, der er omfattet af miljøvurderinger i henhold til lov om planlægning  

 (VVM).
