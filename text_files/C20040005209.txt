Cirkulære om ændring af praksis og genoptagelse af sager  

  

 vedrørende fastsættelse af udlejningsværdi af stuehus  

  

 med bopælspligt efter landbrugslovgivningen  

1) 1  

.  

  

 Det fremgår  

 af statsskattelovens § 4 b, at lejeværdien af bolig i den  

 skattepligtiges  

 egen ejendom, beregnes som indtægt for ham, hvad enten han har gjort brug af  

 sin beboelsesret eller ej; værdien ansættes til det beløb, som ved udleje  

 kunne  

 opnås i leje af vedkommende lejlighed eller ejendom, dog at den, når særlige  

 forhold måtte gøre denne målestok mindre egnet, kan ansættes skønsmæssigt.
 2. Når en ejendom ejes i sameje af flere personer  

 gælder, at såvel den samejer, der bebor ejendommen, som den samejer, der ikke  

 benytter ejendommen, skal medregne en lejeværdi/lejeindtægt af ejendommen ved  

 indkomstopgørelsen.
 Efter de tidligere regler om lejeværdiberegning var praksis  

 sådan, at lejeværdien blev beregnet som en vis procentdel af ejendomsværdien,  

 også for den eller de personer, der ejede den pågældende ejendom i sameje med  

 andre, uanset om de pågældende beboede ejendommen eller ej.
Ved en dom fra Vestre Landsret i 1997 blev det imidlertid  

 fastslået, at procentreglerne i ligningsloven ikke gælder for den medejer,  

 som  

 ikke bebor ejendommen.
Derimod er der i statsskattelovens § 4 b hjemmel  

 til at fastsætte lejeværdien for denne medejer til en andel af ejendommens  

 objektive udlejningsværdi.
 Af Told- og Skattestyrelsens cirkulære af 19. december 1997,  

 der blev udstedt på baggrund af dommen, fremgik, at udlejningsværdien fra og  

 med indkomståret 1998 for skatteydere, der ejer en ejendom i sameje, og som  

 udlejer en andel af ejendommen til en medejer, der bebor ejendommen, skal  

 fastsættes til en forholdsmæssig del af ejendommens objektive  

 udlejningsværdi.
 Praksis fremgår af Ligningsvejledningen, afsnit A.G.3.3.
 Denne praksis er nu ændret som følge af afgørelsen af en  

 konkret sag ved Landskatteretten.
 3. Landsskatteretten har i flere kendelser antaget,  

 at  

 der for medejere af landbrugsejendomme, der er omfattet af bopælspligten, men  

 hvor medejeren ikke bebor ejendommen, alene er grundlag for, at medejeren  

 skal  

 indtægtsføre en forholdsmæssig andel af den procentvise opgjorte lejeværdi.
 Landskatteretten har offentliggjort en af kendelserne i  

 SKM2002.129.LSR.
 Landsskatteretten har videreført den nævnte praksis også  

 efter indførelse af ejendomsværdiskatten.
 4. Den ændrede praksis betyder, at der i tilfælde  

 hvor  

 en medejer stiller et stuehus med bopælspligt efter landbrugslovgivningen  

 vederlagsfrit til rådighed for en anden medejer, kan ske en fravigelse af  

 statsskattelovens § 4 b, hvorefter lejeværdien som udgangspunkt skal  

 fastsættes som en forholdsmæssig andel af ejendommens objektive  

 udlejningsværdi.
 Så længe bopælspligten eksisterer, skal ejeren alene  

 indtægtsføre en forholdsmæssig andel af den opgjorte lejeværdi.
 Den nævnte praksis gælder tilsvarende efter indførelsen af  

 ejendomsværdiskatten.
 5. Det er styrelsens opfattelse, at ændringen af  

 praksis  

 også betyder, at den pågældende ejer af ejendommen ikke ved  

 indkomstopgørelsen  

 vil have fradrag for driftsudgifter, der er afholdt i forbindelse med  

 ejendommen.
 6. I henhold til skattestyrelseslovens § 34,  

 stk. 2, kan der ske genoptagelse, hvis anmodning herom fremsættes senest  

 den 1. maj i det 4. år efter udløbet af det pågældende indkomstår.
 Er den skattepligtiges indkomstår ikke sammenfaldende med  

 kalenderåret, regnes fristen fra udløbet af det år, som indkomståret træder i  

 stedet for, jf. skattestyrelseslovens § 34, stk. 6.
 7. Hvis fristen i skattestyrelseslovens § 34,  

 stk. 2, er udløbet, kan der i henhold til skattestyrelseslovens  

 § 35,  

 stk. 1, nr. 7, endvidere efter anmodning ske ekstraordinær genoptagelse  

 fra og med det indkomstår, der har været til prøvelse, eller fra og med det  

 indkomstår, der er påbegyndt, men endnu ikke udløbet 5 år forud for  

 underkendelse  

 af praksis, som er den 14. februar 2002. Da den underkendende afgørelse  

 drejede  

 sig om indkomståret 1999, vil der således kunne tillades genoptagelse fra og  

 med indkomståret 1997.
8. Anmodning om ekstraordinær genoptagelse skal  

 fremsættes under iagttagelse af fristbestemmelsen i skattestyrelseslovens  

 § 35, stk. 2, dvs. inden 6 måneder efter, at den skattepligtige er  

 kommet til kundskab om det forhold, der begrunder genoptagelsen.
Fristen  

 regnes  

 fra offentliggørelsen af dette cirkulære.
 Anmodning om genoptagelse af skatteansættelserne efter punkt  

 6-7 skal indgives til den skatteansættende myndighed, jf.  

 skattestyrelseslovens  

 § 35, stk. 3.
 9. Ligningsmyndighederne bedes genoptage  

 ansættelserne  

 for de pågældende år, hvis de bliver bekendt med, at der er personer, der er  

 lignet forkert, eller hvis de bliver anmodet herom.
 10. Cirkulæret bortfalder den 16. december 2004.
Told- og Skattestyrelsen, den 16. juni  

 2004 Ole Kjær /Carsten Vesterø Jensen 1)  

 I Told- og Skattestyrelsens interne nummerrække har cirkulæret nr. 2004-16.
