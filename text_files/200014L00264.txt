Betænkning afgivet af Miljø- og  

 Planlægningsudvalget den 6. december 2000 Betænkning over Forslag til lov om ændring af lov om  

 udnyttelse af vandkraften i Gudenå [af miljø- og energiministeren (Svend Auken)] 1. Udvalgsarbejdet Lovforslaget blev fremsat den 5. oktober 2000 og var til  

 1. behandling den 27. oktober 2000. Lovforslaget blev efter 1. behandling  

 henvist til behandling i Miljø- og Planlægningsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har været sendt i  

 høring, og miljø- og energiministeren oversendte den 30. juni  

 2000 dette udkast til udvalget, jf. (1999-2000) alm. del   bilag 1445. Den 5.  

 oktober 2000 oversendte miljø- og energiministeren de indkomne  

 høringssvar og den 24. oktober 2000 et notat herom.
Den 15. november  

 2000 oversendte miljø- og energiministeren yderligere  

 høringssvar.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danmarks Sportsfiskerforbund, Gudenaacentralen og Gudenåsammenslutningen Lakseprojektet.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Danmarks Sportsfiskerforbund, Gudenaacentralen og Gudenåsammenslutningen Lakseprojektet.
Spørgsmål Udvalget har stillet 23 spørgsmål til  

 miljø- og energiministeren til skriftlig besvarelse, som denne har  

 besvaret.
Nogle af udvalgets spørgsmål og miljø- og  

 energiministerens svar herpå samt fødevareministerens svar  

 på spørgsmål 172 fra Udvalget for Fødevarer,  

 Landbrug og Fiskeri i folketingsåret 1999-2000, jf.
FLF (1999-2000)  

 alm. del   bilag 739, er optrykt som bilag 2 til betænkningen.
Bemærkninger fra miljø- og energiministeren Miljø- og energiministeren har oplyst, at  

 regeringen anser det for et overordnet mål bedst muligt at genskabe et  

 naturligt dyre- og planteliv i Gudenåen.
Endvidere bør Tange  

 Sø bevares af hensyn til de rekreative værdier og det dyre- og  

 planteliv, der er opstået i og omkring søen.
Ministeren har tilkendegivet, at han er åben for, at  

 der foretages konsekvensundersøgelser af flere løsningsmodeller  

 end de to, der er beskrevet i bemærkningerne til lovforslaget.  

 Ministeren vil derfor bede den arbejdsgruppe, der skal nedsættes til at  

 udarbejde grundlaget for undersøgelsen af den fremtidige  

 passageløsning, om at overveje alternative modeller.
Arbejdsgruppen  

 skal f.eks. undersøge de modeller, der er indeholdt i Rambølls  

 forslag, idet der dog også bør tages hensyn til, hvor omfattende  

 forundersøgelser og dermed hvor store omkostninger de forskellige  

 modeller vil indebære.
Ministeren har endvidere tilkendegivet, at han vil  

 revidere »Miljøministeriets overordnede  

 målsætninger for forvaltning af Gudenåen« fra 1993 bl.a. med baggrund i gældende  

 konventioner, direktiver m.v. senest samtidig med offentliggørelse af  

 forslag til løsningsmodel.
Formålet hermed er at sikre, at der  

 gøres en sammenhængende indsats i Gudenåen med henblik  

 på at genskabe de bedst mulige forhold for planter og dyr i det samlede  

 Gudenåsystem.
Det vil bl.a. blive overvejet, om der er behov for bedre  

 gyde- og opvækstpladser for ørreder og laks og andre fiskearter  

 på visse strækninger af Gudenåen.
Ministeren er opmærksom på, at der er mange  

 forskellige interesser knyttet til Gudenåens hovedløb,  

 sideløb og opland.
Ministeren betragter Tangeværkets  

 elproduktion som underordnet set i forhold til energiforsyningen på  

 landsplan.
Dog bidrager Tangeværket til en renere energiforsyning med  

 hensyn til CO2-udslip.
Ministeren finder derfor, at valget af  

 forslag til omløbsstryg bør træffes under hensyntagen til  

 mulighederne for at forbedre forholdene for Gudenåens dyre- og  

 planteliv, herunder ørreder og andre fiskearter med hensyn til op- og  

 nedstrøms passage og sprednings- og reproduktionsmuligheder i  

 vandløbet.
Valget af omløbsstryg skal også bidrage til  

 opfyldelse af målsætningen for Gudenåen samt til  

 miljømæssige, landskabelige og kulturhistoriske forhold, der  

 bl.a. omfatter et værk i drift.
Ministeren har oplyst, at Skov- og Naturstyrelsen vil  

 afvente resultatet af undersøgelserne om passagemuligheder og  

 beslutning om valg af typen af omløbsstryg, inden der tages endelig  

 stilling til den verserende bygningsfredningssag.
Ministeren har endvidere  

 oplyst, at Skov- og Naturstyrelsen har orienteret om, at Det Særlige  

 Bygningssyn har anbefalet, at der udarbejdes en bevarende lokalplan til  

 beskyttelse af det samlede kulturmiljø ved Tangeværket, som ikke  

 kan omfattes af en fredningssag.
Der er foretaget indledende  

 drøftelser med kommunen herom.
Indholdet i en eventuel bevarende  

 lokalplan hænger snævert sammen med såvel udfaldet af  

 bygningsfredningen som valget af omløbsstryg og må derfor  

 afvente resultatet af disse.
Ministeren har tilkendegivet, at udgangspunktet er, at  

 Tange Sø skal bevares.
Ministeren finder derfor, at det er  

 væsentligt, at der sikres en god vandkvalitet i både  

 Gudenåen og Tange Sø, og han vil derfor bede arbejdsgruppen om,  

 at konsekvensundersøgelserne bl.a. skal belyse  

 løsningsmodellernes betydning for vandkvaliteten i både  

 Gudenåen og Tange Sø, så også disse aspekter kan  

 indgå i det endelige beslutningsgrundlag.
 Ministeren har oplyst, at den hidtidige naturgenopretning  

 i Gudenåen er finansieret af staten og de pågældende amter.  

 Finansieringen af et omløbsstryg ved Tangeværket sker på  

 samme måde bortset fra de udgifter, der eventuelt kan og bør  

 afholdes af ejerne af spærringerne.
Ministeren har oplyst, at han påregner, at der i  

 efteråret 2001 gøres status, der omfatter  

 konsekvensundersøgelser af løsningsmodeller til faunapassager  

 ved Tangeværket.
Han vil i den forbindelse orientere om  

 undersøgelsernes resultat.
Et lovforslag forventes fremsat i  

 folketingsåret 2002-03.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
Venstre tilslutter sig lovforslaget og ønsker at  

 give ministeren tid til at undersøge mulighederne for  

 Tangeværkets fremtid til bunds.
Høringssvarene er ikke entydige,  

 og der må i forbindelse med Tangeværket, Tange Sø og  

 Gudenåens forløb tages hensyn både til miljøet,  

 nærmiljøet og økonomien.
 Da der ikke på nuværende tidspunkt synes at  

 være klarhed over alle fordele og ulemper ved de to aktuelle modeller,  

 vil Venstre ikke som udgangspunkt lægge sig fast på nogen bestemt  

 løsning.
Venstre er dog på ingen måde sikker på,  

 at nogen af de to modeller, der overvejes på nuværende tidspunkt,  

 er den rigtige løsning for området og miljøet.
Derfor  

 ønsker Venstre også, at ministeren inddrager andre modeller, og  

 at han tillige vurderer, om det overhovedet er hensigtsmæssigt og  

 muligt inden for rimelige økonomiske rammer at ændre på  

 den nuværende ordning.
Det er nødvendigt at vurdere, hvorvidt  

 økonomien står i forhold til en eventuel opnået  

 miljømæssig gevinst.
Ikke mindst når man tager  

 størrelsen af den positive miljøeffekt, som samme midler kunne  

 afstedkomme andre steder, i betragtning, jf. bl.a. høringssvaret fra  

 Danmarks Naturfredningsforening.
 Venstre vil se frem til, at ministeren fremlægger et  

 bredere overblik og en mere præcis konsekvensvurdering af de  

 forskellige scenarier, som Venstre så vil tage stilling ud fra - til  

 sikring af den optimale løsning samlet set.
 Dansk Folkeparti kan støtte lovforslaget, som  

 indebærer en forlængelse af koncessionen for Tangeværket  

 med 2 år og en dybtgående undersøgelse af de problemer,  

 man påstår der er omkring laksens selvproducerende bestand.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Martin Glerup (S)  Margot Torp (S)  

  Inger Bierbaum (S)  Lis Greibe (S)  

  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Eva Møller (KF)  Svend Aage Fauerholdt (DF)  

  Ole M.
Nielsen (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 10 Bilagsnr.
Titel 1 Høringssvar 2 Høringsnotat 3 Henvendelse fra Gudenåsammenslutningen Lakseprojektet 4 Spm. 1 om kommentar til henvendelse fra Gudenåsammenslutningen  

 Lakseprojektet, til miljø- og energiministeren 5 Henvendelse af 11/9-1998 fra Rambøll, som blev udleveret af  

 Danmarks Sportsfiskerforbund ved foretræde den 9/11-2000 6 Spm. 2 om kommentar til henvendelse af 11/9-1998 fra Rambøll, til  

 miljø- og energiministeren 7 Kopi af miljø- og energiministerens svar på spm. 402  

 (folketingsåret 1999-2000) om kommentar til henvendelse fra  

 Gudenåsammenslutningen Lakseprojektet 8 Henvendelse fra Gudenåsammenslutningen Lakseprojektet 9 Kopi af fødevareministerens svar på spm. 172  

 (folketingsåret 1999-2000) i Udvalget for Fødevarer, Landbrug og  

 Fiskeri om kommentar til henvendelse fra Gudenåsammenslutningen  

 Lakseprojektet 10 Svar på spm. 2 om kommentar til henvendelse af 11/9-1998 fra  

 Rambøll, fra miljø- og energiministeren 11 Svar på spm. 1 om kommentar til henvendelse fra  

 Gudenåsammenslutningen Lakseprojektet, fra miljø- og  

 energiministeren 12 Yderligere høringssvar 13 Spm. 3 om oversendelse af strategien fra 1993 med de overordnede  

 målsætninger, til miljø- og energiministeren Spm. 4 om, hvorvidt strategien fra 1993 er gældende, til  

 miljø- og energiministeren Spm. 5 om de to valgte løsningsforslag, til miljø- og  

 energiministeren Spm. 6 om begrundelse for 2-årig forlængelse af koncessionen,  

 til miljø- og energiministeren Spm. 7 om, hvorvidt koncessionen skal forlænges uændret, til  

 miljø- og energiministeren 14 Lukning af spørgsmål 15 Henvendelse fra Danmarks Sportsfiskerforbund 16 Henvendelse fra Gudenaacentralen 17 Spm. 8 om kommentar til henvendelse fra Danmarks Sportsfiskerforbund, til  

 miljø- og energiministeren 18 Spm. 9 om kommentar til henvendelse fra Gudenaacentralen, til  

 miljø- og energiministeren 19 Svar på spm. 3 om oversendelse af strategien fra 1993 med de  

 overordnede målsætninger, fra miljø- og energiministeren Svar på spm. 4 om, hvorvidt strategien fra 1993 er gældende,  

 fra miljø- og energiministeren Svar på spm. 5 om de to valgte løsningsforslag, fra  

 miljø- og energiministeren Svar på spm. 6 om begrundelse for 2-årig forlængelse af  

 koncessionen, fra miljø- og energiministeren Svar på spm. 7 om, hvorvidt koncessionen skal forlænges  

 uændret, fra miljø- og energiministeren 20 Spm. 10 om, hvor stort et elproduktionsbidrag Gudenaacentralen har  

 modtaget pr. år de seneste ti år, til miljø- og  

 energiministeren Spm. 11 om, hvorvidt Gudenaacentralen har en formue, og hvor stor den er,  

 til miljø- og energiministeren Spm. 12 om, hvorvidt Gudenaacentralen skal bidrage økonomisk til et  

 omløbsstryg, til miljø- og energiministeren Spm. 13 om bygningsfredningssag vedrørende Tangeværket og om  

 bevarende lokalplan, til miljø- og energiministeren Spm. 14 om, hvorvidt omløbsstryg skal kunne leve op til  

 målsætningen for Gudenåen, til miljø- og  

 energiministeren Spm. 15 om elproduktionen på Tangeværket og  

 målsætningen for Gudenåen, til miljø- og  

 energiministeren Spm. 16 om, hvorvidt Tange Søs betydning for vandkvaliteten i  

 Gudenåen skal indgå i beslutningsgrundlaget, til miljø- og  

 energiministeren Spm. 17 om Gudenåsammenslutningen Lakseprojektets og Danmarks  

 Sportsfiskerforbunds forslag, til miljø- og energiministeren Spm. 18 om, hvorvidt staten vil bidrage med hovedparten af finansieringen  

 af et omløbsstryg, til miljø- og energiministeren Spm. 19 om vurdering af løsningsforslagene og fremsættelse af  

 lovforslag om et omløbsstryg m.m., til miljø- og  

 energiministeren 21 Henvendelse fra Gudenaacentralen 22 Spm. 20 om kommentar til henvendelse fra Gudenaacentralen, til  

 miljø- og energiministeren 23 Henvendelse fra Danmarks Sportsfiskerforbund 24 Spm. 21 om kommentar til henvendelse fra Danmarks Sportsfiskerforbund, til  

 miljø- og energiministeren 25 Svar på spm. 8 om kommentar til henvendelse fra Danmarks  

 Sportsfiskerforbund, fra miljø- og energiministeren 26 Svar på spm. 9 om kommentar til henvendelse fra Gudenaacentralen,  

 fra miljø- og energiministeren 27 Svar på spm. 10 om, hvor stort et elproduktionsbidrag  

 Gudenaacentralen har modtaget pr. år de seneste ti år, fra  

 miljø- og energiministeren Svar på spm. 11 om, hvorvidt Gudenaacentralen har en formue, og hvor  

 stor den er, fra miljø- og energiministeren Svar på spm. 12 om, hvorvidt Gudenaacentralen skal bidrage  

 økonomisk til et omløbsstryg, fra miljø- og  

 energiministeren Svar på spm. 13 om bygningsfredningssag vedrørende  

 Tangeværket og om bevarende lokalplan, fra miljø- og  

 energiministeren Svar på spm. 14 om, hvorvidt omløbsstryg skal kunne leve op  

 til målsætningen for Gudenåen, fra miljø- og  

 energiministeren Svar på spm. 15 om elproduktionen på Tangeværket og  

 målsætningen for Gudenåen, fra miljø- og  

 energiministeren Svar på spm. 16 om, hvorvidt Tange Søs betydning for  

 vandkvaliteten i Gudenåen skal indgå i beslutningsgrundlaget, fra  

 miljø- og energiministeren Svar på spm. 17 om Gudenåsammenslutningen Lakseprojektets og  

 Danmarks Sportsfiskerforbunds forslag, fra miljø- og energiministeren Svar på spm. 18 om, hvorvidt staten vil bidrage med hovedparten af  

 finansieringen af et omløbsstryg, fra miljø- og  

 energiministeren Svar på spm. 19 om vurdering af løsningsforslagene og  

 fremsættelse af lovforslag om et omløbsstryg m.m., fra  

 miljø- og energiministeren 28 Svar på spm. 20 om kommentar til henvendelse fra Gudenaacentralen,  

 fra miljø- og energiministeren 29 Henvendelse fra Gudenåsammenslutningen Lakseprojektet vedlagt  

 materiale, der blev anvendt ved foretræde den 16/11-2000 30 Svar på spm. 21 om kommentar til henvendelse fra Danmarks  

 Sportsfiskerforbund, fra miljø- og energiministeren 31 Spm. 22 om kommentar til henvendelse fra Gudenåsammenslutningen  

 Lakseprojektet, til miljø- og energiministeren 32 Spm. 23 om, hvorvidt Gudenaacentralen har aktuelle planer om en bevarende  

 lokalplan, til miljø- og energiministeren 33 Henvendelse fra Gudenaacentralen vedlagt materiale i forbindelse med  

 foretræde den 29/11-2000 samt svar på udvalgets  

 spørgsmål under foretræde 34 Svar på spm. 22 om kommentar til henvendelse fra  

 Gudenåsammenslutningen Lakseprojektet, fra miljø- og  

 energiministeren 35 Svar på spm. 23 om, hvorvidt Gudenaacentralen har aktuelle planer om  

 en bevarende lokalplan, fra miljø- og energiministeren 36 Miljø- og energiministerens bidrag til betænkningen 37 Udkast til betænkning Bilag 2 Nogle af udvalgets spørgsmål til miljø-  

 og energiministeren og dennes svar herpå samt  

 fødevareministerens svar på spørgsmål 172 fra  

 Udvalget for Fødevarer, Landbrug og Fiskeri i folketingsåret  

 1999-2000 Spørgsmålene og ministrenes svar herpå er optrykt efter  

 ønske fra SF.
 Spørgsmål 3:
 Ministeren bedes oversende strategien fra 1993 med de  

 overordnede målsætninger for forvaltningen af Gudenåen i  

 relation til de større spærringer i åen.
 Svar:
 Skov- og Naturstyrelsens notat fra september 1993 om  

 Miljøministeriets overordnede målsætninger for forvaltning  

 af Gudenåen vedlægges.
SKOV- OG NATURSTYRELSEN Naturforvaltningskontoret September 1993 Miljøministeriets overordnede målsætninger for  

 forvaltning af Gudenåen Baggrund Gudenåen er med sit 158 km lange forløb fra  

 udspringet i Tinnet Krat i Midtjylland til udløbet i Randers Fjord  

 Danmarks længste vandløb.
 En lang række interesser knytter sig til anvendelsen  

 af Gudenåen og dens nærmeste omgivelser: Gennem århundreder  

 er vandkraften blevet udnyttet til energiproduktion, åen har  

 været en vigtig transportvej for pramfarten mellem Randers og  

 Silkeborg, og den rummer i dag en række nationalt betydningsfulde  

 rekreative, landskabelige, naturbeskyttelsesmæssige og kulturhistoriske  

 værdier.
 Gudenåens vandkvalitet er gennem de senere  

 år blevet væsentligt bedret, ikke mindst takket være de  

 meget store investeringer (ca. 1 mia. kr.), som kommunerne gennem en  

 årrække har foretaget på spildevandsområdet ved  

 udbygning af rensningsanlæg m.v. samt de betydelige driftsmidler, der  

 anvendes på området (ca. 100 mio. kr./år).
Væsentlige dele af  Gudenådalen er i dag  

 sikret ved landskabsfredninger.
Andre arealer som skovene omkring  

 Silkeborgsøerne, Vestbirksøerne og området omkring  

 Gudenåens udspring ejes og forvaltes af Miljøministeriet ved  

 Skov- og Naturstyrelsen.
Friluftslivet, især kanosejladsen, havde i  

 1970 erne nået et meget højt niveau, der førte til  

 slitage på åen og konflikter mellem forskellige brugergrupper og  

 lodsejere.
Sejladsen har siden 1983 været reguleret, så plante-  

 og dyrelivet i de mest sårbare områder ikke forstyrres, og  

 sejladsintensiteten på det smalle, øvre forløb af  

 åen (Vejle Amt) er begrænset til et mere bæredygtigt  

 niveau, hvor forskellige brugergruppers interesser er afvejede.
I de seneste år har Miljøministeriet og  

 Vejle, Århus og Viborg Amter arbejdet med at realisere  

naturgenopretningsprojekter, der kan bedre faunapassagen forbi de seks  

 opstemninger, som er etableret ved vandkraftanlæggene.
Ved åens  

 udspring og i tilløbene er der også nogle steder iværksat  

 vandløbsrestaureringer, f.eks. bliver udrettede vandløb  

 på ny slyngede og rørlagte vandløb åbnet.
 I en samlet betragtning er der således især  

 gennem de sidste ti år ydet en meget stor indsats for at sikre natur-  

 og miljøforholdene i og omkring Gudenåen.
 Miljøministeriet finder, at denne indsats skal  

 fortsættes efter følgende hovedmålsætninger:
Naturgenopretning Gudenåen skal genskabes som et sammenhængende  

 vandløb, hvor der på ny bliver muligheder for, at fisk og andet  

 dyreliv på deres vandringer i åen og mellem ferskvand og saltvand  

 kan komme forbi opstemningerne.
Der er i dag skabt effektiv faunapassage ved  

 to af de seks opstemninger.
Ved de øvrige fire opstemninger arbejder  

 amterne og Miljøministeriet nu med konkrete forslag, der kan sikre  

 passagemulighederne.
Det er målet, at alle projekterne kan være  

 realiserede i løbet af 8-10 år.
Naturgenopretningen skal tage hensyn til de eksisterende  

 kultur- og naturhistoriske, landskabelige og rekreative værdier.
Hvor  

 det er realistisk muligt at slippe Danmarks største vandløb  

 helt fri af opstemningen og tilbage til forløbet, som det havde  

 før opdæmningen, bør dette gøres.
Friluftsliv Gudenåen har meget stor rekreativ betydning for  

 såvel fastboende som turister, der udnytter vandløbssystemets  

 muligheder for sejlads og fiskeri eller tiltrækkes af de øvrige  

 landskabelige og naturmæssige værdier.
Det er Miljøministeriets vurdering, at der i dag er  

 balance mellem benyttelsen og beskyttelsen af Gudenåen.
Udviklingen i  

 friluftslivet m.m. bør dog løbende følges.
Det rekreative fiskeri ventes fortsat drevet af lodsejere,  

 sportsfiskerforeninger m.fl.
På Miljøministeriets arealer, der  

 særligt omfatter Silkeborgsøerne, vil fiskeriet fortsat blive  

 udlejet til fiskeriforeninger eller andre på markedsvilkår.
Landskabelige værdier Betydelige landskabelige værdier langs  

 Gudenåen er sikret gennem fredninger.
Senest er også  

 »Trækstien« mellem Tange og Randers under fredning.  

 Miljøministeriet har ikke til hensigt at iværksætte nye  

 store fredninger langs åen, men vil løbende vurdere behovet for  

 evt. at iværksætte fredninger til at sikre landskab og  

 naturværdier mod uforudsete indgreb eller for at fremme friluftslivets  

 muligheder.
Natur- og kulturhistoriske værdier Miljøministeriet vil arbejde for, at odderen, der  

 tidligere fandtes i hele Gudenåsystemet, kan vende tilbage til  

 åen og dens tilløb.
Miljøministeriet vil arbejde for at sikre, at de  

 kulturhistoriske værdier, der bl.a. er knyttet til kanaler,  

 trækstier og mølleanlæg, f.eks.
Kloster Mølle,  

 bevares som vidnesbyrd om Gudenåens transportmæssige og  

 energihistoriske betydning.
 Spørgsmål 4:
Er ovennævnte strategi stadig relevant og  

 gældende? Svar:
 Jeg har forelagt spørgsmålet for Skov- og  

 Naturstyrelsen, der har oplyst følgende, som jeg kan henholde mig  

 til:
» Med udgangspunkt i denne strategi er der med statslige og  

 amtslige naturforvaltningsmidler og midler til vandløbsrestaurering  

 blevet gennemført forbedringer af passageforholdene ved en række  

 spærringer.
For de spærringer, hvor der ikke er blevet  

 gennemført passageforbedringer, er der lagt planer herfor, og det  

 forventes, at de nødvendige forbedringer er gennemført i  

 løbet af 2-3 år.« Eftersom strategien er fra 1993, vil jeg se på  

 behovet for at revidere eller supplere strategien, således at vi sikrer  

 os, at der gøres en sammenhængende indsats i Gudenåen med  

 henblik på at genskabe de bedst mulige forhold for planter og dyr i det  

 samlede Gudenåsystem.
Vi bør f.eks., som også  

 foreslået i B17, se på, om der som et supplement til arbejdet med  

 spærringerne i Gudenåen er behov for at genskabe bedre gyde- og  

 opvækstområder for laksefisk og andre fiskearter på visse  

 strækninger af Gudenåen.
 Spørgsmål 8:
Ministeren bedes kommentere henvendelsen af 17. november  

 2000 fra Danmarks Sportsfiskerforbund, jf.
L 10   bilag  15.
 Svar:
Jeg henviser til min besvarelse af spørgsmål  

 nr. 5. Af besvarelsen fremgår, at jeg er åben over for, at der  

 bliver foretaget konsekvensundersøgelse af flere  

 løsningsmodeller end de to, der er beskrevet i bemærkningerne  

 til lovforslaget.
Derfor vil jeg bede den arbejdsgruppe, der skal  

 nedsættes til at udarbejde grundlaget for undersøgelsen af den  

 fremtidige passageløsning, om at overveje at undersøge  

 alternative modeller til de to ovennævnte forslag, f. eks. en model,  

 der omfatter et omløb fra åbningen i den eksisterende  

 Ans-dæmning og med uændret vandstand i søen.
Det er en af  

 de modeller, som er indeholdt i henvendelserne fra  

 Gudenåsammenslutningen Lakseprojektet og fra Danmarks  

 Sportsfiskerforbund, jf. udvalgets spørgsmål nr. 1 og 2. En  

 anden model, som Danmarks Sportsfiskerforbund peger på, omfatter et  

 langt omløb fra Ormstrup Skov uden om hele søen, hvilket i  

 princippet svarer til det lange omløb, der er beskrevet i  

 bemærkningerne til lovforslaget.
 Spørgsmål 9:
Ministeren bedes kommentere henvendelsen af 18. november  

 2000 fra Gudenaacentralen, jf.
L 10   bilag 16.
 Svar:
 Jeg har forelagt spørgsmålet for  

 Fødevareministeriet, Danmarks Fiskeriundersøgelser, der har  

 oplyst følgende, som jeg skal henholde mig til:
» Det oprindelige antal laks i Gudenåen kendes ikke,  

 men har af ikke-fiskerisagkyndige været anslået til 100.000  

 gydefisk beregnet som ubefisket bestand.
Ud fra de usikre historiske kilder  

 og ud fra arealmæssige betragtninger over det oprindelige formodede  

 gydeareal på strækningen fra Resenbro/Svostrup og ned til  

 Bjerringbro samt enkelte tilløb (bl.a.
Borre Å og Tange Å)  

 har Danmarks Fiskeriundersøgelser skønsmæssigt  

 anslået den oprindelige, ubefiskede laksebestand til 5-10.000 gydefisk.  

 Dette gør dog fortsat Gudenåen til et interessant  

 laksevandløb i europæisk sammenhæng.
Hårdhændet fiskeri i Randers Fjord og de nedre  

 dele af Gudenå samt reguleringen af Gudenåen i 1850'erne med  

 henblik på pramsejlads til Silkeborg bevirkede, at opgangsbestanden  

 omkring 1900 har været nede på omkring 500 gydefisk, altså  

 en minimumssituation for en laksebestand.
Laksebestanden i Gudenåen  

 forsvandt endeligt i forbindelse med Gudenaacentralens anlæggelse i  

 1920. Derom er der fra fiskerifaglig side ingen tvivl.
Med hensyn til den af Gudenaacentralen omtalte fisketrappe  

 kan det oplyses, at Danmarks Fiskeriundersøgelser finder, at  

 fisketrappen er uegnet til sit formål.
Kun ca. 25 pct. af  

 opgangslaksefiskene kan vandre op gennem trappen.
Disse gydefisk  

 (primært havørred) har således mulighed for at gyde i  

 tilløbene til Gudenåen på strækningen  

 Resenbro-Kongensbro.
Ca. 85 pct. af de nedtrækkende smolt bliver  

 ædt af rovfisk og fugle i Tange Sø, og over halvdelen af de  

 resterende dør på grund af turbinerne og rovfisk lige neden for  

 Tangeværket.
Tange Sø og Tangeværket er derved  

 afgørende for, at der ikke under de nuværende forhold kan  

 etableres og sikres selvreproducerende havørred- (og lakse-)bestande  

 opstrøms Tange Sø.
Laksen i Gudenåen vil kunne tjene som  

 miljøindikator, forstået således, at hvis laksen kan  

 opretholde en selvreproducerende bestand i Gudenåen, så har den  

 øvrige fauna også gode forhold.« Jeg skal på baggrund af Gudenaacentralens  

 henvendelse tilføje, at L 10 ikke alene er tænkt som et projekt,  

 der skal tilgodese laksen.
L 10 har til formål bredt at forbedre  

 forholdene for Gudenåens nuværende dyre- og planteliv, herunder  

 ørred og andre fiskearter, med hensyn til op- og nedstrøms  

 passage og sprednings- og reproduktionsmuligheder i vandløbet.  

 Endvidere skal jeg henvise til min besvarelse af spørgsmål nr.  

 4, hvoraf det fremgår, at jeg vil se på behovet for at revidere  

 eller supplere strategien fra 1993, således at vi sikrer os, at der  

 gøres en sammenhængende indsats i Gudenåen med henblik  

 på at genskabe de bedst mulige forhold for dyr og planter i det samlede  

 Gudenåsystem.
 Spørgsmål 10:
 Ministeren bedes oversende oplysninger om, hvor stort et  

 elproduktionsbidrag Gudenaacentralen har modtaget pr. år de seneste ti  

 år, og hvor stort et overskud der har været, og hvem der har  

 modtaget overskuddet.
 Svar:
 Jeg har forelagt spørgsmålet for  

 Energistyrelsen, der har oplyst følgende, som jeg skal henholde mig  

 til:
» År Elproduktions-tilskud Samlet overskud Overskud udbetalt som udbytte Overskud overført til fonde m.v.
1990 *) 1.728.661 649.303 500.000 149.303 (a) 91 2.750.624 2.584.490 2.000.000 584.490 (a) 92 2.880.515 3.515.336 2.000.000 1.515.336 (b) 93 3.183.449 3.530.663 2.000.000 1.530.663 (b) 94 4.207.516 3.074.514 3.000.000 74.514 (a) 95 3.566.530 5.259.195 3.000.000 2.259.195 (a) 96 2.457.351 1.951.572 1.900.000 51.572 (a) 97 2.591.298 2.713.887 2.700.000 13.887 (a) 98 3.315.114 2.175.104 2.000.000 175.104 (a) 99 3.754.861 2.946.443 3.000.000 (53.557) (a) -alle beløb i kr.
-tal i parentes er negative *) for perioden 1.4 til 31.12 grundet omlægning af  

 regnskabsåret a) overskud alene overført til dispositionsfond b) heraf 1,5 mio. kr. overført til forbedring af fiskepassage,  

 naturpleje og andre miljøforanstaltninger og til byggefond for egne og  

 Elmuséets bygninger, rest overført til  

 dispositionsfond Overskud i perioden er dels udbetalt som udbytte, dels  

 overført til fonde m.v.
Udbyttet er fordelt forholdsmæssigt til  

 andelshaverne, som er: Århus Kommune (385 andele), Midtjysk Elforsyning  

 (185), Energiselskabet ARKE (168), Elforsyningen SFGHH (168), Galten  

 Elværk (34), Skive Kommune (34), Skanderborg Kommune (20), Ebeltoft  

 Kommune (4), Viborg Kommune (1) og Grenå Kommune (1). Der er i alt 1000  

 andele.« Spørgsmål 11:
Har Gudenaacentralen en formue, og hvor stor er den? Svar:
 Jeg har forelagt spørgsmålet for  

 Energistyrelsen, der har oplyst følgende, som jeg skal henholde mig  

 til:
» Spørgsmål 19:
Kan ministeren bekræfte, at undersøgelserne  

 og debatten om disse skal være tilendebragt senest i september 2001,  

 så der kan foretages en vurdering af løsningsforslagene med  

 henblik på fremsættelse af lovforslag om et omløbsstryg  

 m.m. i begyndelsen af folketingsåret 2002-03? Svar:
Jeg henviser til min besvarelse af spørgsmål  

 nr. 6. Af besvarelsen fremgår, at der efter ca.1 år skal  

 gøres en midtvejsstatus, der omfatter de gennemførte  

 konsekvensundersøgelser af løsningsmodeller til faunapassage  

 ved Tangeværket med henblik på, at regeringen kan beslutte,  

 hvilken model der ud fra en samlet afvejning af de forskellige interesser og  

 konsekvenser anses for at være den optimale.
Miljø- og  

 Energiministeriet vil naturligvis søge at få  

 undersøgelserne gennemført så hurtigt som muligt, men det  

 er samtidig afgørende, at undersøgelserne besvarer alle  

 væsentlige spørgsmål.
Hertil kommer, at en række af  

 undersøgelserne skal udbydes, evt. i EU-licitation.  

 Undersøgelserne må derfor forventes at vare ca. 1 år.  

 Derefter skal der udarbejdes lovforslag, VVM-redegørelse m.v., som alt  

 sammen skal i offentlig høring for at give interesserede parter  

 lejlighed til at udtale sig, inden sagen på ny forelægges  

 Folketinget til endelig beslutning i folketingsåret 2002-03.
Spørgsmål 172 (folketingsåret  

 1999-2000) fra Udvalget for Fødevarer, Landbrug og Fiskeri til  

 fødevareministeren, jf.
FLF (1999-2000) alm. del   bilag 739:
 Ministeren bedes kommentere henvendelsen af 15. marts 2000  

 fra Gudenåsammenslutningen Lakseprojektet vedrørende forbedring  

 af vandmiljøet i Gudenåen samt en løsningsmodel for en  

 fremtidig faunapassage ved Tangeværket/Tange Sø, jf. alm. del  

 bilag 631.
 Svar:
 De tre forslag, som Gudenåsammenslutningen  

 Lakseprojektet har fremsendt til udvalget, tager sigte på at skabe en  

 bedre fiskepassage ved Tangeværket og forbi Tange Sø. Forslagene  

 har været forelagt Danmarks Fiskeriundersøgelser, der har  

 vurderet dem i vedlagte notat af 27. marts 2000 fra Danmarks  

 Fiskeriundersøgelser.
Danmarks Fiskeriundersøgelser har tidligere  

 vurderet, hvorledes der kunne sikres mulighed for fiskepassage forbi  

 Tangeværket og Tange Sø og konsekvenserne heraf for  

 fiskebestandene i Gudenåsystemet.
Notat af 21. marts 2000 fra Danmarks  

 Fiskeriundersøgelser vedlægges til orientering.
 Danmarks Fiskeriundersøgelsers fiskeribiologiske  

 vurdering af de tre foreliggende forslag kan opsummeres således:
 Da det tilstræbes, at ungfiskene helt undgår  

 passage gennem søen, vurderes Rambølls forslag 1 med fuldt  

 omløb uden om søen som det bedste forslag.
I Rambølls forslag 2 med et delvist omløb og  

 uændret vandstand i Tange Sø bevares søen mellem  

 Gudenåens indløb i Tange Sø og Ans-dæmningen.
Der  

 må derfor forventes en mindre overlevelse hos de vandrende ungfisk i  

 forhold til de to andre Rambøll-forslag.
Gudenåsammenslutningen anbefaler Rambølls  

 forslag 3 med et delvis omløb om søen kombineret med en  

 sænkning af vandstanden og dermed en mindre sø mellem  

 Gudenåens indløb i Tange Sø og Ans-dæmningen.
Dette  

 forslag sikrer ungfiskene en kortere opholdstid i søen og derved en  

 større overlevelse end i dag.
Ifølge Danmarks  

 Fiskeriundersøgelser er dette en bedre løsning end forslag 2,  

 men ikke så god som forslag 1.
Det bemærkes, at fysiske ændringer af  

 vandføring m.v. af den pågældende type skal ske med  

 baggrund i den lovgivning, der administreres af Miljø- og  

 Energiministeriet og amtsrådene.
Viborg Amt er  

 vandløbsmyndigheden for Tangeværket og Tange Sø, og jeg  

 vil forsøge at etablere et samarbejde med amtet om en midlertidig  

 forbedring af fiskepassagen ved Tangeværket, indtil en langsigtet  

 løsning er etableret.  Problemerne i Gudenåsystemet  

 berører i høj grad også natur- og  

 sportsfiskerinteresserne i navnlig Århus Amt og Vejle Amt.
 Jeg er bekendt med, at miljø- og energiministeren  

 samtidig har besvaret et spørgsmål fra Folketingets  

 Miljø- og Planlægningsudvalg om henvendelsen fra  

 Gudenåsammenslutningen Lakseprojektet.
DANMARKS FISKERIUNDERSØGELSER Afdeling for Ferskvandsfiskeri Den 27. marts 2000 I det følgende er de fiskeribiologiske konsekvenser  

 af Rambølls tre alternative løsningsforslag til  

 passageforholdene for laks og havørred vurderet.
Tidligere har DFU udarbejdet et notat omkring  

 løsningsforslag til fiskepassage ved Gudenaacentralen, »Vurdering af mulige løsningsforslag til  

 fiskepassage ved Gudenaacentralen (Tangeværket) og konsekvenser heraf  

 for fiskebestandene«, J.nr.: 1997-E258-0002/8.  

 Dette notat vil der blive refereret til som »DFU s  

 tidligere vurdering«.
I omtalte notat er der gjort  

 rede for tre principielle løsningsforslag for fiskepassage ved  

 Gudenaacentralen:
Andre løsningsforslag kan betragtes som variationer  

 og »gradbøjninger« af disse tre.
De fiskeribiologiske vurderinger af  

 alternative løsninger vil derfor falde ind under spektret af  

 konsekvensvurderingerne, som er skitseret for disse tre løsninger.
 Rambøll skitserer følgende alternativer til  

 løsninger:
ad 1 Denne løsning er tidligere vurderet af DFU  

 (mulighed nr. 4 i DFU s tidligere vurdering). Den fiskeribiologiske vurdering  

 af Rambølls alternativ nr. 1 kan skitseres ved nedenstående  

 punkter:
ad 2 Denne løsning er ikke tidligere eksplicit vurderet  

 af DFU, men kan betragtes som en variant af mulighed nr. 4 i DFU s tidligere  

 vurdering.
Der er dog den væsentlige forskel, at omløbsstryget  

 starter i Ans-dæmningen.
I forhold til Rambølls alternativ nr. 1  

 er der således stadig sø mellem Ans-dæmningen og  

 Gudenåens nuværende indløb i Tange Sø. I forhold  

 til vurderingen af Rambølls alternativ nr. 1 betyder dette, at der vil  

 ske en smoltdødelighed ved nedvandring gennem denne sø. I en  

 tidligere undersøgelse foretaget af DFU blev det fundet, at  

 smoltdødeligheden gennem Tange Sø var ca. 85 pct., og at  

 størstedelen af denne dødelighed netop skete mellem  

 Gudenåens indløb i Tange Sø og Ans-dæmningen.  

 Hovedårsagen var rovfisk og fiskeædende fugle.
Det er vanskeligt at vurdere størrelsen på en  

 evt. dødelighed mellem indløbet og Ans-dæmningen, hvis  

 der skabes et omløbsstryg mellem Ans-dæmningen og  

 Gudenaacentralen.
Dog må man formode, at dødeligheden reduceres  

 væsentligt i forhold til den nuværende på ca. 85 pct.
Dette  

 vil dog afhænge af størrelsen af den tiloversblevne  

 rovfiskebestand i den tilbageværende sø mellem Gudenåens  

 indløb og Ans-dæmningen.
Den fiskeribiologiske vurdering af  

 Rambølls alternativ nr. 2 er skitseret i nedenstående  

 punkter:
ad 3 Denne løsning er ikke tidligere vurderet af DFU.
I  

 forhold til Rambølls alternativ nr. 2 er vandstanden sænket i  

 hele Tange Sø, inklusive området mellem Gudenåens  

 indløb og Ans-dæmningen.
I en vurdering af de fiskeribiologiske  

 konsekvenser adskiller Rambølls alternativer nr. 2 og 3 sig kun ved,  

 at søarealet mellem Gudenåens indløb og  

 Ans-dæmningen er reduceret i nr. 3 i forhold til nr. 2. Igen er det  

 vanskeligt at vurdere størrelsen på en eventuel  

 smoltdødelighed mellem indløbet og Ans-dæmningen.
Det  

 må dog formodes, at dødeligheden reduceres i forhold til  

 Rambølls alternativ nr. 2 og dermed i forhold til den nuværende  

 situation.
 Den fiskeribiologiske vurdering af Rambølls  

 alternativ nr. 2 kan skitseres ved nedenstående punkter:
Konklusion Havørred og laks Rambølls tre alternativer til løsning af  

 fiskepassageforholdene ved Tange Sø/Gudenaacentralen vurderes alle at  

 sikre opgangen af havørred og laks samtidig med, at der skabes  

 mulighed for en selvreproducerende havørred- og laksebestand  

 opstrøms Gudenaacentralen, inklusive omløbsstryget.
Desuden  

 elimineres/reduceres søeffekten nedstrøms Tange, hvorved der  

 skabes mulighed for produktion af ørred og laks i dette område.  

 Løsningerne sker dog på bekostning af Tange Å, hvis vand  

 stadig vil løbe til Tange Sø. Ved alternativerne 2 og 3 er der  

 nogen usikkerhed om størrelsen på en eventuel  

 smoltdødelighed i søen mellem Gudenåens indløb og  

 Ans-dæmningen.
Dødeligheden vurderes dog mindre ved alternativ 3  

 end ved alternativ 2.
Andre arter De vigtigste arter i relation til passage af fisketrappen  

 ud over laks og ørred er: Skalle, rudskalle, brasen, flire, aborre,  

 hork, sandart, gedde, helt og ål.
Rambølls  

 løsningsalternativer vurderes alle at kunne skabe tilstrækkelige  

 passageforhold for disse arter forbi Gudenaacentralen.
DANMARKS FISKERIUNDERSØGELSER Afdeling for Ferskvandsfiskeri Den 21. marts 2000 Vurdering af de fiskerimæssige forhold i Tange  

 Sø og Gudenåen Nærværende vurdering er baseret på et  

 tidligere notat (Vurdering af mulige løsningsforslag til fiskepassage  

 ved Tangeværket (Gudenaacentralen) og konsekvenser heraf for  

 fiskebestandene, Anders Koed og Kim Aarestrup, juni 1997, J.nr.:  

 1997-E258-0002). For en uddybning af de beskrevne forhold henvises til dette  

 notat.
Indledning Gudenåen er landets næststørste  

 vandsystem. Åsystemet er i vid udstrækning kulturpåvirket,  

 og således findes der bl.a. i hovedløbet fra udspring  til  

 udmunding i Randers Fjord i alt 5 opstemninger: Vestbirk (vandkraftværk  

 fra 1940 erne), Klostermølle, Rye mølle, Silkeborg Papirfabrik  

 samt Gudenaacentralen (vandkraftværk fra 1920).
Laksen havde op til 1920 sine sidste gyde- og  

 opvækstpladser på strækningen i hovedløbet fra  

 Resenbro (nedstrøms Silkeborgsøerne) og ned til  

 Gudenaacentralen.
Den største gydeaktivitet fandtes formodentlig, hvor  

 den nuværende, opstemmede Tange Sø ligger, fordi åen her  

 havde en stor faldgradient, som sikrede de bedste gydeforhold for laks (og  

 måske også havørred). Havørredens gydepladser  

 fandtes primært i tilløbene til hovedløbet.
I  

 hovedløbet var der muligvis i mindre omfang  

 havørredgydepladser.
Ved anlæggelsen af Gudenaacentralen blev der  

 etableret en fisketrappe, som var meget lidt vandførende, og som  

 virkede dårligt for laks og havørred.
De utilstrækkelige  

 passageforhold for opvandrende, gydemodne laks og havørred bevirkede,  

 at de 2 arter blev forhindret i at nå frem til gydeområderne  

 opstrøms Gudenaacentralen.
Under alle omstændigheder blev den  

 sidste laks fanget i Gudenåen omkring 1927, og havørredgydning  

 fandt herefter kun sted i tilløb nedstrøms  

 Gudenaacentralen.
I 1980 blev der etableret en ny fisketrappe ved  

 Gudenaacentralen med større vandføring.
Trods etablering af et  

 skråtstillet ledegitter benyttes fisketrappen kun af ca. ¼ af de laks-  

 og havørredgydefisk, som søger til gydepladser opstrøms  

 Gudenaacentralen.
De resterende gydefisk søger forgæves  

 fisketrappens udmunding nedstrøms turbineudløbet. Årsagen  

 er sandsynligvis, at trappens vandføring er ubetydelig i forhold til  

 vandføringen gennem turbinerne.
Det vil med andre ord sige, at  

 trappens lokkevirkning er ringe (fisketrappens vandføring er under 1  

 pct. af vandføringen gennem turbinerne).
De øvrige fiskearter, som findes i Gudenåen  

 (helt, skalle, brasen, flire, rudskalle, aborre, hork, sandart, gedde og  

 ål) benytter fisketrappen.
Det er dog ikke muligt at skønne, om  

 fisketrappen virker tilfredsstillende for disse arter, da der ikke foreligger  

 bestandsvurderinger nedstrøms Gudenaacentralen for nævnte arter,  

 og fordi vandringsmønstrene for arterne ikke kendes i nærmere  

 omfang i Gudenåsystemet.
Undersøgelser har vist, at dødeligheden  

 på laks- og havørredungfisk, som trækker gennem Tange  

 Sø på vej mod havet (i dette stadium kaldes de for smolt) er ca.  

 85 pct. i søen.
Dødeligheden skyldes gedde, sandart og fugle,  

 som æder smoltene.
Sandart på gydevandring samles i et stort antal om  

 foråret umiddelbart nedstrøms Gudenaacentralen, som de ikke kan  

 passere pga. dårlige passageforhold.
Sandart er kendt for at æde  

 smolt, og tidspunktet for ophobningen af sandart nedstrøms  

 Gudenaacentralen er sammenfaldende med nedtrækket af smolt fra  

 søen.
Smoltdødeligheden på åstrækningen  

 mellem Gudenaacentralen og Randers Fjord er på knapt 70 pct., og  

  størstedelen af denne dødelighed vurderes netop at skyldes  

 ophobningen af sandart nedstrøms Gudenaacentralen.
Der er fremsat diverse løsningsforslag og  

 løsningsmodeller til sikring af en uhindret gydevandring for  

 fiskebestanden, herunder laks og ørred, i Gudenåen  

 nedstrøms Gudenaacentralen.
I nedenstående diskuteres grundlaget  

 og målsætningerne for en uhindret vandring for fiskebestandene i  

 Gudenåsystemet op- og nedstrøms Gudenaacentralen.
Grundlag Det er vigtigt at præcisere følgende forhold,  

 når der diskuteres fiskepassage ved Gudenaacentralen og konsekvenser  

 heraf for fiskebestandene:
Løsningsforslag I debatten omkring Tange Sø og fiskepassage er der  

 gennem tiden fremsat diverse løsningsforslag (se f.eks. høring  

 om Tange Sø, Viborg Amt 1998). Principielt findes der 3 aktuelle  

 løsningsforslag for fiskepassage ved Gudenaacentralen:
I debatten omkring Tange Sø og fiskepassage er der  

 fremsat diverse løsningsforslag, som alle er varianter af de 3  

 ovennævnte (se f.eks. høring om Tange Sø, Viborg Amt  

 1998). I det følgende gennemgås fem muligheder for fiskepassagen  

 ved Gudenaacentralen.
I forhold til ovenstående tre punkter er den  

 nuværende situation og to alternativer til et langt omløbsstryg  

 medtaget.
Konsekvenser for fiskebestandene er efterfølgende  

 vurderet.
 Andre beskrevne løsningsforslag er alle variationer  

 af disse, og de fiskeribiologiske konsekvenser vil falde ind under de i  

 nedenstående beskrevne.
1. Status quo 2. Kort omløbsstryg Tange Sø bibeholdes med sin nuværende  

 vandstand.
Der graves et omløbsstryg af 500-1500 m længde mellem  

 søen og åen ved Gudenaacentralen.
Vandføring på ca.  

 3 m3/sek. i omløbsstryget.
Gudenaacentralens elproduktion  

 nedsættes.
 3. Langt omløbsstryg, vandføring 3  

 m3/sek.
Tange Sø bibeholdes med sin nuværende  

 vandstand.
Der graves et omløbsstryg langs hele Tange Sø.  

 Indløbet til søen afgitres med et 10 mm skråtstillet  

 gitter.
Gudenaacentralens elproduktion nedsættes.
 4. Langt omløbsstryg, vandføring 21  

 m3/sek.
Tange Sø bibeholdes med sin nuværende  

 vandstand.
Der graves et omløbsstryg langs hele Tange Sø.  

 Indløbet til søen afgitres med et 10 mm skråtstillet  

 gitter.
Gudenaacentralens elproduktion ophører.
 5. Tange Sø tømmes.
Gudenåen lægges tilbage i sit oprindelige  

 leje.
Gudenaacentralens elproduktion ophører.
Konsekvensvurdering ad 1 a)	Dårlig havørred- og lakseopgang (ca. ¼ af den  

 forventede).
c)	Ørred- og laksesmolt er udsat for en stor dødelighed  

 ved nedvandring gennem Tange Sø og strækningen Tange-Randers.  

 Dødeligheden skyldes især prædation fra gedde og sandart  

 og fugle.
 c)	Få eller ingen gyde- og opvækstområder for  

 laks.
d)	Søeffekt i den nedre del af Gudenåen nedstrøms  

 Tange Sø. Det vil sige høj pH, høje sommer-temperaturer  

 og høj algeproduktion.
Dette medfører, at der ingen  

 reproduktion sker af ørred og laks i Gudenåens hovedløb  

 nedstrøms Gudenaacentralen.
ad 2 a) 	Havørred- og lakseopgang formodentlig på mellem 25 og  

 100 pct. afhængig af vandføringen i stryget.
 b) 	Ørred- og laksesmolt er udsat for en stor dødelighed  

 ved nedvandring gennem Tange Sø.
 c) 	Få eller ingen gyde- og opvækstområder for  

 laks.
d) 	Søeffekt i den nedre del af Gudenåen nedstrøms  

 Tange Sø. Det vil sige høj pH, høje sommertemperaturer  

 og høj algeproduktion.
Dette medfører, at der ingen produktion  

 sker af ørred og laks i Gudenåens hovedløb  

 nedstrøms Gudenaacentralen.
ad 3 a)	Havørred- og lakseopgang formodentlig på mellem 25 og  

 100 pct.
 b)	Ingen dødelighed ved nedvandring gennem Tange Sø  

 (undtagen for Tange Å).
 c)	Mulighed for nogle gyde- og opvækstområder i  

 omløbsstryget.
d)	Ved 3 m3/sek. vil der være søeffekt i  

 Gudenåen nedstrøms Tange Sø. Det vil sige høj pH,  

 høje sommertemperaturer og høj algeproduktion.
Dette  

 medfører, at der ikke vil ske reproduktion  af ørred og laks i  

 Gudenåens hovedløb nedstrøms Gudenaacentralen.
ad 4 a) 	Havørred- og lakseopgang formodentlig på mellem 25 og  

 100 pct.
 b) 	Ingen dødelighed ved smoltnedvandring gennem Tange Sø  

 (undtagen for Tange Å).
 c) 	Mulighed for nogle gyde- og opvækstområder i  

 omløbsstryget.
d) 	Ved en vandføring på 21 m3/sek. gennem  

 omløbsstryget vil der ingen søeffekt være i  

 Gudenåen nedstrøms Tange Sø, og reproduktion er af  

 ørred og laks i Gudenåens hovedløb nedstrøms  

 Gudenaacentralen er mulig ad 5 a) 	Havørred- og lakseopgang på 100 pct.
 b) 	Ingen dødelighed ved smoltnedvandring gennem Tange Sø  

 (undtagen for Tange Å).
 c) 	Næsten maksimale gyde- og opvækstområder for  

 havørred og laks.
 d) 	Ingen søeffekt i den nedre del af Gudenåen  

 nedstrøms Tange Sø.
 e) 	Muliggør produktion af laks og havørred i  

 åløbet nedstrøms Gudenaacentralen.
Konklusion Havørred og laks Alene ud fra et fiskeribiologisk synspunkt kan  

 løsningerne 4 (langt omløbsstryg med hele Gudenåens  

 vandføring samt afgitring ved starten af omløbsstryget) eller 5  

 (Tange Sø fjernes) betragtes som optimale.
Ved disse løsninger  

 opnås en genetablering af havørredbestandene i tilløbene  

 til Gudenåen mellem Resenbro og Tange (Borre Å, Gjern Å  

 m.fl.) samt mulighed for en selvreproducerende laksebestand i Gudenåen.  

 Opgangen af havørred og laks sikres, samtidig med at de får  

 maksimal adgang til gyde- og opvækstområder.
Søeffekten  

 nedstrøms Tange Sø elimineres, hvorved der måske skabes  

 mulighed for opvækst af ørred og laks i dette område.  

 Løsning 4 sker dog på bekostning af Tange Å, hvis vand  

 stadig vil løbe til Tange Sø.
Der er betydelig usikkerhed om, hvorvidt løsning 3  

 (langt omløbsstryg med en vandføring på ca. 3  

 m3/sek.) er tilstrækkelig til at genetablere  

 havørredreproduktionen i Gudenåsystemet mellem Resenbro og  

 Tange.
Dette skyldes, at der er usikkerhed om, hvorvidt 3 m3/sek.  

 er tilstrækkeligt til at »lokke« havørrederne op i stryget.
Desuden vil  

 søeffekten nedstrøms Tange stadig være til stede ved  

 gennemførelse af denne løsning.
Ud fra et fiskeribiologisk synspunkt er løsningerne  

 1 (status quo) og 2 (kort omløbsstryg) dårlige.
Løsning 2  

 forskyder blot reproduktionsproblemerne for havørred og laks pga.  

 smoltdødeligheden ved nedtrækket gennem Tange Sø.  

 Resultatet for havørred- og laksebestanden vil efter alt at  

 dømme være det samme som ved status quo.
Andre arter De vigtigste arter i relation til passage af fisketrappen  

 ud over laks og ørred er: Skalle, rudskalle, brasen, flire, aborre,  

 hork, sandart, gedde, helt og ål.
Bortset fra helt, som ikke kan  

 passere den nuværende trappe, er alle disse arter i større eller  

 mindre grad i stand til at finde og passere den eksisterende fisketrappe.
 Løsning 2-5 vurderes at kunne skabe  

 tilstrækkelige passageforhold for disse arter forbi Gudenaacentralen  

 (bortset fra helt i løsning 2 s tilfælde), men det skal dog  

 fremhæves, at fordi de nævnte fiskearters biologisk betingede  

 vandringsmønstre i Gudenåsystemet er ukendt, er der store  

 usikkerheder knyttet hertil.
