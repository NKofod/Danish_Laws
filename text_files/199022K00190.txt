Nr LSF 190 Forslag til Lov om ændring af lov om social bistand (Kontanthjælp til  

 hjemmeboende unge under 23 år) Fremsat af socialministeren (Else Winther Andersen) den 8. maj 1991 Vedtaget ved tredjebehandling den 27. maj 1991 Lov nr. 365 af 06/06/1991 § 1 I lov om social bistand, jf. lovbekendtgørelse nr. 817 af 6. december  

 1990, indsættes i § 37, stk. 2, 2. pkt., efter  

 »Uddannelsesstøtte«: », for hjemmeboende dog med et tillæg på  

 91 kr. månedlig.« § 2 Loven træder i kraft den 1. januar 1992.
Oprindeligt fremsat forslag § 1 I lov om social bistand, jf. lovbekendtgørelse nr. 817 af 6. december  

 1990, indsættes i § 37, stk. 2, 2. pkt. efter  

 »Uddannelsesstøtte«: », for hjemmeboende dog med et fast  

 tillæg på 91 kr. månedlig.«.
§ 2 Loven træder i kraft den 1. januar 1992.
Bemærkninger til lovforslaget Efter bistandslovens § 37, stk. 2, ydes der til unge ikke-forsørgere  

 under 23 år en samlet kontanthjælp til dækning af underhold og boligudgifter,  

 der svarer til stipendier for henholdsvis hjemmeboende og udeboende efter lov  

 om Statens Uddannelsesstøtte.
 Reglerne om kontanthjælpen til de unge har siden 1. april 1989 været  

 harmoniseret med SU-reglerne for så vidt angår størrelsen af satserne.
 I et samtidig af undervisningsministeren fremsat lovforslag om ændring af  

 lov om Statens Uddannelsesstøtte foreslås det, at SU-stipendiet for  

 hjemmeboende nedsættes med 91 kr. månedlig (fra 1.881 kr. til 1.790 kr.) fra  

 1. januar 1992.
 Med henblik på at modvirke, at nedsættelsen af hjemmeboendesatsen for  

 SU-modtagere fører til en tilsvarende nedsættelse af kontanthjælpen til unge  

 hjemmeboende, foreslås det, at hjælpen fastsættes til et beløb, der som  

 hidtil svarer til stipendiesatsen for hjemmeboende, men med et fast tillæg på  

 91 kr. månedlig.
 Med forslaget sikres det således, at kontanthjælpsydelsen til unge  

 hjemmeboende opretholdes på det hidtidige niveau.
 Lovforslaget påregnes ikke at have økonomiske eller administrative  

 konsekvenser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om social bistand, jf. lovbekendtgørelse nr. 817 af 6. december  

 1990, indsættes i § 37, stk. 2, 2. pkt. efter  

 »Uddannelsesstøtte«: », for hjemmeboende dog med et fast  

 tillæg på 91 kr. månedlig.«.
 § 37. . . .
Stk. 2. Grundydelsen udgør 2.579 kr. månedlig for enlige og det  

 dobbelte for ægtepar.
Til unge under 23 år, der ikke har forsørgelsespligt  

 over for ægtefælle eller børn, ydes en samlet hjælp til underhold og  

 boligudgifter svarende til stipendier for henholdsvis hjemmeboende og  

 udeboende efter lov om Statens Uddannelsesstøtte.
Hvis den unge i en  

 sammenhængende periode på 3 måneder har haft månedlige indtægter, der  

 overstiger stipendiesatsen for udeboende, ydes dog hjælp efter reglerne for  

 personer over 23 år.
Unge gravide, der har passeret 12. svangerskabsuge, får  

 også hjælp efter reglerne for personer over 23 år.
Når der er ydet hjælp i en  

 sammenhængende periode på 9 måneder, udgør grundydelsen efter 1. pkt. 2.269  

 kr. månedlig, medmindre det kan godtgøres, at pågældende i den nærmeste  

 fremtid vil være i stand til at klare sig selv, eller der er truffet  

 beslutning om at yde hjælp efter § 43, stk. 1, jf. stk. 6.
Efter 2. behandling den 24. maj 1991 § 1 I lov om social bistand, jf. lovbekendtgørelse nr. 817 af 6. december  

 1990, indsættes i § 37, stk. 2, 2. pkt., efter  

 »Uddannelsesstøtte«: », for hjemmeboende dog med et tillæg på  

 91 kr. månedlig.« § 2 Loven træder i kraft den 1. januar 1992.
