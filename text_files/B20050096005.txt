Bekendtgørelse  

 om vejledning om forsvarerbeskikkelse under en administrativ skatte- eller  

 afgiftsstraffesag Efter § 2, stk. 2, i lov om adgang til  

 forsvarerbistand under en administrativ skatte- eller afgiftsstraffesag, jf.  

 lovbekendtgørelse nr. 827 af 25. august 2005, bestemmes:
 § 1.  

  

 En borger,  

 mod hvem strafansvar eventuelt vil blive gjort gældende, skal vejledes  

 om adgangen til at anmode om beskikkelse af en forsvarer, når sagen kan  

 medføre  

 strafansvar for overtrædelse af  

 skattelovgivningen.
Stk. 2.  

  

 Vejledning  

 efter stk. 1 skal dog ikke gives ved 1)  

 	  

 straffesager efter  

 toldlovgivningen, 2)  

 	  

 straffesager efter  

 § 10 i lov om visse spil, lotterier og væddemål og 3)  

 	  

 straffesager efter  

 lov om gevinstgivende spilleautomater, som ikke indebærer afgiftsunddragelse.
 Stk. 3.  

  

 Vejledning  

 efter stk. 1 kan undlades, når sagen alene vil kunne medføre forelæg af  

 en  

 bøde, der ikke overstiger 1.500 kr.
 § 2.  

  

 Vejledningen gives af told- og  

 skatteforvaltningen.  

 Vejledningen gives i  

 forbindelse med påbegyndelsen af forvaltningens forhandling med borgeren  

 vedrørende spørgsmålet om strafansvar.
§ 3.  

  

 Vejledningen gives skriftligt og  

 skal indeholde en orientering om den beskikkede forsvarers beføjelser.
Det  

 skal  

 fremgå af sagen, at borgeren har modtaget behørig vejledning.
 Stk. 2.  

  

 Vejledningen skal indeholde  

 oplysning om, at borgeren, hvis denne findes skyldig, har pligt til at  

 erstatte  

 det offentlige sagens omkostninger.
 Stk. 3.  

  

 Det skal desuden fremgå af  

 vejledningen, at i sager, der afgøres udenretligt med vedtagelse af en bøde,  

 kan  

 tillige spørgsmålet om omkostninger til forsvarerbistand afgøres med  

 vedtagelse.
§ 4.  

  

 Anmoder borgeren om  

 forsvarerbeskikkelse, kan forhandlingen kun påbegyndes eller fortsættes uden  

 forsvarerens tilstedeværelse, hvis borgeren udtrykkeligt samtykker heri.
Det  

 skal i givet fald fremgå af sagen, at borgeren har givet samtykke.
 § 5.  

  

 Anmoder borgeren om  

 forsvarerbeskikkelse, skal told- og skatteforvaltningen sørge for, at  

 anmodningen indbringes for retten.
 § 6.  

  

 Bekendtgørelsen træder i kraft  

 den 1. november 2005.
 Stk. 2.  

  

 Samtidig ophæves bekendtgørelse  

 nr. 976 af 2. december 1994 om vejledning om forsvarerbeskikkelse under en  

 administrativ skatte- eller afgiftsstraffesag.
