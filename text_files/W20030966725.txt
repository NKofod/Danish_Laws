Landsskatteretskendelse af 16. juli 2003 vedr.
Fradrag for  

 renteudgifter til realkreditinstitut A klager for indkomståret 1999 over, at skatteankenævnet ikke  

 har godkendt fradrag for renteudgifter, 15.938 kr.
 Det fremgår af sagen, at klageren er medlem af  

 Seniorboligforeningen B, idet han ejer en ejerlejlighed beliggende i  

 foreningen.
 Klagerens revisor har overfor Landsskatteretten specificeret  

 rentebeløbet på 15.938 kr. således:
 Seniorboligforeningen B.
 Opgørelse af renteudgifter for året 1999:
 Ejerforeningens samlede renteudgifter for 1999 specificeres  

 således:
Kreditforening, prioritetsrenter 324.163 kr.
Kreditforening, byggekredit 28.983 kr.
C Bank, lån køb af grund 9.240 kr.
Kreditforening, garantiprovision 20.136 kr.
RENTEUDGIFTER I ALT 382.522 kr.
 Renteudgifterne fordeles ligeligt mellem ejerboligforeningens 24  

 medlemmer og  

    

  

 andrager således for hvert  

 medlem:
RENTERUDGIFTER (kr. 382.522:24)kr.  

    

  

 15.938 Advokaten har overfor Landsskatteretten fremlagt kopi af brev af  

 23. september 1999 fra Kreditforeningen, hvoraf det bl.a. fremgår:
 I relation til realkreditbelåning af den pågældende ejendom,  

 henledes opmærksomheden på, at realkreditlån kun kan ydes såfremt pantsætter  

 tillige er debitor på lånet, ligesom  

    

  

 at  

 kreditforeningen i forbindelse med salg af de enkelte ejendomme/udstykning af  

 det etablerede lån forbeholder sig sædvanlig kreditvurdering af de enkelte  

 erhververe af de udmatrikulerede ejendomme, hvilket jeg imidlertid har  

 forstået  

 er sket.
Dette medfører, at etablering af lånefaciliteten må ske til  

 foreningen  med foreningen som debitor.  

    

  

 Da det forudsættes, at byggeriet ikke er færdiggjort  og den i  

 realkredithenseende belånte værdi således ikke er til stede, vil lånet alene  

 kunne ydes som et forhåndslån, hvilket indebærer at der skal stilles garanti  

 for lånets indfrielse, i tilfælde af at den forudsatte værdi ikke etableres  

 (idet det i øvrigt forudsættes at betingelserne for ydelse af forhåndslån er  

 opfyldte). Advokaten har endvidere fremlagt kopi af vedtægter for  

 Seniorboligforeningen som vedtaget på den ekstraordinære generalforsamling  

 den  

 11. august 1999. Heraf fremgår det bl.a.:
 Ejerforeningens formål er at administrere og varetage fornøden  

 udvendig vedligeholdelse af ejendommen, således at denne til stadighed vil  

 fremtræde velholdt og attraktiv, samt øvrige fællesanliggender for at bevare  

 miljø og via Fælleshus at skabe rammer for fælles aktiviteter i bebyggelsen.  

 Ejerforeningen udarbejder en husorden.
 4. Medlemmer.
Som medlemmer af ejerforeningen kan kun optages ejere af  

 ejendommens lejligheder.
Disse skal være fyldt 55 år, og må ikke have  

 umyndige  

 hjemmeboende børn.
Bestyrelsen kan dog dispensere herfra.
Medlemskab af  

 foreningen er obligatorisk, og kan ikke udskilles fra ejendomsretten.
 5. Ejerforeningens forpligtelser.
 For ejerforeningens forpligtelser hæfter medlemmerne pro rata.  

 Den til enhver tid værende ejer, hæfter over for ejerforeningen for alle  

 tilgodehavender med tillæg af renter og omkostninger som ejerforeningen måtte  

 have vedrørende den pågældendes lejlighed, også selvom dette tilgodehavende  

 er  

 opstået i en tidligere ejers tid.
 6. Foreligger der ikke et af Generalforsamlingen godkendt  

 byggeprojekt senest d. 1. februar 2000, vil 1/3 af foreningens medlemmer  

 skriftligt kunne forlange, at byggegrunden sælges og foreningens formue  

 udloddes.
 16. Tegningsret.
Ejerforeningen forpligtes ved underskrift af formanden eller  

 næstformanden for bestyrelsen samt 1 andet medlem af denne. Advokaten har endvidere fremlagt kopi af betinget skøde  

 vedrørende klageren og dennes ægtefælles køb af en ejerlejlighed af  

 Seniorboligforeningen B.
Det betinget skøde er underskrevet den 20. december  

 1999. Skødet er endeligt lyst den 27. september 2001. Der er endvidere  

 fremlagt  

 kopi af kautionserklæring underskrevet af klageren og dennes ægtefælle den  

 27.  

 august 1999. Kautionen er en selvskyldnerkaution, der vedrører et  

 obligationslån på 13.301.000 kr. i Kreditforeningen og en byggelånskredit på  

 13.518.000 kr. i D Bank samt en forhåndslånsgaranti på 13.301.000 kr. stillet  

 af samme bank til sikkerhed for ovennævnte realkreditlån.
Klagerens  

 forpligtelse er begrænset til 1/24 af 26.819.000 kr., idet der er tale om en  

 pro rata hæftelse.
Klagerens revisor har fremlagt kopi af brev af 30. august 1999  

 fra Kreditforeningen vedrørende Seniorboligforeningen B, hvoraf fremgår, at  

 det  

 fradragsberettigede beløb vedrørende 1. terminsydelse (perioden 31/8 1999 til  

 30/9 1999) og 2. terminsydelse (perioden 1/10 1999  31/12 1999) kan  

 opgøres  

 til 324.162.60 kr.
Revisor har endvidere fremlagt årsoversigt fra D Bank pr.  

 31. december 1999, hvoraf fremgår, at Seniorboligforeningen B har 3 konti i  

 banken, heraf et byggelån, erhverv, hvor den samlede nettorenteudgift er på  

 28.983,04 kr.
Revisor har yderligere fremlagt kopi af årsoversigt pr. 31.  

 december 1999 fra C Bank, hvoraf fremgår, at Seniorboligforeningen har haft  

 et  

 boliglån i banken, der er udgået pr. 15. september 1999, hvor der er  

 tilskrevet  

    

  

 9.240.06 kr. i rente.
Revisor  

 har endvidere fremlagt kopi af brev af 31. december 1999 fra D Bank  

 vedrørende  

 forhåndslån, hvoraf fremgår, at provision af garanti pr. 31. december 1999  

 udgør 16.995,73 kr.
Garantibeløbet er på 13.301.000 kr. og beregningsperioden  

 er kvartalsvis.
Af sagens oplysninger fremgår endvidere, at  

 Seniorboligforeningen overtog området den 22. juni 1999. Ejerforholdet  

 overgik  

 først i sidste halvdel af år 2000 til de enkelte personer.
Klagerens  

 fordelingstal er 10, hvilket er det samme for alle 24 medlemmer af  

 foreningen.
 Skatteankenævnet har nægtet fradrag for renteudgifter til  

 Kreditforeningen, jf. ligningslovens § 5.
Nævnet har herved henset til, at det er Seniorboligforeningen,  

 der er debitor i gældsforholdet.
Beboerne har påtaget sig  

 selvskyldnerkaution,  

 men selvskyldnerkautionen er ikke gjort gældende.
Ved selvskyldnerkaution er  

 kautionsforpligtelsen kun aktuel, når hoveddebitor ikke betaler rettidigt,  

 hvilket ikke er tilfældet i den konkrete sag.
 Klagerens advokat har overfor Landsskatteretten nedlagt påstand  

 om, at klageren er berettiget til et rentefradrag på 15.938 kr. i det  

 omhandlende indkomstår.
Advokaten har til støtte herfor bl.a. anført, at en gruppe ældre  

 medborgere forinden købet af grunden i forsommeren 1999 havde forhandlet med  

 Kommunen omkring etablering af almene ældreboliger eller støttet  

 andelsboliger.  

 Da det viste sig, at det ikke var muligt at etablere ældreboliger under disse  

 former, valgte gruppen at erhverve grunden med henblik på at etablere  

 ejerboliger som ejerlejligheder.
Gruppen bag grundkøbet valgte selv at stå  

 som  

 bygherre og indgik byggeaftale med E A/S.
I henhold til aftalen med E A/S  

 blev  

 der indrømmet de enkelte ejerlejlighedsindehavere omfattende adgang til at  

 foretage individuelle indretninger af boligerne.
Advokaten har endvidere anført, at under hensyn til, at de  

 enkelte ejerlejlighedsindehavere, herunder klageren, havde hele den  

 økonomiske  

 risiko i byggefasen, var det afgørende, at den enkelte på et tidligt  

 tidspunkt  

 i byggeforløbet, kunne fastlåse fremtidige boligudgifter.
For at imødekomme  

 dette ønske, blev der indgået aftale med Kreditforeningen omkring den  

 individuelle belåning.
For imidlertid at kunne opfylde  

 realkreditlovgivningens  

 krav til en sådan låneoptagelse var det nødvendigt administrativt at etablere  

 Seniorboligforeningen B.
Der henvises til Kreditforeningens brev af 12.  

 januar  

 2001. I henhold til de enkelte beboeres ønsker i august måned 1999 er der  

 udstedt delpantebreve i overensstemmelse hermed.
De enkelte beboere har  

 tiltrådt disse pantebreve og har påtaget sig en pro rata kaution for det  

 samlede  

 forhåndslån.
Advokaten har endvidere anført, at bebyggelsen den 15. december  

 1999 er blevet opdelt i ejerlejligheder.
Vedtægterne for ejerforeningen er  

 tinglyst den 14. december 1999 og skøderne til de enkelte beboere er tinglyst  

 den 20. januar 2000.
 Advokaten har endvidere gjort gældende, at Seniorboligforeningen  

 B ikke i den konkrete sag i medfør af selskabsskattelovens § 1, stk. 1, nr.  

 6,  

 kan betragtes som en erhvervsmæssig enhed samt, at indtægter og udgifter som  

 følge af transparensprincippet vil skulle beskattes hos hvert medlem.
Advokaten har oplyst, at der blev optaget et lån til køb af  

 grunden i C Bank, hvor hvert medlem af gruppen desuden betalte 25.000 kr.
Det  

 særegne ved denne sag er således, at en gruppe mennesker selv påtager sig  

 risikoen for et byggeri til ca. 26. mio. kr.
Alternativet var at overlade  

 byggeriet til en entreprenør og derefter købe de færdige lejligheder af  

 denne.  

 Men fordelen ved denne model har været, dels at byggeriet er blevet billigere  

 ved, at gruppen selv har stået som bygherre samt, at der har været mulighed  

 for  

 at tilpasse indretningen af den enkelte lejlighed efter hver ejers ønsker.
Advokaten har endvidere anført, at da der var tale om mennesker,  

 der allerede havde en bolig, der skulle sælges først, skulle byggeriet  

 finansieres, og man ønskede ligeledes at låse de fremtidige boligudgifter  

 fast.  

 Der blev afholdt et møde med Kreditforeningen med deltagelse af alle  

 medlemmer  

 af boligforeningen.
På mødet redegjorde alle medlemmer for, hvor stort et lån  

 de behøvede, idet en del af dem også havde mulighed for at egenfinansiere en  

 del af beløbet.
Låneønskerne beløb sig til i alt ca. 13. mio. kr.  

 Kreditforeningen tilbød herefter et realkreditlån på ca. 13 mio. kr. samt en  

 byggelånskredit på ca. 13 mio. kr.
Advokaten har understreget, at det bærende i hele forløbet havde  

 været de mennesker, der står bag foreningen og ikke selve foreningen.  

 Foreningen var blevet oprettet, idet det havde været et krav fra  

 Kreditforeningen, at der skulle oprettes en forening.
Foreningen var alene et  

 forvaltningsorgan, der ikke havde særskilte interesser ved udformningen af de  

 enkelte boliger.
Advokaten henviste endvidere til, at Kreditforeningen i  

 forbindelse med ydelsen af lånet til foreningen havde foretaget en  

 kreditvurdering af hvert enkelt medlem.
 Revisor har til støtte for fradrag henvist til  

 ejerlejlighedslovens § 2, stk. 2 samt Karnovs lovsamling og TfS 1996,471.
Formanden for ejerboligforeningen, har oplyst, at han havde  

 været med fra starten af projektet.
Selve foreningen ejede intet, men det var  

 den enkelte ejer, der hæftede for sin egen bolig.
Han oplyste endvidere, at  

 alle boliger var solgt på det tidspunkt, hvor man indgik aftale med  

 Kreditforeningen om finansieringen af byggeriet.
Foreningen havde således  

 ingen  

 selvstændig rolle i forbindelse med byggeriet, fx salg af boliger.
Boligerne  

 blev, før byggeriet blev indledt, fordelt ved lodtrækning med udgangspunkt i  

 en  

 skitse lavet af E A/S.
E A/S havde således lavet en ramme for, hvordan  

 byggeriet skulle se ud.
Hvert enkelt medlem havde mulighed for individuelle  

 tilpasninger, fx hvorvidt køkkenet skulle være åbent eller lukket, valg af  

 gulvtype, køkkenskabe, døre m.v.
Boligerne blev fordelt inden finansieringen  

 kom på plads.
Han var flyttet ind i Blok A, der havde stået færdig først,  

 omkring den 1. oktober 2000. De følgende blokke var blevet færdige nogle  

 måneder senere.
Advokaten har oplyst, at grunden blev købt den 22/6 1999 af  

 Seniorboligforeningen.
Seniorboligforeningen afholdt stiftende  

 generalforsamling den 25. maj 1998.
Revisor har oplyst, at i forbindelse med køb af grunden havde  

 hver enkelt medlem indbetalt 25.000 kr.
Endvidere blev der optaget et lån i C  

 Bank.
 Advokaten har endvidere anført, at sagen var særegen, da der var  

 tale om lån optaget af en ejerforening, der ikke var i drift modsat de  

 foreliggende domme, der vedrørte lån optaget af en ejerforening, der var i  

 drift.
Told- og Skattestyrelsen har tilsluttet sig klagerens påstand,  

 men med den begrundelse, at ejerforeningen må anses som et selvstændigt  

 skattesubjekt omfattet af selskabsskattelovens § 1, stk. 1, nr. 6, idet  

 ejerforeningen har et betydeligt foreningspræg.
Fradragsretten for klageren  

 følger derfor af regler om objektiv skattepligt, herunder læren om rette  

 udgiftshaver.
Der henvises til TfS 1993,455 ØLD, hvis præmisser bygger på en  

 forudsætning om, at ejerforeninger er selvstændige skattesubjekter.
De med  

 lånet forbundne renteudgifter må henføres til de enkelte medlemmer af  

 ejerforeningen som rette udgiftshavere, idet ejerforeningen med  

 låneoptagelsen  

 ikke har handlet på egne vegne, men på medlemmernes vegne som fuldmægtig for  

 disse.
Styrelsen har herved lagt vægt på, at de enkelte medlemmer af  

 ejerforeningen over for långiver hæfter personligt og proratorisk tillige med  

 det oplyste om, at det var et krav fra långiver, at lånet blev ydet til  

 ejerforeningen, jf. brev af 23. september 1999 fra Kreditforeningen til  

 ejerforeningens rådgiver.
Styrelsen har endelig lagt vægt på, at lånet blev  

 optaget af hensyn til medlemmerne.
De med lånet forbundne renteudgifter vil i  

 konsekvens heraf skulle henføres til de enkelte medlemmer af ejerforeningen  

 som  

 rette udgiftshavere, hvorefter de enkelte medlemmer -  

    

  

 herunder klageren  vil kunne fradrage deres  

 andel af den samlede renteudgift på fælleslånet, jf. statsskattelovens § 6,  

 stk. 1, litra e.
 Landsskatteretten skal  

 udtale:
 Det følger af statsskattelovens § 6, stk. 1, litra e, at  

 rentefradraget tilkommer den, der hæfter for den gæld, som renteudgifterne  

 vedrører.
Landsskatteretten finder, at en ejerforening oprettet i  

 overensstemmelse med reglerne i Lov om Ejerlejligheder som udgangspunkt alene  

 har karakter af et administrationsfællesskab, idet foreningen på vegne af  

 ejerlejlighedsejerne har til opgave at administrere fælles anliggender, jf.  

 lovens forarbejder.
De reelle pligt- og rettighedssubjekter er  

 lejlighedsejerne, og ejerforeningen kan ikke anses for omfattet af  

 selskabsskattelovens § 1, stk. 1, nr. 6, i det omfang ejerforeningen blot  

 varetager opgaver inden for sit almindelige formål, jf.
TfS 1996,471. Et  

 medlem  

 af foreningen har derfor som udgangspunkt fradrag for renteudgifter  

 vedrørende  

 gæld optaget i foreningens navn i henhold til fordelingstal, jf.  

 statsskattelovens § 6, stk. 1, litra a.
 Landsskatteretten finder, at det på det foreliggende grundlag må  

 lægges til grund, at Seniorboligforeningen er stiftet den 25. maj 1998, samt  

 at  

 klageren var medlem af foreningen i indkomståret 1999.
 Landsskatteretten finder endvidere, at optagelse af lån til  

 finansiering af opførelse af ejerforeningens ejendom falder inden for  

 foreningens almindelige formål, hvorfor klageren er berettiget til fradrag  

 for  

 hans andel af de herved påløbne renter, jf. fordelingstallet, jf.  

 statsskattelovens § 6, stk. 1, litra e.
Vedrørende garantiprovisionen i forbindelse med forhåndslånet  

 finder retten, at det må lægges til grund, at der er tale om en løbende  

 provision, der er fradragsberettiget, jf. ligningslovens § 8, stk. 3. Der er  

 herved henset til, at det fremgår af oversigten fra D Bank A/S, at  

 provisionen  

 beregnes kvartalsvis.
Retten finder dog på det foreliggende grundlag, at der  

 alene er dokumenteret en udgift på 16.995,73 kr. under henvisning til brev af  

 31. december 1999 fra D Bank, hvoraf fremgår, at provision af garanti  

 vedrørende forhåndslån udgør 16.995.73 kr.
Retten finder på den baggrund, at klageren er berettiget til  

 fradrag for renteudgifter på 15.808 kr., jf. statsskattelovens § 6, stk. 1,  

 litra e.
Den påklagede ansættelse nedsættes med 15.808 kr.  

 (379.382 kr. : 24).
