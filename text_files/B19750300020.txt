(Konstruktionsforskrift) FORORD Denne forskrift har hjemmel i arbejdsministeriets bekendtgørelse nr. 564  

 af 22. december 1971 om dampkedelanlæg på landjorden.
Bekendtgørelsen er en såkaldt rammebekendtgørelse, idet den fastsætter  

 almindelige bestemmelser for dampkedlers konstruktion, forarbejdning, udstyr  

 m.v. samt deres anmeldelse, godkendelse og tilsyn.
Disse almindelige  

 bestemmelser udbygges med nærmere regler, der udfærdiges af direktøren for  

 arbejdstilsynet efter udtalelse fra dampkedeludvalget (nedsat i henhold til §  

 25, stk. 1) og fra arbejdsrådet.
Med hensyn til dispensations- og klageadgang  

 findes bestemmelserne i bekendtgørelsen (§§ 22-24), som ligeledes indeholder  

 en bestemmelse om strafansvar (§ 26) for overtrædelse af bekendtgørelsen og  

 de tekniske forskrifter, forbud og påbud, som er udstedt i henhold til den.
 I denne forskrift er fastsat regler, der supplerer bekendtgørelsens  

 bestemmelser om dampkedelanlægs konstruktion, forarbejdning og indretning.
 Direktoratet for arbejdstilsynet i marts 1975.
Erik Andersen INDHOLDSFORTEGNELSE FORORD 1 OMRÅDE 2 DEFINITIONER 2.1 Dampkedlen 2.2 Tryk, måleenheder m.m.
3 KONSTRUKTION 3.1 Godkendelse 3.2 Anerkendte normer 3.3 Styrkeberegning 3.4 Almindelige bestemmelser for dampkedler, der kan befares på vandsiden 3.5 Almindelige bestemmelser for dampkedler, der ikke kan befares på  

 vandsiden 3.6 Udformning af forskellige dampkedeltyper og -dele 3.7 Besigtigelse på rørsiden 3.8 Svejste hjørnesamlinger ved endebunde i kanalrøgrørskedler 4 SAGREGISTER I medfør af § 25, stk. 2, i arbejdsministeriets bekendtgørelse af 22.  

 december 1971 om dampkedelanlæg på landjorden fastsættes følgende som  

 gældende fra den 1. juni 1975.
1 OMRÅDE 1.1 Denne forskrift omhandler fyrede dampkedler, hvori der til brug uden  

 for dampkedlen fremstilles vanddamp af et tryk, der er højere end  

 atmosfærens, eller hvori der fremstilles hedtvand til cirkulation uden for  

 dampkedlen i et sluttet kredsløb.
 1.2 Undtaget er dog følgende grupper af dampkedler, som kun omfattes af  

 forskriftens bestemmelser i det omfang, det fremgår af arbejdstilsynets  

 publikation nr. 33/1972 »Forskrifter for fyrede dampkedler for hvilke  

 kravene lempes«:
 A Dampkedler, hvis rumindhold er mindre end 35 liter, og hvor produktet af  

 indstillingstryk og rumindhold ikke overstiger 100 bar gange liter.
 B Elektrodedampkedler, hvis rumindhold er mindre end 35 liter, og hvor  

 produktet af indstillingstryk og rumindhold ikke overstiger 200 bar gange  

 liter.
 C Dampkedler, hvis ildpåvirkede del kun består af rør med højest 35 mm  

 indvendig diameter, og hvor produktet af indstillingstryk og rumindhold ikke  

 overstiger 200 bar gange liter.
 D Dampkedler, der udelukkende består af rør med højest 35 mm indvendig  

 diameter.
 E Dampkedler, hvis indstillingstryk ikke overstiger 1 bar, og hvor  

 produktet af indstillingstryk og rumindhold ikke overstiger 600 bar gange  

 liter.
 F Dampkedler, hvis maksimale indstillingstryk ikke overstiger 1 bar, og  

 hvor produktet af indstillingstryk og rumindhold er større end 600 bar gange  

 liter og mindre end eller lig med 5000 bar gange liter.
2 DEFINITIONER 2.1 Dampkedlen 2.1.1 Ved fyret dampkedel farstås en dampkedel, der tilføres varme ved  

 forbrændingsprocesser eller elektricitet.
 2.1.2 Dampkedlen omfatter trykparten, der i reglen består af en beholder  

 kombineret med systemer af vand- eller røgrør og tilhørende armatur.  

 Uafspærrelige economisere og uafspærrelige overhedere betragtes som en del af  

 dampkedlen.
 2.1.3 Ved dampkedel med tvangsgennemløb forstås en dampkedel, hvori  

 vandets gennemløb skyldes fødeapparater, og hvori vandet ved et enkelt  

 gennemløb helt eller næsten helt fordampes.
2.1.4 Ved elektrodedampkedel forstås en elektrisk opvarmet dampkedel,  

 hvori kedelvandet indgår i det elektriske kredsløb.
Den elektriske energi  

 tilføres i form af vekselstrøm.
 2.1.5 Ved hedtvand forstås vand, der er opvarmet til en temperatur, der  

 overstiger 120 grader C.
 2.1.6 Ved economiser forstås et ild- eller røggaspåvirket rørsystem til  

 forvarmning af fødevand.
 2.1.7 Ved overheder forstås et rørsystem til ophedning af damp.
 2.2 Tryk, målenheder m.m.
 2.2.1 Ved driftstryk forstås det tryk, som dampkedlen arbejder ved  

 (arbejdstrykket).
 2.2.2 Ved indstillingstryk forstås det højest tilladelige driftstryk.
 2.2.3 Ved beregningstryk forstås det tryk, som dampkedlen er konstrueret  

 til (det højest tilladelige indstillingstryk).
 2.2.4 Tryk måles i bar (overtryk) eller ato. 1 ato er lig med 0,981 bar  

 (overtryk), men kan med tilstrækkelig nøjagtighed regnes lig med 1 bar.
 2.2.5 Temperatur måles i grader C.
3 KONSTRUKTION 3.1 GODKENDELSE 3.1.1 Dampkedler, der tages i brug her i landet, skal være konstrueret i  

 overensstemmelse med reglerne i denne forskrift.
Godkendelse af dampkedlers  

 konstruktion og fremstilling skal indhentes efter reglerne i arbejdstilsynets  

 publikation nr. 53/1975 »Forskrifter for fyrede dampkedlers godkendelse,  

 anmeldelse og prøvning samt tilsyn m.m.« (Forvaltningsforskrift).
3.2 Anerkendte normer 3.2.1 Som grundlag for styrkeberegning, materialevalg,  

 konstruktionsdetaljer, svejseprocedure, kontrol m.v. skal anvendes Dansk  

 Standard 320 eller anden norm, der er anerkendt af direktoratet.
Se endvidere  

 3.8.
 3.2.2 Den i DS 320.2 i indledningen forlangte materialedokumentation efter  

 DS 10030, certifikat 3 (officielt certifikat), kan for stål i klasserne 37 og  

 41 erstattes af certifikat 2 (værkscertifikat).
3.2.3 Med hensyn til den i DS 320.1, pkt. 8.4, omtalte godtgørelse af, at  

 svejserprøverne er udført tilfredsstillende, jfr.
DS 320.4, pkt. 5.1,  

 bemærkes følgende:
 Røntgenundersøgelsen skal foretages af en af direktoratet anerkendt  

 prøvningsinstitution eller af produktionsvirksomheden selv under  

 arbejdstilsynets overvågning, medens den okulære besigtigelse og  

 bøjeprøvningen eventuelt kan udføres af virksomheden selv.
3.2.4 Den i DS 320.1, pkt. 11.1 foreskrevne radiografiske kontrol, jfr.
DS  

 320.3 kan foretages af en af direktoratet anerkendt prøvningsinstitution  

 eller af produktionsvirksomheden selv, hvis denne har arbejdstilsynets  

 anerkendelse hertil, jfr. »Forskrift for produktionsvirksomheders  

 udførelse af radiografisk kontrol af svejste trykbeholdere, dampkedler og  

 rørledninger«.
 3.2.5 Hvis produktionsvirksomheden selv foretager den radiografiske  

 kontrol, skal filmene placeres efter arbejdstilsynets anvisning i tilfælde,  

 hvor der i henhold til reglerne i DS 320 forlanges stikprøvevis radiografisk  

 kontrol.
3.2.6 Som grundlag for styrkeberegning anerkender direktoratet  

 bl.a. udover følgende normer, jfr. dog 3.3.3 vedrørende beregningsspænding:
 Endvidere nogle klassifikationsselskabers beregningsregler som f.eks.:
3.3 Styrkeberegning 3.3.1 Beregningstrykket skal mindst være lig med dampkedlens  

 indstillingstryk.
Sikkerheden i forhold til materialets beregningsspænding  

 skal dog mindst være 1,1 ved prøvningstrukket.
Ved dampkedler med  

 tvangsgennemløb skal der ved fastsættelsen af beregningstrykket for de  

 enkelte dele tages hensyn til modstanden igennem kedlen ved den størst mulige  

 dampproduktion.
3.3.2 Beregningstemperaturen skal mindst være lig med den højest mulige  

 materialetemperatur på den pågældende del af dampkedlen.
Den kan fastsættes  

 som den højest mulige damptemperatur på det pågældende sted  

 (mætningstemperatur eller overhedningstemperatur) plus følgende tillæg:
Ikke ild- eller røggaspåvirkede dele: a) med hedtvand eller mættet damp: 0  

 grader C b) med overhedet damp : 15 grader C Udækkede, ild- eller  

 røggaspåvirkede dele: a) med hedtvand eller mættet damp: 50 grader C b) med  

 overhedet damp: 50 grader C ved stråling (kun rør) b) med overhedet damp: 35  

 grader C ved berøring Dækkede, ild- eller røggaspåvirkede dele: a) med hedtvand eller mættet  

 damp: 20 grader C b) med overhedet damp : : 20 grader C 3.3.3 Beregningsspændingen tages fra NGS-bladene, med mindre andet er  

 fastsat eller anerkendt af direktoratet.
 3.3.4 Tillæg til godstykkelse for slid og tæring skal for  

 dampkedelbeholderes svøb og bunde mindst være 1 mm.
 3.3.5 Eventuel minustolerance på det leverede materiale samt eventuel  

 reduktion af godstykkelsen ved forarbejdning skal tages i betragtning ved  

 dimensioneringen.
3.4  Almindelige bestemmelser for dampkedler, der kan befares på vands 3.4.1 At et rum kan befares vil sige, at en person kan få hele kroppen ind  

 i det og bevæge sig tilstrækkeligt rundt til udførelse af en besigtigelse.
 3.4.2 En dampkedel skal kunne befares på vandsiden (i vand- og damprum)  

 gennem mandehuller og i det omfang, det nærmere er omtalt i afsnit 3.6.
3.4.3 At en dampkedel skal kunne befares medfører ikke, at alle områder  

 skal kunne besigtiges udelukkende ved befaring.
Indkig gennem åbninger i  

 kedlen kan supplere befaringen.
Som regel skal dog i det mindste stærkt  

 varmepåvirkede kedeldele (f.eks. den øverste del af ikdkanalen, loft over  

 vendekarme o.l.) og dele, der ligger i vandstandsniveauet, kunne besigtiges i  

 fuld udstrækning ved befaring.
3.4.4 Til rådighed ved befaring skal der være et rum, hvis tværsnitsform  

 svarer til en cirkel med 600 mm diameter.
Dette krav kan betragtes som  

 opfyldt, hvis der overalt i passagen kan indskrives en cirkel med 500 mm  

 diameter, og de tilstødende kileformede rum giver tilstrækkelig  

 bevægelsesmulighed, se fig. 1.
 3.4.5 Ved bevægelse inde i kedle fra et område til et andet kan den  

 mindste højde for passagen være 300 mm, hvis der er tilstrækkelig plads i  

 bredden, se fig. 1.
3.4.6 Mandehuller skal være mindst 300 mm x 400 mm.
Det forudsættes, at  

 mandehulskarmen ikke er over 100 mm høj, og at der hverken inden for eller  

 uden for mandehullet findes væsentlige hindringer for ind- og udstigning.  

 Hvis dette er tilfældet, skal mandehullets dimensioner mindst være 320 mm x  

 420 mm.
 3.4.7 Mandedæksler skal kunne fjernes fra dampkedlen eller være ophængt  

 svingbart, så de kan drejes bort fra mandehullet.
3.5 Almindelige bestemmelser for dampkedler, der ikke kan befares på  

  vandsiden 3.5.1 Dampkedler, der ikke kan befares, skal have rense- og  

 besigtigelsesåbninger i tilstrækkeligt omfang.
 3.5.2 Ved placeringen af rense- og besigtigelsesåbninger skal der i hvert  

 enkelt tilfælde sørges for de gunstigste indkigsmuligheder såvel på tværs som  

 på langs af dampkedlens længdeakse.
3.5.3 Samtlige rense- og besigtigelsesåbninger skal være eller kunne gøres  

 let tilgængelige.
Der skal således tages hensyn til dampkedlens åbninger ved  

 anordning af bl.a. fødepumper, armatur, forvarmere og fundamentsramme.
3.5.4 3.5.5 Dæksler til mandehuller, hovedhuller, håndhuller og indkigshuller  

 skal udføres af et normeret kedelmateriale.
Hvis der ikke anvendes  

 metalpakninger mellem dæksel og karm, skal dækslet have en fremstående kant,  

 der kan forhindre udtrykning af pakningen.
Ved dampkedler med  

 indstillingstryk under 32 bar tillades et jævnt fordelt spillerum mellem karm  

 og dækselstyr på 2 mm.
Ved større indstillingstryk tillades højest 1 mm.  

 Højden af dækslets styreplade skal være mindst 5 mm større end pakningens  

 tykkelse.
Tilsvejsningsdæksler skal udformes, så fjernelse og gensvejsning  

 kan foretages gentagne gange uden beskadigelse af trykparten.
De bør ikke  

 anvendes ved tryk under 32 bar.
3.6 Udformning af forskellige dampkedeltyper og -dele 3.6.1 Opretstående fyrbokskedler.
 Ved indvendig svøbdiameter over 1200 mm skal rummet over fyrboksen kunne  

 befares.
 3.6.2 Liggende kanalkedler, kanalrøgrørskedler o.l. konstruktioner.
 Indenfor og omkring håndhuller skal der være mindst 150 mm lysning mellem  

 kedelskal og kanal, rørbundt eller andre hindringer.
 Indenfor hovedhuller til besigtigelse uden spejl skal der være mindst 150  

 mm lysning mellem hullets karm og nærmeste hindring.
 Indenfor hovedhuller til besigtigelse med spejl skal der være mindst 250  

 mm lysning mellem karm og nærmeste hindring (man skal kunne få hovedet og den  

 ene arm ind).
 Indenfor mandehuller skal der være mindst 320 mm lysning mellem karm og  

 nærmeste hindring (man skal kunne få hele overkroppen ind). Se i øvrigt figur  

 2-5.
3.6.3 Kassekedler Ved hensigtsmæssig placering af håndhuller og indkigshuller skal kassernes  

 vandbeskyllede flader og stag kunne besigtiges, eventuelt ved hjælp af spejl.  

 Navnlig skal de vandrette flader, der er udsat for belægning, kunne  

 iagttages.
Der skal om nødvendigt kunne indføres en lyskilde under  

 besigtigelsen.
 3.6.4 Cylindriske dampkedelbeholdere (vandrørskedler).
 Fig. 2. Besigtigelse gennem håndhul.
 Fig. 3. Besigtigelse med spejl gennem mandehul.
der er svejst til beholderen ved dennes fremstilling og i givet fald  

 udglødet sammen med denne.
Beslagene skal i så fald være lange nok til at  

 tillade gentagne afskæringer og påsvejsninger uden varmepåvirkning af  

 beholdervæggen.
 Fig. 4. Besigtigelse uden spejl gennem hovedhul.
 Fig. 5. Besigtigelse med spejl gennem hovedhul.
3.6.5 Firkantede kedel- og overhedersamlekasser bør så vidt muligt undgås.  

 Hvis de anvendes, skal de mindst forsynes med de under 3.6.6, pkt. 2, anførte  

 åbninger.
Der må ikke regnes med brug af særligt besigtigelsesudstyr (f.eks.  

 endoskop).
 3.6.6 Runde samlekasser.
 3.6.7 Indsprøjtningsdampkølere.
3.7 Besigtigelse på røgsiden 3.7.1 De ild- og røgberørte dele af kanalkedler skal i størst muligt  

 omfang kunne befares.
 3.7.2 Dampkedler skal i øvrigt indrettes for befaring på røgsiden efter  

 arbejdstilsynets forskrifter for fyrede dampkedlers opstilling.
3.7.3 Fordampnings-, ekonomiser- og overhederrørbundter og rørregistre  

 skal kunne besigtiges i tilstrækkeligt omfang på røgsiden ved opdeling af  

 hedefladen, etablering af farbare rum og placering af adgangsåbninger.  

 Adgangsåbninger skal anbringes således, at den indstigende let kan finde  

 fodfæste i rummet.
De farbare rum skal i nødvendigt omfang udstyres med  

 gangbroer, trædelister o.l. for at sikre og lette rensning og besigtigelse.
 3.7.4 Samlekasser, som er beregnet med flydespændingen (q0,2) ved  

 beregningstemperaturen som beregningsspænding, behøver ikke at være  

 tilgængelige for udvendig besigtigelse.
 3.7.5 Samlekasser, som er beregnet med krybetrækstyrken eller  

 krybespændingen ved beregningstemperaturen som beregningsspænding, skal være  

 tilgængelige for udvendig besigtigelse og måling af krybningen.
3.8 Svejste hjørnesamlinger ved endebunde i kanalrøgrørskedler 3.8.1 Hvis samlingerne mellem endebunde og svøb og/eller ildkanal udføres  

 som svejste hjørnesamlinger, gælder følgende:
 Fig. 6. Fuldt gennemsvejst samling.
 Fig. 7. Delvis gennemsvejst samling.
