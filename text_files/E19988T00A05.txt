A.5.1 Levende dyr, animalske produkter, fisk og  

 fiskevarer A.5.2 Planter, frugt og grønsager A.5.3 Lægemidler til mennesker og dyr samt narkotika A.5.4 Narkotikaprækursorer A.5.5 Gifte A.5.6 Våben og sprængstoffer samt strategiske varer A.5.7 Radioaktive stoffer og radioaktivt affald A.5.8 Jern- og stålordninger A.5.9 Handelsreguleringer A.5.10 Udryddelsestruede vilde dyr og planter A.5.11 Tekstilvarer A.5.12 Varemærkeforfalskede og piratkopierede varer A.5.13 Kontrol med produktsikkerhed A.5.14 Kulturværdier A.5.15 Handels- og våbenembargo Hvad er varebestemmelser Varebestemmelser er særlige kontrolforanstaltninger, der gælder for  

 indførsel og udførsel af varer.
Varebestemmelser er begrundet bl.a. i  

 hensynet til:
Formål - den offentlige orden og sikkerhed, - beskyttelse af menneskers og dyrs liv og sundhed, - beskyttelse af planter, - beskyttelse af nationale skatte af kunstnerisk, historisk eller  

 arkæologisk værdi, eller - beskyttelse af industriel og kommerciel ejendomsret.
Told*Skat medvirker ved løsning af en lang række af disse  

 kontrolforanstaltninger.
De knytter sig til regler, der administreres af  

 andre ministerier (ressortmyndigheder) end Skatteministeriet, *se bilag 125*.  

 Ressortmyndigheden er ansvarlig for fastsættelse af regler og for  

 udarbejdelse af vejledning til publikum.
Told*Skat medvirker ved kontrollen  

 med overholdelse af forskrifterne.
 Kontrollen med varebestemmelserne foretages ikke alene af hensyn til  

 nationale interesser, men lige så ofte af hensyn til andre EU medlems-staters  

 kontrolbehov.
Det kan eksempelvis være Told*Skat's kontrol ved indførslen, der  

 forhindrer indførsel til EU af smittefarlige planter og kødvarer.
Eller det  

 kan være Told*Skat's kontrol i Danmark, der forhindrer, at et Goya-maleri eller en romersk statue udføres fra EU og dermed fra den  

 medlemsstat, de tilhører.
På samme måde er vi i Danmark ofte afhængige af den  

 kontrol, der foretages i andre EU-lande ved EU's ydre grænser.
Det legale grundlag På de fleste områder er der udarbejdet fælles EU-retningslinier for  

 kontrol ved EUs ydre grænser, enten i forbindelse med selve grænsepassagen  

 eller på et senere/tidligere tidspunkt, men som en konsekvens af  

 grænsepassagen.
I det efterfølgende er en del af disse kontrolordninger kort omtalt sammen  

 med den del af regelgrundlaget, der er relevant for de opgaver, der varetages  

 af Told*Skat.
I forbindelse med hver ordning er oplyst ressortmyndigheden.  

 Hvis man har behov for mere detaillerede oplysninger om ordningerne, bedes  

 man henvende sig til denne ressortmyndighed.
I Toldtariffens kolonne "Varebest." findes markeringer der  

 viser, at der gælder særlige forskrifter.
Markeringerne dækker en del af  

 varebestemmelserne og kan anvendes som en vejledning.
A.5.1 Levende dyr, animalske produkter, fisk og fiskevarer Levende dyr, animalske produkter, fisk og fiskevarer er omfattet af  

 veterinærbestemmelser.
Veterinærkontrollen foretages umiddelbart efter  

 indpassagen til EUs område, i Danmark af de veterinære kontrolmyndigheder.  

 Det er Veterinær- og Fødevaredirektoratet, der foretager veterinærkontrol af  

 dyr og animalske produkter og Fiskerikontrollen, der foretager veterinærkontrol af fisk og  

 fiskeprodukter.
 Veterinærkontrol skal principielt ske i forbindelse med dyrenes/- varernes  

 fysiske indførsel til EU, dvs. ved EUs ydre grænse.
 Forsendelser med varer omfattet af veterinærkontrol må kun indpassere ved  

 dertil udpegede grænseovergangssteder (havne/lufthavne). De fremgår af bilag  

 10.
Told*Skat henviser ved indpassagen til dansk område forsendelserne til  

 veterinærkontrol.
Transportørerne skal derfor gøre opmærksom på, at  

 transporten omfatter varer, der skal til veterinærkontrol og foretage det  

 nødvendige i forbindelse hermed.
Varerne godsregistreres med en særlig kode  

 (kode 20), hvilket betyder, at godsregistreringen ikke kan afsluttes, før der  

 er foretaget veterinærkontrol.
Varerne kan kun frigives til en toldprocedure, som veterinærkontrollen har  

 tilladt.
Ved fortoldningen fremlægges dokumentation for, at  

 veterinærkontrollen har fundet sted, og at gebyr er betalt/debiteret.
Undtagelser Fisk og fiskerivarer, der medføres til privat brug eller som vareprøver,  

 er ikke omfattet af veterinærkontrolbestemmelserne.
 Disse varer må højst udgøre 18 kg pr. person.
Dyr og animalske produkter, der medføres af rejsende, er som hovedregel  

 omfattet af veterinærkontrolbestemmelserne.
Der findes dog undtagelser  

 herfra, som omtales i det følgende.
Selskabsdyr, der medføres af private rejsende, kan indføres uden  

 veterinærkontrol.
For marsvin, hamstere, mus, rotter, skildpadder og leguaner  

 gælder, at der kun må indføres 3 stk. i alt uden veterinærkontrol.
 Visse kødvarer kan indføres fra Norge uden tilladelse fra Veterinær- og  

 Fødevaredirektoratet.
Visse kødvarer fra andre ikke-EU-lande kan indføres uden tilladelse fra  

 Veterinær- og Fødevaredirektoratet til privat brug i egen husholdning.
Disse  

 varer må højst udgøre 1 kg pr. person.
 Indførsel af animalske produkter som prøver til analyseformål eller  

 udstillinger kan kun finde sted mod forevisning af en særlig  

 veterinærtilladelse.
Særlige ordninger: Referencepriser for fisk I visse tilfælde er fiskerivarer kun omfattet af toldsuspensioner, se  

 afsnit A.9, eller toldpræference, se afsnit A.8, hvis prisen franco grænse  

 mindst er lig med en årlig referencepris, som Fællesskabet har fastsat for de  

 pågældende varer eller varekategorier.
 Told*Skat skal kontrollere, om referenceprisen er overholdt for varer, der  

 er underlagt kravet om overholdelse af referencepriser for at opnå en  

 toldnedsættelse.
 Der kan desuden forekomme tilfælde, hvor overgangen til fri omsætning  

 gøres betinget af, at referenceprisen eller en særlig mindstepris er  

 overholdt.
Direkte landinger For fisk til konsum uden videre forarbejdning, der landes direkte fra ikke  

 EU fartøjer, skal visse mindstepriser overholdes.
Undtaget er fisk, der  

 landes fra et fartøj, der er hjemmehørende i Grønland, Færøerne, Island eller Norge.
Det legale grundlag EF-direktiver:
90/675/EØF med senere ændringer, 91/496/EØF, 90/425/EØF med senere ændringer, 92/118/EØF med senere ændringer.
 EF-forordninger:
 3759/927(EØF) med senere ændringer, 1093/94/(EØF).
 Bekendtgørelser mv.:
Fiskeriministeriets BKG nr. 1166 af 23. december 1993, Fiskeriministeriets BKG nr. 383 af 17. maj 1994, Landbrugs- og Fiskeriministeriets BKG nr. 1038 af 14. december 1994 med  

 senere ændringer, Landbrugs- og Fiskeriministeriets BKG nr. 1039 af 14. december 1994 med  

 senere ændringer.
A.5.2 Planter, frugt og grønsager Mange planter og plantedele, herunder en del frugt, grønsager og træ er  

 omfattet af plantesundhedsbestemmelser for at forhindre, at skadedyr og  

 plantesygdomme sammen med planterne, frugten mv. bringes ind i EU.
Desuden er  

 en del frugt og visse grønsager omfattet af EU's kvalitetsbestemmelser.
 Forsendelser med produkter omfattet af plantesundhedskontrol må kun  

 indpassere ved dertil udpegede grænseovergange (havne/lufthavne). Disse  

 fremgår af bilag 10.
Plantesundhedskontrol og kvalitetskontrol foretages af Plantedirektoratets distrikts kontorer.
Importøren eller dennes  

 repræsentant skal senest 24 timer før indpassagen fra et ikke EU-land oplyse  

 om forsendelsen til Plantedirektoratet på formular GA 140, se bilag 127.  

 Forsendelsen vil blive kontrolleret hos det aktuelle toldcenter, se dog bilag  

 10 for begrænsninger vedrørende plantesundhedskontrol.
 Når varer, der er omfattet af bestemmelser om plantesundhedskontrol,  

 angives til frigivelse, skal der foreligge dokumentation for, at der er  

 foretaget plantesundhedskontrol, dvs. fotokopi af plantesundheds- eller  

 reeksportcertifikat afstemplet af Plantedirektoratet.
 Indførselsforbudte varer kan i særlige tilfælde tillades frigivet.  

 Told*Skat tillader kun frigivelse, hvis der fremlægges en særlig tilladelse  

 fra Plantedirektoratet.
Når varer, der er omfattet af bestemmelser om kvalitetskontrol for frugt  

 og grønsager, angives til frigivelse, er det en betingelse for frigivelsen,  

 at der kan fremvises dokumentation for, at der er foretaget kvalitetskontrol,  

 dvs. kontrolattest udstedt af Plantedirektoratet, se bilag 128.
 For planter, frugt eller grønsager, der medføres til privat brug gælder  

 der følgende begrænsninger:
Undtagelser Hvis varer skal forsendes til et andet EU-land eller transitere EU, skal  

 der ikke foretages plantesundheds- eller kvalitetskontrol.
Særlige ordninger: Humle Humleknopper, humlepulver og humleekstrakt kan Told*Skat kun frigive, hvis  

 der fremlægges særlige attester - ligestillingsattester eller  

 kontrolattester.
Det legale grundlag EF-direktiver:
 77/93/EØF med senere ændringer.
 EF-forordninger:
 2251/92/EØF af 29. juli 1992 med senere ændringer.
1696/71/EØF af 26. juli 1971 3076/78/EØF af 21. december 1978 Love og bekendtgørelser:
Lov nr. 687 af 18. juli 1996, Landbrugsministeriets BKG nr. 344 af 2. juni 1993 med senere ændringer.
 Plantedirektoratets BKG nr. 1105 af 14. december 1992 med senere  

 ændringer.
A.5.3 Lægemidler til mennesker og dyr samt narkotika Lægemidler til mennesker og dyr, samt narkotika og lægemidler indeholdende  

 narkotika må som hovedregel kun ind- eller udføres efter tilladelse fra  

 Sundhedsstyrelse n.
Visse naturlægemidler er undtaget.
 Indførsels- eller udførselstilladelsen skal fremlægges for Told*Skat, når  

 varerne angives til indførsel eller udførsel.
Rejsende Rejsende kan medbringe lovligt indkøbte lægemidler til kort tids forbrug  

 uden tilladelse fra Sundhedsstyrelsen, når midlerne skal anvendes til  

 sygdomsforebyggelse eller -behandling.
Hvis midlerne indeholder euforiserende  

 stoffer, skal der i visse tilfælde fremlægges en tilladelse fra  

 Sundhedsstyrelsen.
Det legale grundlag Lægemidler:
Sundhedsministeriets lovbekendtgørelse nr. 565 af 28. juli 1995, Sundhedsstyrelsens BKG nr. 246 af 7. april 1994.
 Narkotika:
 Sundhedsministeriets BKG nr. 698 af 31. august 1993.
A.5.4 Narkotikaprækursorer En prækursor er, foruden at være et almindeligt kemisk produkt, også et  

 stof, der kan anvendes til produktion af narkotika og psykotrope stoffer.
 Som led i bestræbelserne på bekæmpelse af narkotikafremstilling er der  

 etableret en overvågningsordning vedrørende handlen med visse  

 narkotikaprækursorer.
Overvågningsordningen indebærer, at virksomheder, der her i landet  

 fremstiller, forarbejder, distribuerer eller på anden måde overdrager disse  

 produkter, skal være specielt registreret herfor ved Told- og Skattestyrelsen.
Told*Skat kontrollerer al ind- eller udførsel og transit af  

 narkotikaprækursorer.
Forinden eksport af visse af narkotikaprækursorerne  

 skal der ansøges om eksporttilladelse hos Told- og Skattestyrelsen, se bilag  

 129.
 Told*Skat har udgivet Værd at vide nr. 18 "Om prækursorovervågning i  

 Narkotikabekæmpelsen", seneste udgave: oktober 1996.
Det legale grundlag EF-direktiver:
92/109/EØF af 14. december 1992 EF-forordninger:
3677/90/EØF af 20. december 1990 med senere ændring, 3769/92/EØF af 29. december 1992 1485/96/EF af 26. juli 1996.
 Love og bekendtgørelser:
Lov nr. 479 af 30. juni 1993, Skatteministeriets BKG nr. 540 af 30. juni 1993, som ændret ved Skatteministeriets BKG nr. 766 af 10. september 1993.
A.5.5 Gifte Gifte, herunder forbindelser og præparater, der er i besiddelse af giftige  

 egenskaber, må kun indføres af virksomheder, der af Miljøstyrelsen, respektive Sundhedsstyrelsen er godkendt hertil.
Det legale grundlag Love:
 Lov nr. 212 af 23. maj 1979 med senere ændringer.
A.5.6 Våben og sprængstoffer samt strategiske varer Ved indførsel af våben og sprængstoffer til ikke-militær anvendelse og ved  

 udførsel af våben og sprængstoffer skal der foreligge en tilladelse fra  

 Justitsministeriet.
Der gælder enklere regler ved ind- og udførsel af  

 håndvåben til brug ved skydekonkurrencer, jagt og fiskeri.
I tvivlstilfælde  

 kan der rettes henvendelse til Justitsministeriet.
 Strategiske varer er varer, der er omfattet af flere kontrolordninger.
Der er tale om højteknologiske produkter samt produkter og  

 produktionsudstyr, der kan anvendes til fremstilling af kemiske og biologiske  

 våben, missilteknologi og varer til såkaldt dobbelt anvendelse, dvs. varer,  

 der ud over civil anvendelse også kan anvendes til militære formål eller til  

 fremstilling af krigsmateriel mv.
Ved udførsel skal der fremlægges tilladelse  

 fra Erhvervsministeriet.
Det legale grundlag EF-forordninger:
3381/94/EF Love og bekendtgørelser:
Erhvervsministeriets lovbekendtgørelse nr. 93 af 6. februar 1995, Justitsministeriets lovbekendtgørelse nr. 735 af 11. august 1994, Erhvervsministeriets BEK nr. 468 af 13. juni 1995, Justitsministeriets BEK nr. 712 af 29. august 1995, Justitsministeriets cirkulære af 29. august 1995.
A.5.7 Radioaktive stoffer og radioaktivt affald Ved indførsel af radioaktive stoffer og ved ind- og udførsel af  

 radioaktivt affald skal der foreligge en tilladelse fra Sundhedsstyrelsen, Statens Institut for Strålehygiejne.
Det legale grundlag Love og bekendtgørelser:
Lov nr. 94 af 31. marts 1953, Sundhedsministeriets BKG nr. 546 af 23. juni 1993, Sundhedsministeriets BKG nr. 546 af 9. november 1981, Sundhedsministeriets BKG nr. 969 af 13. december 1993.
A.5.8 Jern- og stålordninger EUs bestemmelser om indførsel af jern- og stålvarer er fastlagt ud fra et  

 ønske om at kunne følge varestrømmene og varernes oprindelse samt for nogle  

 landes vedkommende ønsket om at sikre EU's industri mod indførsel til meget  

 lave priser.
 Ved frigivelse af jern- og stålvarer kan der være krav om fremlæggelse af  

 et tilsynsdokument og/eller indførselstilladelse og/eller  

 oprindelses-certifikater.
 Erhvervsfremme Styrelsen er ressortmyndighed.
Det legale grundlag Det legale grundlag for disse jern- og stålordninger er omfattende og i  

 hastig ændring.
Derfor omtales det ikke nærmere her, men yderligere  

 oplysninger kan fås dels ved henvendelse til Erhvervsfremme Styrelsen i Silkeborg, dels ved at se Toldtariffens kolonne  

 for "Varebest", som nævnt i indledningen til dette afsnit.
A.5.9 Handelsreguleringer Følsomheden inden for visse industrigrene i EU bevirker, at der fortsat  

 opretholdes en række importbegrænsninger og tilsynsforanstaltninger.
Formålet  

 med bestemmelserne er dels at beskytte EU-producenter, dels at skaffe hurtig  

 og nøjagtig viden om importen af de pågældende varer og endelig at medvirke  

 til at hindre omgåelse af oprindelsesbestemmelserne.
 Ved frigivelse af disse varer, som ikke udgør en bestemt varekategori  

 eller varegruppe, skal der fremlægges en indførselstilladelse eller et  

 tilsynsdokument.
 Erhvervsfremme Styrelsen er ressortmyndighed.
Det legale grundlag Det legale grundlag for disse handelsreguleringer, er omfattende og i  

 hastig ændring.
Derfor omtales det ikke nærmere her, men yderligere  

 oplysninger kan fås dels ved henvendelse til Erhvervsfremme Styrelsen i Silkeborg, dels ved at se Toldtariffens kolonne  

 for "Varebest", som nævnt i indledningen til dette afsnit.
A.5.10 Udryddelsestruede vilde dyr og planter En lang række arter af vilde dyr og planter er omfattet af den såkaldte Washington- konvention.
Den fastlægger strenge regler for bl.a. handel med  

 udryddelsestruede vilde dyr og planter og produkter deraf.
 Før der ind- eller udføres udryddelsestruede enheder af levende og  

 ikke-levende dyr og ikke-levende planter, skal der være indhentet  

 tilladelse/certifikat hertil fra Skov- og Naturstyrelsen, se bilagene 130 -  

 133. Før der ind- eller udføres udryddelsestruede levende planter, skal der  

 være indhentet tilladelse/certifikat hertil fra Plantedirektoratet, se bilag  

 127, 130 - 133. Indførslen skal anmeldes til enten Skov- og Naturstyrelsen  

 eller Plantedirektoratet senest 24 timer inden de levende dyrs/planters  

 ankomst til grænsekontrolstedet.
 Der er restriktioner med hensyn til hvilke grænsetoldsteder, der kan  

 benyttet ved indførsel af levende dyr og planter, se bilag 10. Er der tale om  

 levende dyr/planter skal der ligeledes foretages  

 veterinær-/plantesundhedskontrol (se afsnitten e A.5.1 og A.5.2).
 Det bemærkes, at bestemmelserne også omfatter varer, hvori indgår  

 bestanddele fra udryddelsestruede dyr og planter, f.eks. smykker med  

 elfenben, lædervarer med slangeskind osv.
Det legale grundlag EF-forordninger:
338/97 af 9. december 1996 med senere ændringer, 939/97 af 26. maj 1997 Love og bekendtgørelser:
Miljø- og Energiministeriets BKG nr. 499 af 27 maj 1997 A.5.11 Tekstilvarer I overensstemmelse med Tekstilaftalen under Uruguay-runden skal tekstil-  

 og beklædningssektoren fuldt ud integreres i det multilaterale handelssystem  

 over en 10-årig periode regnet fra 1. januar 1995. Samhandelen med  

 tekstilvarer mellem WTO-medlemmerne skal således være liberaliseret i år  

 2005, men indtil da skal de til enhver tid gældende importreguleringer  

 administreres i henhold til EU-reglerne.
 De importbegrænsninger, der endnu er gældende, er i hovedsagen rettet mod  

 importen fra visse tredjelande, der har så betydelig produktionskapacitet, at  

 fri import i EU anses for at virke markedsforstyrrende til skade for  

 EU-producenter.
 Tilsynsforanstaltningerne skal give EU hurtige og nøjagtige oplysninger om  

 importen af visse tekstilvarer fra en række tredjelande, ligesom  

 bestemmelserne medvirker til at hindre omgåelse af oprindelsesbestemmelserne.
Ved frigivelse af tekstilvarer kræves der i nogle tilfælde  

 indførselstilladelse og oprindelsescertifikat; i andre tilfælde  

 indførselstilladelse og oprindelseserklæring.
Indførselstilladelse udstedes  

 af Erhvervsfremme Styrelsen i Silkeborg.
 Erhvervsfremme Styrelsen er ressortmyndighed.
Undtagelser Forsendelser, der efter deres art eller oprindelse måtte være underkastet  

 indførselsregulering eller -tilsyn kan i visse tilfælde overgå til fri  

 omsætning uden fremlæggelse af indførselstilladelser og  

 oprindelsesdokumentation.
 Dette gælder varer:
- der indføres til privat brug, såsom flyttegods, rejsegods, arv, gaver af  

 ringe værdi, - der indføres som vareprøve, hvis værdi ikke overstiger 1.000 kr. for  

 hver tekstilkategori og som ikke udgør en del af en vareprøve kollektion  

 eller af et større vareparti, som varemodtager har beordret.
Værdien af vareprøverne kan mod dokumentation opgøres som varernes FOB værdi.
- der indføres under en af EUs præferenceordninger.
For disse varer gælder  

 de regler, der er fastsat i de respektive ordninger. (Undtagelsen vedrører  

 kun spørgsmålet om dokumentation for varernes oprindelse).
Desuden gøres opmærksom på, at varer, der henfører til nogle  

 toldprocedurer, kan fritages for at underkastes de handelsmæssige  

 foranstaltninger, hvis der findes særlige bestemmelser herom.
Eksempler på sådanne  

 toldprocedurer er aktiv forædling, midlertidig indførsel og toldoplag.
Hvis  

 varerne senere angives til fri omsætning, skal de handelspolitiske  

 foranstaltninger bringes i anvendelse.
Det legale grundlag Det legale grundlag for disse importbegrænsninger eller  

 tilsynsforanstaltninger er omfattende og i hastig ændring.
Derfor omtales det  

 ikke nærmere her, men yderligere oplysninger kan fås dels ved henvendelse til  

 Erhvervsfremme Styrelsen i Silkeborg, dels ved at se Toldtariffens kolonne  

 for "Varebest.", som nævnt i indledningen til dette afsnit.
A.5.11.1 Økonomisk passiv forædling Ordningen for økonomisk passiv forædling er en handelspolitisk ordning,  

 der tillader visse produktionsvirksomheder i EU at indføre visse tekstilvarer  

 og beklædningsgenstande - under særligt aftalte kvoter - på betingelse af, at  

 færdigvaren er fremstillet på grundlag af råvarer med oprindelse i EU.
For at kunne anvende ordningen er det en betingelse, at der - før den  

 første udførsel af råvarer - er ansøgt om forhåndsbevilling hos Erhvervsfremme Styrelsen, og at denne har udstedt bevilling.
 Ved enhver midlertidig udførsel henholdsvis genindførsel skal der ske en  

 særlig angivelse af, at varerne er omfattet af ordningen for økonomisk passiv  

 forædling, se C.1 og A.2.
For at opnå en eventuel toldlempelse ved genindførslen skal der foreligge  

 en gyldig bevilling til passiv forædling, se A.15, da Erhvervsfremme Styrelsens forhåndsbevilling ikke giver ret til  

 genindførsel af forædlingsprodukterne mod hel eller delvis toldlempelse.
Det legale grundlag 3036/94/(EØF), 3017/95/(EØF).
A.5.12 Varemærkeforfalskede og piratkopierede varer For at begrænse importen af varemærkeforfalskede og piratkopierede varer  

 findes bestemmelser om, at Told*Skat kan suspendere frigivelsen af varer fra  

 ikke EU-lande, der anses for varemærkeforfalskede eller piratkopierede.  

 Suspensionen sker enten efter anmodning fra en varemærkeindehaver eller på  

 Told*Skat's eget initiativ.
Told*Skat griber kun ind på eget initiativ i de situationer, hvor  

 Told*Skat helt klart kan konstatere, at varerne er varemærkeforfalskede eller  

 piratkopierede.
Varemærkeindehaveren skal inden 10 arbejdsdage fra  

 tidspunktet, hvor varernes frigivelse blev suspenderet, anlægge sag ved  

 domstolene.
Hvis dette ikke sker, frigives varerne efter fristens udløb.
Undtagelser Bestemmelserne omfatter ikke privates indførsel til ikke erhvervsmæssig  

 brug.
Det legale grundlag EF-forordninger:
3295/94 af 22. december 1994, 1367/95 af 16. juni 1995.
 Love og bekendtgørelser:
Lov nr. 1091 af 20. december 1995, Skatteministeriets BKG nr. 1134 af 21. december 1995.
A.5.13 Kontrol med produktsikkerhed For at forhindre indførsel i EU af produkter, der ikke overholder de  

 forskrifter, der gælder for dem, er der fastsat særlige bestemmelser om  

 samarbejde mellem toldmyndighederne og produktsikkerhedsmyndighederne.  

 Bestemmelserne omhandler kontrol ved indførsel af produkter, der frembyder  

 fare for sundhed eller sikkerhed eller ikke er mærket forskriftsmæssigt.
 Told*Skat suspenderer frigivelsen af produktet, hvis det under den  

 sædvanlige kontrol konstateres, at produktet frembyder tydelige egenskaber,  

 som giver grund til formodning om, at produktet kan være farligt, eller  

 kravene til mærkning ikke er opfyldt.
 Når Told*Skat har suspenderet frigivelsen, underretter Told*Skat den  

 relevante produktsikkerhedsmyndighed, nærmere oplysninger fremgår af  

 cirkulæreskrivelsen jf. nedenfor.
 Forbrugerstyrelsen er ressortmyndighed.
Det legale grundlag 339/93/(EØF).
 Forbrugerstyrelsens cirkulæreskrivelse nr. 144 af 14. september 1995.
A.5.14 Kulturværdier Ved udførsel fra Danmark og EU af en lang række kulturgenstande skal der  

 foreligge en udførselstilladelse fra Kulturværdiudvalget, før Told*Skat kan  

 frigive de pågældende kulturgenstande til udførsel, se bilag 134.Ved udførsel  

 af kulturgenstande fra Danmark til et andet EU-land skal der søges om  

 udførselstilladelse hos Kulturværdiudvalget.
Dette gælder for kulturgenstande fra tiden før 1660,  

 kulturgenstande, som er ældre end 100 år, og som har en værdi på 100.000 kr.  

 eller mere, samt fotografier (uanset alder), hvis de har en værdi på 30.000  

 kr. eller derover.
 Ved udførsel af kulturgenstande, der er omfattet af reglerne i Rådets  

 forordning (EØF) nr. 3911/92, se bilag 138, til lande udenfor EU, skal der  

 søges om udførselstilladelse hos Kulturværdiudvalget, hertil skal der  

 anvendes en særlig formular, se bilag 135.
 Ved udførsel til tredieland af kulturgenstande, der ikke er omfattet af  

 Rådets forordning, men derimod af national lov, skal der ansøges på nationalt  

 ansøgningsskema.
 Kulturministeriet har udgivet en vejledning af juli 1993 om udførsel af  

 kulturgoder.
Det legale grundlag EF-forordninger:
3911/92/EØF af 9. december 1992, 752/93/EØF af 30. marts 1993.
 Love og bekendtgørelser:
 Lov nr. 332 af 4. juni 1986.
 Lov nr. 1104 af 22. december 1993.
A.5.15 Handels- og våbenembargo Handelsembargo, dvs. begrænsninger eller forbud mod samhandel med bestemte  

 stater, anvendes til at isolere stater eller oprørsbevægelser helt eller  

 delvist fra handelssamkvem eller andre former for mellemfolkelig kontakt.
Told*Skat nægter frigivelse af varer, der er omfattet af et  

 indførselsforbud.
Ligeledes nægter Told*Skat tilladelse til udførsel for  

 varer, der er omfattet af udførselsforbud.
Embargoerne kan være begrænsede eller ubegrænsede.
Ubegrænsede embargoer  

 omfatter alle varer, bortset fra udførsel af visse leverancer til humanitære  

 formål.
Udførselstilladelse skal forinden indhentes hos  

 ErhvervsfremmeStyrelsen.
Oversigt over embargoer Der er pr. 15. november 1996 handelsembargo over for:
Vedrørende mulige ændringer i handelsembargoerne, kontakt Erhvervsfremme Styrelsen.
Udover de allerede omtalte embargoer har EU-landene truffet beslutning om  

 våbenembargo mod de følgende lande.
Disse våbenembargoer administreres af  

 Justitsministeriet, se i øvrigt A.5.6.
Vedrørende mulige ændringer i våbenembargoerne, kontakt Justitsministeriet.
