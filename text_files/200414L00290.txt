Betænkning afgivet af Sundhedsudvalget den 12. januar 2005 Betænkning over Forslag til lov om ændring af lov om røgfri  

 miljøer i offentlige lokaler, transportmidler og lignende (Obligatorisk skiltning om rygepolitik på offentligt  

 tilgængelige serveringssteder) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 1. december 2004 og var til 1.  

 behandling den 14. december 2004. Lovforslaget blev efter 1. behandling  

 henvist  

 til behandling i Sundhedsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 3. november 2004 dette  

 udkast til udvalget, jf. alm. del − bilag 61. Den 10. december 2004  

 sendte indenrigs- og sundhedsministeren de indkomne høringssvar samt et notat  

 herom til udvalget.
Spørgsmål Udvalget har stillet 5 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF) indstiller lovforslaget til  

  

 vedtagelse uændret.
Socialdemokratiets medlemmer af udvalget kan støtte regeringens lovforslag  

 om, at alle cafeer og restauranter i fremtiden skal skilte med deres  

 rygepolitik.
Socialdemokratiet ser det som et første  meget lille  

  skridt i  

 den tobakspolitiske debat.
Samtidig gør Socialdemokratiet dog opmærksom på,  

 at  

 lovforslaget alene er et beskedent bidrag til forbrugeroplysningen.  

 Lovforslaget  

 tager ikke fat på spørgsmålet om den passive rygning, som tjenere og  

 barpersonale hver dag må udsætte sig selv for ved at gå på arbejde.  

 Lovforslaget  

 er med det sigte uambitiøst og slet ikke vidtrækkende nok.
Den enkelte borgers sundhed er nemlig ikke blot en konsekvens af  

 den enkeltes individuelle livsstil og vaner.
Ansvaret for en sund tilværelse  

 er  

 derfor en samfundsopgave, og løsningen af problemet vedrørende passiv rygning  

 er et godt eksempel herpå.
Socialdemokratiet mener ikke, at det er  

 Folketingets  

 opgave at bestemme, om folk skal ryge eller ej, men på grund af hensynet til  

 hinanden og til hinandens helbred mener Socialdemokratiet, at det kan være  

 nødvendigt  

 at lave regler for, hvor den enkelte må ryge.
Undersøgelser fra Arbejdsmiljøinstituttet viser, at passiv  

 rygning hvert år slår mellem 5 og 10 ansatte i restaurationsbranchen ihjel i  

 Danmark, alene fordi disse mennesker passer deres arbejde.
Samtidig ved man,  

 at  

 rygning hvert år koster ca. 12.000 danskere livet.
Til sammenligning er det  

 flere,  

 end der samlet set dør af sygdom eller ulykker relateret til alkohol og  

 narkotika, andre ulykker, mord, selvmord og trafikulykker.
 Derfor er der brug for mere end et skilt på væggen på en  

 restaurant eller i en cafe.
Der er brug for, at rygning på arbejdspladsen ses som et  

 arbejdsmiljøproblem, der skal løses.
Det handler ikke om at prædike moral.  

 Rygere tager selv ansvar for deres liv og helbred  men den frihed bør  

 ikkerygere og ansatte i restaurationsbranchen også have.
Derfor kan man ikke  

 løbe fra, at der på længere sigt bør sikres røgfri arbejdspladser overalt i  

 Danmark.
Socialdemokratiet tror ikke, at indførelsen af et rygeforbud på  

 alle danske arbejdspladser kan overholdes, hvis det indføres som en  

 snuptagsløsning.
I stedet opfordrer Socialdemokraterne regeringen til snarest  

 at tage initiativ til at komme med en handleplan, der igangsætter en lang  

 række  

 initiativer til at stoppe rygning på danske arbejdspladser, samt at tilbyde  

 billigere rygestoptilbud til de rygere, der er motiverede til at stoppe.  

 Således kan der skabes en holdningsændring i samfundet, der betyder, at man  

 efter f.eks. 2-3 år kan indføre et rygeforbud i alle offentlige rum, som  

 befolkningen  

 bakker op om.
 Dansk Folkepartis medlemmer af udvalget konstaterer, at med  

 lovforslagets indførelse af obligatorisk synlig skiltning på den enkelte  

 restaurationsvirksomhed har borgerne nu en mulighed for frit at vælge, om de  

 ønsker at besøge en røgfri restaurant eller det modsatte.
 Desuden er det væsentligt, at også de ansatte kan prioritere, om  

 deres arbejde skal foregå i et røgfrit miljø. Lovforslaget indebærer  

 naturligvis ikke, at det på nogen måde skal afholde virksomhederne fra at  

 indføre et godt arbejdsmiljø med ventilation og andre mulige miljøtiltag,  

 således at ansatte sikres bedst muligt mod de sundhedsmæssige skader, som  

 tobakken medfører.
Det Radikale Venstres medlemmer af udvalget bemærker, at Det  

 Radikale Venstre vil stemme for lovforslaget om obligatorisk skiltning på  

 serveringssteder om serveringsstedets rygepolitik, da det er et skridt i den  

 rigtige retning.
Men lovforslaget er langt fra tilstrækkeligt til at imødegå  

 den store trussel, som passiv rygning udgør mod den danske folkesundhed.
Det  

 Radikale Venstre henviser i denne sammenhæng til Det Radikale Venstres eget  

 beslutningsforslag nr.
B 78 om forbud mod rygning på serveringssteder og  

 handlingsplan  

 for flere røgfrie miljøer.
 Et  

  

 mindretal  

  

 i  

 udvalget (SF) vil ved 3. behandling af lovforslaget stemme hverken for eller  

 imod lovforslaget.
Socialistisk Folkepartis medlemmer af udvalget bemærker, at det  

 efterhånden er velkendt, at passiv rygning er en sundhedsrisiko, som bør  

 imødegås.
Men hvilken effekt vil det have, at der uden for en restaurant  

 skiltes med stedets rygepolitik? Efter SF´s opfattelse, som støttes af flere  

 høringssvar, vil det næppe føre til ændringer overhovedet.
Lovforslaget  

 fremkommer, efter at det er blevet kendt, at der i Danmark årligt dør 5-10  

 personer i hotel- og restaurationsbranchen, og at mange flere bliver syge som  

 følge af passiv rygning.
De ansattes forhold bliver der med lovforslaget ikke  

 ændret på.
Fokus er i stedet på den enkelte borgers ret til at vælge, men  

 alene  

 af konkurencemæssige grunde vil det næppe blive muligt at opdrive en  

 restaurant, der er røgfri, og det frie valg bliver dermed en illusion.
SF  

 beklager, at lovforslaget slører det vigtige budskab, at passiv rygning udgør  

 en sundhedsrisiko og hindrer reelle forbedringer på området.
SF finder det  

 positivt, at ministeren i sit svar på spørgsmål 4 understreger, at han ikke  

 har  

 fastlåste meninger om etablering af flere røgfri miljøer.
Umiddelbart hælder  

 ministeren mest til frivillige aftaler, men hvis det ikke er muligt at  

 etablere  

 acceptable forhold af frivillighedens vej, er ministeren ikke afvisende over  

 for at regulere området.
SF kan ikke støtte et lovforslag, der ikke forventes  

 at medføre en nedsat risiko for, at ansatte bliver udsat for passiv rygning i  

 de brancher, der er omfattet.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Ester Larsen (V)   

 Preben Rudiengaard (V)   

 Jørgen Winther (V)  

  

  nfmd.  

  

 Birthe Skaarup (DF)  

  

  fmd.  

  

 Anita Knakkergaard (DF)   

 Else Theill Sørensen (KF)   

 Pia Christmas‑Møller (KF)   

 Tove Videbæk (KD)   

 Line Barfod (EL)   

 Lars Kramer Mikkelsen (S)   

 Lone Møller (S)   

 René Skau Björnsson (S)   

 Sophie Hæstorp Andersen (S)   

 Lene Garsdal (SF)   

 Kamal Qureshi (SF)   

 Naser Khader (RV) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 132 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Udkast til tidsplan for udvalgets behandling af  

 lovforslaget 3 Indenrigs- og sundhedsministerens redegørelse for status  

 for røgfrie miljøer 4 Tidsplan for udvalgets behandling af lovforslaget 5 1. udkast til betænkning Oversigt over spørgsmål og svar vedrørende L 132 Spm.nr.
