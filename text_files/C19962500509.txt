Gyldighedsområde og personellets opdeling § 1.  Hjemmeværnets frivillige personel opdeles med  

 hensyn til aflønning mv. således:
a.
Frivilligt hjemmeværnspersonel, der i fredstid har påtaget sig udvidet  

 tjeneste ud over den i Forsvarsministeriets lovbekendtgørelse nr. 164 af 8.  

 marts 1994 om hjemmeværnet, §§ 14 og 15, omhandlede tjeneste.
b.
Frivilligt hjemmeværnspersonel, der er kursister på hjemmeværnets  

 skoler og kurser eller deltager i større samlede øvelser eller lignende.
c.
Frivilligt hjemmeværnspersonel, der forretter tjeneste under forøget  

 beredskab, mobilisering og i krig.
 Stk. 2.  Frivilligt personel, der for en tidsbestemt  

 periode antages til fuld tjeneste, er ikke omfattet af nærværende  

 bestemmelser i ansættelsesperioden.
Rådighedsvederlag § 2.  Det under § 1, stk. 1.a. nævnte personel, der i  

 forhold til den i Forsvarsministeriets lovbekendtgørelse nr. 164 af 8. marts  

 1994 om hjemmeværnet, §§ 14 og 15, omhandlede tjeneste påtager sig udvidet  

 tjeneste, kan efter de i dette kapitel nærmere fastsatte bestemmelser, ydes  

 rådighedsvederlag således:
a.
Til nøglepersonel ved underafdelinger  

 (kompagnier/flotiller/eskadriller), som påtager sig udvidet tjeneste, kan der  

 ydes et rådighedsvederlag på indtil kr. 22.400,00 i årligt grundbeløb (niveau  

 oktober 1984).
b.
Til nøglepersonel ved halvkompagnier/-flotiller/-eskadriller, som  

 påtager sig udvidet tjeneste, kan der ydes et rådighedsvederlag på indtil kr.  

 11.200,00 i årligt grundbeløb (niveau oktober 1984).
c.
Til nøglepersonel ved hjemmeværnets myndigheder (distrikter eller  

 højere), som påtager sig udvidet tjeneste, kan der ydes et rådighedsvederlag  

 på indtil kr. 22.400,00 i årligt grundbeløb (niveau oktober 1984).
 § 3.  Hjemmeværnskommandoen fastsætter i  

 overensstemmelse med bestemmmelserne i dette kapitel de nærmere  

 retningslinier og betingelser for tildeling og ydelse af rådighedsvederlag,  

 hvortil der i overstemmelse med § 2 kan ydes nævnte vederlag.
 Stk. 2.  Størrelsen af de under § 2 a, b og c nævnte  

 rådighedsvederlag til den enkelte fastsættes af Hjemmeværnskommandoen eller  

 de af Hjemmeværnskommandoen udpegede myndigheder.
Stk. 3.  Der kan ikke samtidig oppebæres mere end et af  

 ovennævnte rådighedsvederlag.
Hvor Hjemmeværnskommandoens bemyndigelse i  

 hvert enkelt tilfælde foreligger, kan der i helt særlige situationer ydes et  

 forhøjet vederlag.
Stk. 4.  Sammenhængende fravær fra tjenesten af varighed  

 over 4 uger, dog bortset fra fravær som følge af ferie og sygdom, medfører  

 bortfald af rådighedsvederlaget under fraværet.
Under sygdom samt barsel- og  

 adoptionsorlov bortfalder vederlaget for hver fuld kalendermåned, fraværet  

 varer.
 Stk. 5.  Rådighedsvederlag er omfattet af ferielovens  

 bestemmelser om ydelse af feriegodtgørelse.
 Stk. 6.  Rådighedsvederlaget procentreguleres i henhold  

 til Finansministeriets gældende justeringsaftale.
 Stk. 7.  Vederlaget udbetales månedsvis bagud.
Øvrige vederlag § 4.  Det under § 1, stk. 1 a og b nævnte personel kan  

 efter Hjemmeværnskommandoens nærmere bestemmelser oppebære vederlag i henhold  

 til nedenfor stk. 2 til 5.
 Stk. 2.  Til frivilligt personel, der for en kortere  

 tidsbestemt periode antages som instruktør, operatør og/eller hjælpere mfl.,  

 kan der ydes vederlag således:
De anførte vederlag er angivet i oktober 1984-niveau.
Vederlagene  

 procentreguleres i henhold til Finansministeriets gældende justeringsaftale.
 Stk. 3.  Efter Hjemmeværnskommandoens nærmere  

 bestemmelse ydes vederlag ifølge Kundgørelse for Forsvaret B.5-33 og B.5-34  

 til frivilligt personel, der underviser som timelønnet lærer eller fungerer  

 som censor på de af Hjemmeværnskommandoen godkendte skoler.
 Stk. 4.  Til frivilligt personel, der fungerer som  

 markører ved konkurrenceskydninger samt felt- og kampskydninger eller som  

 figuranter i forbindelse med konkurrencer mv., vil der kunne ydes (april  

 1995-niveau):
 Stk. 5.  Til frivilligt personel, der medvirker under  

 koncerter med hjemmeværnets musikkorps samt til frivilligt personel, der  

 udfører vagttjeneste i forbindelse med hjemmeværnets udstillinger, kan der  

 udbetales henholdsvis spillepenge og vagtpenge således (april 1995-niveau):
 (For nattevagt dog mindst 150,- kr. fra lukketid til åbningstid).
Godtgørelse af merudgifter § 5.  Det under § 1, stk. 1 a og b nævnte personel kan  

 efter Hjemmeværnskommandoens nærmere bestemmelser ydes godtgørelse for  

 merudgifter i henhold til bestemmelserne i nærværende kapitel.
Forplejning og befordring § 6.  Såfremt hjemmeværnstjeneste medfører, at  

 personellet forhindres i at indtage et eller flere hovedmåltider og/eller  

 overnatte på den faste bopæl, ydes der kost og/eller logi.
 Hvor kost og logi ikke kan gives ved militær foranstaltning, kan rimelige  

 udgifter til kost og logi godtgøres efter Hjemmeværnskommandoens nærmere  

 bestemmelse.
 Stk. 2.  Frivilligt personel, der anvender offentlige  

 befordringsmidler (tog og/eller bus) under hjemmeværnstjeneste, kan mod  

 dokumentation få godtgjort udgiften hertil, dog højst prisen for en 2.  

 klasses billet.
 Stk. 3.  Til frivilligt personel, der efter  

 Hjemmeværnskommandoens nærmere bestemmelse anvender eget motorkøretøj under  

 hjemmeværnstjeneste, kan ydes godtgørelse for kørsel med eget motorkøretøj  

 efter statens sats B.
 Efter Hjemmeværnskommandoens nærmere bestemmelse kan motorordonnanser  

 meddeles tilladelse til at få godtgjort kørsel med eget motorkøretøj under  

 øvelser efter statens sats A.
Stk. 4.  Til kursister på hjemmeværnets skoler og kurser  

 kan der ydes godtgørelse for faktisk afholdte befordringsudgifter i  

 forbindelse med rejse til og fra kursusstedet.
Denne godtgørelse vil dog ikke  

 kunne overstige et beløb svarende til billetprisen ved benyttelsen af  

 billigste offentlige transportmiddel på 2. klasse.
Der vil kunne ydes  

 godtgørelse for eventuelle udgifter ved transport og indskrivning af  

 rejsegods.
Almindelig godtgørelse § 7.  Som kursist på de af hjemmeværnet godkendte  

 skoler og kurser, der medfører overnatning, oppebærer frivilligt  

 hjemmeværnspersonel 25,00 kr. pr. påbegyndt kalenderdøgn (inkl. rejsetid) til  

 dækning af merudgifter til småfornødenheder.
 Stk. 2.  Til deltagere i større samlede øvelser - dog  

 kun såfremt tjeneste er af mindst 8 timers uafbrudt varighed, samt hvor der i  

 anden anledning af vedkommende hjemmeværnsdistrikt eller højere  

 hjemmeværnsmyndighed sker beordning til tjeneste af mindst 8 timers uafbrudt  

 varighed - vil der, efter Hjemmeværnskommandoens bestemmelse, kunne ydes  

 øvelsesdeltagerne 25,00 kr. pr. påbegyndt øvelsesdøgn til dækning af  

 merudgifter til småfornødenheder.
Tilskud til kaffe § 8.  Til frivilligt personel kan der i forbindelse  

 med mødevirksomhed, hvor der ikke ydes fri kost eller kostgodtgørelse,  

 udbetales tilskud til kaffe efter Hjemmeværnskommandoens nærmere  

 bestemmelser.
Tilskuddets størrelse fastsættes af Hjemmeværnskommandoen.
Tjenesterejser § 9.  Når frivilligt personel efter beordring  

 foretager enkeltstående tjenesterejser uden forbindelse med de i § 1, stk. 1  

 b og c nævnte tjenester, kan der - i stedet for de i §§ 6, 7 og 8 nævnte  

 godtgørelser - ydes godtgørelse for merudgifter under tjenesterejser efter de  

 for militære tjenestemænd gældende regler.
Tjenstlige telefonudgifter § 10.  Til frivilligt hjemmeværnspersonel mfl. kan der  

 efter Hjemmeværnskommandoens nærmere bestemmelser ydes godtgørelse for  

 anvendelse af privat telefon til tjenstlige samtaler.
Godtgørelse til hundeførere § 11.  Til besidderen af en hund, som anvendes i  

 hjemmeværnstjeneste, kan der ydes godtgørelse for de med tjenesten forbundne  

 udgifter til dækning af bl.a. forsikringer, udstyr og foder m.m. efter  

 Hjemmeværnskommandoens nærmere bestemmelse.
Tabt arbejdsfortjeneste § 12.  Det under § 1, stk. 1 b nævnte personel, der er  

 kursister på hjemmeværnets skoler og kurser eller deltager i øvelser eller  

 lignende, kan efter Hjemmeværnskommandoens bemyndigelse ydes godtgørelse for  

 tabt arbejdsfortjeneste mv.
Godtgørelsen udgør pr. 1. april 1995 indtil  

 426,00 kr. pr. døgn.
Stk. 2.  Godtgørelse for tabt arbejdsfortjeneste mv. er  

 betinget af; - at tjenesten inden for et kalenderdøgn er af mindst 8 timers uafbrudt  

 varighed, og - at den pågældende over for vedkommende hjemmeværnsmyndighed skriftligt  

 erklærer sit tab af arbejdsfortjeneste, herunder dettes størrelse, i  

 vedkommende tidsrum, eller - at den pågældende over for hjemmeværnsmyndigheden skriftligt erklærer at  

 have benyttet ferie eller fridage samt giver oplysning om størrelsen af den  

 normale daglige arbejdsfortjeneste.
Antallet af dage, for hvilke der kan ydes  

 godtgørelse, vil her være at reducere med en dag.
 Stk. 3.  Godtgørelse kan ikke ydes for lørdage og  

 søndage.
 Stk. 4.  Skulle der foreligge særlige forhold i øvrigt,  

 der taler for at yde godtgørelse, skal Hjemmeværnskommandoens bemyndigelse  

 indhentes i hvert enkelt tilfælde.
 Løn og ydelser under forøget beredskab mv.
 § 13.  Det under § 1, stk. 1 c nævnte frivillige  

 hjemmeværnspersonel, der forretter tjeneste under forøget beredskab,  

 mobilisering og krig, ydes løn mv. efter regler nærmere fastsat af  

 forsvarsministeren.
Civilt personel ansat under  

 Forsvarsministeriet § 14.  Civilt personel under Forsvarsministeriet, der  

 som frivilligt hjemmeværnspersonel deltager i den under § 1, stk. 1 a og b  

 nævnte uddannelses- og øvelsesvirksomhed, bevarer herunder den sædvanlige  

 lønning.
 Der vil under hensyn hertil ikke kunne ydes dette personel godtgørelse for  

 tabt arbejdsfortjeneste mv. som følge af hjemmeværnstjenesten, dog er  

 undtaget de tilfælde, hvor ferie eller fridage benyttes.
Ikrafttrædelse § 15.  Nærværende cirkulære træder i kraft med  

 virkning fra 1. april 1995.
 Stk. 2.  Kundgørelse for Forsvaret B.5-35 af 9. april  

 1992 samt de i tilslutning hertil udsendte skrivelser og bestemmelser  

 ophæves.
 P.M.V.
 E.B.
