Formål Danskopgavens formål er at give eleverne øvelse i at udarbejde en større,  

 sammenhængende skriftlig opgave om et fagligt emne som de selv har valgt i  

 samarbejde med læreren.
De færdigheder der skal opøves igennem processen er emneafgrænsning,  

 arbejdstilrettelæggelse og tidsdisponering, samt planlægning og formulering  

 af selve opgaven.
Den større produktform skal give øvelse i emnevalg,  

 emneafgrænsning, formulering af problemstilling, evt. redegørelse for  

 arbejdsproces, formulering af faglige undersøgelsesresultater, opstilling af  

 konklusion og formulering af egne synspunkter i forbindelse med emnet.
I arbejdet indgår normalt en indsamling af materiale.
Det kan være en  

 undersøgelse af eksisterende litteratur om et fagligt emne, og det kan være  

 egne iagttagelser i tekster eller andre faglige stofområder.
Ofte vil en  

 materialebearbejdning, dvs. en ordning af materialet ud fra overordnede  

 synspunkter, være en del af opgaven.
I forbindelse med opgaven skal der øves hensigtsmæssig citatteknik,  

 kildeangivelse og udformning af litteraturliste.
I efterbehandlingen indgår  

 både en proces- og produktevaluering, som bl.a. vurderer med henblik på  

 senere større opgaver som historieopgaven og den større skriftlige opgave i  

 3.g.
Emnevalg Danskopgaven i gymnasiet er et led i arbejdet med skriftlig fremstilling,  

 blot skal emnet være inden for faget dansks rammer.
Man vil kunne arbejde med  

 traditionelle emner som analyse og fortolkning af et antal tekster, et eller  

 flere forfatterskaber, genrer, litterære perioder, sprogbrug i tekster eller  

 i talen, kulturhistorisk prægede emner, emner fra massemedieområdet, billeder  

 o.a.
Arbejdsformen giver også mulighed for at man går i gang med emner som  

 det i det daglige kan være svært at på plads til.
Det kan fx være et arbejde  

 omkring det lokale bibliotek, egnens presseforhold eller små  

 litteratursociologiske undersøgelser af forskellig art.
Det kan også dreje  

 sig om randområder inden for faget som arbejde med billedforståelse eller  

 humanistisk fortolkning af arkitektur eller byplaner.
Dramatik, videoproduktion, fremstilling af en »skolens  

 radioavis« er andre muligheder, under den forudsætning at der afleveres  

 et sammenhængende skriftligt arbejde i tilknytning hertil.
Man må være  

 opmærksom på at arbejder af denne type er meget tidkrævende og ofte ikke vil  

 kunne gennemføres inden for den givne tid.
Det vil som regel være klogt at formulere emnerne som problemstillinger  

 der skal undersøges, og ikke blot som emneområder.
Derved fremmer man  

 mulighederne for at komme ud over det reproducerende niveau.
Eleverne vil  

 hyppigt vælge alt for omfattende og alt for generelle emner.
Det kan være en  

 fordel at finde frem til en overordnet problemstilling for klassen.
Det giver  

 mulighed for en samlet indsats og indbyrdes udveksling af erfaringer.
Man kan  

 dog også arbejde med forskellige problemområder til forskellige grupper eller  

 med helt individuelle emner.
Arbejdets tilrettelæggelse Det egentlige arbejde med danskopgaven finder sted inden for den uge der  

 er af sat til den i 1.g.
Det vil dog være nødvendigt at gøre et forberedende  

 arbejde tidligere i skoleåret.
 Forberedelserne vil naturligt falde i en række typiske faser:
1. Første omtale I forbindelse med den almindelige introduktion til faget dansk i  

 begyndelsen af skoleåret vil det være rimeligt ganske kort at nævne opgaven,  

 dens omfang og placering som en del af det skriftlige arbejde i 1.g.
2. Egentlig præsentation To til tre måneder før opgaveugen vil det være passende at give en nøjere  

 præsentation af opgaven og bede eleverne begynde at tænke over mulige faglige  

 emner eller områder.
Det er en god ide her at udlevere en oversigt over  

 arbejdets forløb til eleverne.
3. Emnevalg og gruppedannelse Halvanden til to måneder før opgaveugen besluttes emnet eller emnerne og  

 der dannes arbejdsgrupper.
Eleverne laver udkast til problemformuleringer og  

 skitserer arbejdsgang, fx fordeling af litteratur- og materialesøgning, i  

 perioden indtil opgaveugen.
Der afsættes to til tre dansktimer til  

 gruppedannelse, emnevalg og udkast til disposition med materialeangivelse.  

 Derudover foregår elevernes forberedelser til opgaven uden for skoletiden.  

 Danskopgaven erstatter tre danske stile af normalstørrelse og den del af  

 elevernes hjemmeforberedelse, der normalt ville medgå hertil.
Forberedelserne  

 må dog ikke svulme op, men bør holdes inden for et begrænset antal  

 arbejdstimer.
 Hver elev eller gruppe afleverer en skitse til disposition med  

 materialeangivelse og udkast til problemformulering til læreren der melder  

 tilbage inden opgaveugen.
4. Opgaveugen afvikles (Dette afsnit er endvidere udsendt som brev til rektorerne dateret 25.  

 november 1988).
 Arbejdet med danskopgaven finder sted i den uge hvor undervisningen i 1.g  

 afsluttes, efter direktoratets nærmere bestemmelse.
Hensigten er at arbejdet med danskopgaven i princippet finder sted i et  

 afgrænset antal timer om dagen.
Det er naturligvis hverken muligt eller  

 ønskeligt at forhindre eleverne i at arbejde med opgaven i fritiden, men det  

 er vigtigt at skolen og lærerne ved tilrettelæggelsen af arbejdet og rammerne  

 omkring det søger at skabe en praksis, hvor opgavearbejdet begrænses til et  

 passende antal effektive arbejdstimer i dagtimerne.
Ambitionsniveauet må ikke  

 lægges så højt at det tillige beslaglægger al fritid i fem døgn.
Arbejdet med opgaven finder normalt sted i seks timer pr. dag, og normalt  

 på skolen.
Skolen stiller arbejdslokaler til rådighed.
Eleverne kan medbringe  

 skrivemaskiner, etb og lignende.
Skolens datarum bør så vidt muligt være til  

 rådighed og interesserede elever må på forhånd have aftalt brugstid.
En eller to af de fem arbejdsdage kan anvendes til opsøgende arbejde uden  

 for skolen.
Mindst tre dage bør være til rådighed til den egentlige  

 affattelse af opgaven.
Klassens dansklærer er til rådighed på skolen efter en  

 fastlagt plan.
Det er ingen betingelse at læreren er til stede i hele  

 elevernes samlede arbejdstid, men han eller hun må dog være til stede at  

 antal timer hver dag, så eleverne kan få løbende rådgivning under arbejdet.
Elever og lærer er gensidigt forpligtede til at holde hinanden orienteret  

 om arbejdets forløb dag for dag.
For dansklærere der har to 1.g-klasser  

 fastlægges der tre timer pr. klasse pr. dag til vejledning.
Den enkelte  

 klasse skal, ved en på forhånd udleveret plan, vide hvornår læreren er  

 særskilt til rådighed for netop den.
Ved dagens begyndelse vil det være naturligt med en status over arbejdet  

 lærer og elever (eller elevgrupper) imellem samt en skitse til dagens  

 arbejde.
En tilsvarende status kan foretages om eftermiddagen.
Direktoratet vil sørge for at friholde dansklærere med 1.g-klasser for  

 forpligtelser ved mundtlig eksamen og censur i danskopgaveugen.
Skolen  

 anmodes om at tage hensyn til lærere med danskopgave ved planlægningen af  

 årsprøveperioden, således at danskopgaven kommer til at indgå i den samlede  

 arbejdsfordeling.
Dansklærerens timer på andre klassetrin (2.g, 1.hf) aflyses  

 ikke, med flytninger af hensyn til vejledningen kan være hensigtsmæssige  

 Dansklæreren kan normalt ikke være gangvagt eller vagt ved skriftlige prøver  

 i opgaveugen.
Danskopgaven må forberedes i god tid (mindst et par måneder) før selve  

 opgaveugen.
Forberedelserne må, bortset fra nogle få (2-3)  

 undervisningstimer, finde sted uden for undervisningstiden, og de må ikke gå  

 ud over den øvrige undervisning.
Der vælges emneområder, diskuteres  

 arbejdsformer, vælges evt. arbejdsgrupper og foretages materiale- og  

 litteratursøgning.
Den egentlige skrivning af opgaven finder sted i  

 opgaveugen.
Det er vigtigt at eleverne sørger for at have den afgørende litteratur -  

 primær som sekundær - til rådighed i opgaveugen.
I alt vil 18-19.000  

 1.g-elever skulle benytte sig af biblioteksvæsenet i denne periode, så man  

 vil ikke med kort varsel være sikker på at kunne få netop det materiale man  

 skal bruge.
Afgørende afsnit må eventuelt kopieres i tide.
Skolen må være  

 indstillet på et vist supplerende indkøb af fx meget efterspurgte tekster og  

 håndbøger i forbindelse med danskopgaven.
 Opgaven afleveres til skolens administration senest kl. 15 den sidste  

 opgavedag.
Danskopgaven har status som skriftlig årsprøve i dansk i 1.g.
Manglende  

 aflevering, der ikke skyldes, betyder at eleven normalt ikke vil kunne  

 oprykkes i 2.g, jfr. cirkulære om behandling af forsømmelser af 2. september  

 1988, j.nr. 05-02-56/88.
Tilbageleveringen af den rettede og kommenterede opgave finder sted samlet  

 over for klassen.
Skolen skal fastsætte tre timer pr. klasse så sent som  

 muligt og mod oprykningslærerforsamlingen.
Tidspunktet skal fremgå af  

 klassens skema over årsprøveperioden.
Direktoratet vil sørge for at friholde  

 dansklærere med 1.g-klasser fra eksamination og censur på den sidste  

 mundtlige eksamensdag (normalt onsdag).
Der gives individuel karakter for opgaven.
Karakteren indgår i  

 oprykningsgrundlaget for den enkelte elev.
Råd og vink Om gruppestørrelser Opgaven kan udarbejdes helt individuelt i alle faser.
Det er også muligt  

 at arbejde i mindre grupper, normalt på to til tre medlemmer, der enten har  

 fælles område eller individuelle områder med relation til hinanden.
Fagligt  

 giver gruppen mulighed for et dybere og bredere arbejde, og gruppen kan  

 fungere som ideeforum og kritisk diskussionsrum for problemformulering,  

 disposition og evt. de første udkast til enkelte afsnit.
Det er værdifuldt at  

 man på et tidligt trin anbringes i en situation hvor men skal redegøre for  

 sine faglige intentioner og erfaringer overfor ligestillede.
Det bør  

 tilstræbes at skriveprocessen får en dynamisk karakter hvor eleverne  

 undervejs kritisk og konstruktivt hjælper hinanden med de fælles  

 formuleringer.
Om emnevalg og problemformulering Det er vigtigt at man tidligt i forløbet når frem til en overkommelig  

 afgrænsning af emnet.
Fx vil det i de fleste tilfælde være uoverkommeligt og  

 føre til utilfredsstillende resultater at tage et helt forfatterskab som  

 emne.
Man må finde frem til udvalgte dele som især interesserer de pågældende  

 elever.
Når denne afgrænsning er sket er næste vigtige skridt at formulere  

 den problemstilling man vil arbejde med: hvorfor har eleverne valgt netop  

 dette emne? Hvad ønsker de at belyse med deres arbejde? Hvad er det de vil  

 have frem? For hovedparten af eleverne vil det være deres første forsøg med et større  

 selvstændigt skriftligt arbejde.
Alle erfaringer peger på en tendens til at  

 vælge for omfattende, store og generelle emner med en deraf følgende risiko  

 for alt for generelle og reproducerende fremstillinger.
Det må tilstræbes at  

 eleverne i væsentlige dele af opgaven når ud over det reproducerende og frem  

 til egne iagttagelser og ræsonnementer.
Den gode opgavebesvarelse har et  

 kraftigt element af konkretisering og selvstændighed.
 Det vil ofte være naturligt at lade overvejelser over emneafgrænsning og  

 problemformulering indgå i besvarelsen.
Om den sproglige udformning Få opgaver vil formentlig kunne skrives uden væsentlige dele af  

 reproducerende art.
Ved en klar vægtning af det selvstændige og personlige  

 arbejde begrænser man det reproducerende.
Derved formindsker man også  

 risikoen for at besvarelsen bliver præget af sproglig afsmitning fra  

 forlæggene.
Eleverne må i så høj grad som muligt formulere sig om de valgte  

 emner og problemstillinger i deres eget sprog.
At kunne gengive andres  

 fremstillinger af og synspunkter på et emne er imidlertid også et væsentligt  

 mål for danskopgaven.
Afgørende er sansen for det væsentlige i forlægget  

 ligesom der må tilstræbes en klar citat- og henvisningsteknik.
Danskopgaven er en del af arbejdet med skriftlig fremstilling.
Ud over at  

 beskæftige sig med de problemer som arbejdet med den store form fremkalder  

 skal den derfor også benyttes til undervisning i alle andre sider i skriftlig  

 fremstilling.
Om bedømmelsen Ved bedømmelsen er det vigtigt at den færdige opgave betragtes som led i  

 elevernes læreproces, måske endda som første skridt i retning af en egentlig  

 selvstændig studieaktivitet.
For de fleste elever er det nyt at skulle  

 administrere et så omfattende projekt.
Ved den samlede vurdering og  

 karakterfastsættelse må man være indstillet på at fejl og mangler af mange  

 typer, såvel i emneafgrænsning, problemformulering, sagsfremstilling som ved  

 faglige konklusioner vil forekomme, selv i gode og middelgode besvarelser.  

 Skævheder og mangler skal selvfølgelig meldes tilbage til eleven således at  

 deres relative vægt ses.
Bedømmelsen bør have karakter af støtte til positive  

 intentioner og forstående kritik af fejltagelser.
Også kravet om at opgaven  

 skal falde inden for faget dansks område vil utvivlsomt blive overtrådt i  

 nogle tilfælde.
Selv om en opgave i sin konkrete, færdige udformning har  

 drejet sig ud over fagets grænser vil det sjældent være rimeligt alene af den  

 grund af benytte de helt lave karakterer.
Om fremskaffelse af materiale Da samtlige 1.g'er skal arbejde med danskopgaven i samme periode vil der  

 blive tale om en ganske stor belastning af både skolens og de offentlige  

 biblioteker.
Det er på forhånd vanskeligt at sige hvor behovet især vil vise  

 sig at være stort, men mange elever vil uden tvivl komme i den situation at  

 der vil være materiale - også væsentligt - som de ikke kan få fat på.
Det er  

 vigtigt at understrege at ingen elev kan undlade at aflevere danskopgave med  

 den begrundelse at et bestemt materiale ikke kunne fremskaffes.
Område og  

 opgave må vælges sådan at opgaven faktisk kan besvares.
Eventuelt må  

 formuleringen af opgaven drejes sådan at den kan besvares med de bøger og det  

 materiale der har kunnet skaffes.
Det anbefales at dansklærerne på den enkelte skole i god tid - helst  

 allerede i januar - holder et møde, hvor man bl.a. enes om en vis styring af  

 emnerne.
Især vil det være hensigtsmæssigt hvis overordnede emner for hele  

 klasser vælges sådan at ikke alle elever skal bruge bøger mv. fra det samme  

 felt.
Det vil være naturligt med en tidlig kontakt med det lokale bibliotek  

 for bl.a. at aftale former og tider for gensidig information om behovene.
På et sådant møde kan man endvidere tage en række andre emner af fælles  

 interesse omkring danskopgaven op.
Det kunne fx være udarbejdelse af fælles  

 biblioteksvejledninger (offentlige biblioteker, skolens bibliotek),  

 retningslinier for kopiering af materiale og opgaver, retningslinier for de  

 enkelte klassers brug af datalokale, skrivemaskiner og andre faciliteter,  

 evt. indkøb af supplerende håndbøger eller anden litteratur til skolens  

 bibliotek.
Om offentlige biblioteker De offentlige biblioteker har modtaget en generel orientering om  

 danskopgavens art og tidsmæssige placering.
Herudover vil der uden tvivl være  

 behov for en lokal kontakt mellem skole og bibliotek.
Bibliotekerne vil være  

 interesserede i så tidligt som muligt at vide hvilke emnekredse der arbejdes  

 med, og hvilke elever der har samme emne.
Bøger der forventes meget  

 efterspurgte vil således i tide kunne fremskaffes eller holdes tilbage og  

 sættes på læsesal til manges glæde i opgavetiden.
Et stykke papir med eleven  

 navn, skole, emneområde og titel samt lærerens navn og telefonnummer vil give  

 elevens bibliotekshenvendelse en lidt officiel karakter og gøre det muligt  

 for biblioteket at kontakte læreren.
En klar aftale mellem elever og lærer om  

 en sidste dato, hvorefter et givet materiale ikke længere vil være aktuelt,  

 kan medvirke til at begrænse unødigt ressourceforbrug ved bogbestilling.
I en række tilfælde vil eleverne søge materiale der er for kompliceret  

 eller perifert til deres brug.
Det er en del af opgaven at eleverne selv gør  

 erfaringer omkring dette, så det er næppe muligt helt at forhindre  

 fejlbestillinger af denne type.
En vis filtrering af materialeønskerne på  

 forhånd ved samtale med eleven vil dog kunne begrænse fejlsøgningerne  

 væsentligt.
