Bekendtgørelse om kommunale bidrag for  

 deltagere på  

 produktionsskoler I medfør af § 13, stk. 3, i lov om produktionsskoler, jf.  

 lovbekendtgørelse nr. 623 af 22. juni 2001, fastsættes:
 § 1. For hver deltager på en  

 produktionsskole betaler deltagerens hjemstedskommune et bidrag til staten,  

 jf. § 2. For deltagere, der er aktiverede i henhold til lov om aktiv  

 socialpolitik eller lov om en aktiv arbejdsmarkedspolitik, betales ikke  

 bidrag.
§ 2. Hjemstedskommunen er den kommune, hvor  

 deltageren var tilmeldt folkeregistret den 5. september i kalenderåret  

 før det pågældende bidragspligtige finansår.
For  

 deltagere, der på det pågældende tidspunkt var bosat i  

 udlandet eller på Færøerne eller i Grønland,  

 beregnes intet bidrag.
Stk. 2. Produktionsskolerne indhenter oplysning hos deltagerne  

 om deres hjemstedskommuner, jf. stk. 1. Oplysningen bekræftes ved  

 forevisning af deltagerens skattekort (hovedkort). Hjemstedskommunen er  

 normalt den kommune, der er anført på skattekortet.
Hvis  

 deltagerens oplysning ikke er i overensstemmelse med skattekortet, f.eks. som  

 følge af flytning, må oplysningen bekræftes ved  

 forevisning af deltagerens forskudsopgørelse, evt. en  

 forskudsændringsopgørelse.
Hvor dette ikke er muligt, eller hvis  

 der i øvrigt er forhold, der giver anledning til tvivl, indhenter  

 skolen oplysning fra vedkommende kommune.
§ 3. Ved bidragsberegningen anvendes de på  

 finansloven fastsatte satser for deltagere under og over 18 år.
Satsen  

 for deltagere under 18 år anvendes indtil udgangen af det kvartal, hvor  

 deltageren fylder 18 år.
Stk. 2. Skolerne foretager efter hvert kvartal beregning af de  

 bidragsmæssige konsekvenser for de enkelte kommuner.
Konsekvenserne  

 beregnes ved, at der efter hvert kvartal udskrives særskilte  

 års-elevberegninger for deltagere med samme hjemstedskommune, så  

 det fremgår, hvor mange årselever, henholdsvis over og under 18  

 år, den enkelte kommune skal bidrage til.
Beregningen foretages efter  

 reglerne for beregning af statstilskud, jf.
Undervisningsministeriets  

 bekendtgørelse om statstilskud m.v. til produktionsskoler, og  

 overføres til skemaer udarbejdet af Undervisningsministeriet.
Skolerne  

 indsender skemaerne til Undervisningsministeriet sammen med den almindelige  

 kvartalsopgørelse.
 Stk. 3. Undervisningsministeriet orienterer efter  

 udløbet af hvert kvartal kommunerne om aktivitetsudviklingen på  

 produktionsskolerne og de forventede bidragsmæssige konsekvenser heraf,  

 dels for kommunerne under ét, dels for den enkelte kommune.
§ 4. De kommunale bidrag afregnes én gang  

 årligt.
Undervisningsministeriet foretager efter udløbet af  

 finansåret beregning af den samlede bidragsudgift for finansåret  

 for de enkelte kommuner.
Beregningen foretages på grundlag af skolernes  

 indberetninger om hjemstedskommuner, jf. stk. 2, oplysninger om ydelse  

 af grundtilskud, jf. lovens § 13, stk. 2, samt de på  

 finansloven fastsatte bidragssatser.
Stk. 2. Undervisningsministeriet fremsender senest den 1.  

 februar skemaer til skolerne.
Skolerne udfylder skemaerne med CPR-nummer og  

 årselevbidrag for hver enkelt deltager og årselevbidrag pr.  

 kommune.
Skolerne sender senest den 1. marts de udfyldte skemaer til  

 kommunerne.
Kommunerne returnerer inden den 1. april skemaerne med  

 påtegning af godkendte CPR-numre og eventuelle indsigelser til  

 skolerne.
Hvis en kommune ikke godkender en deltager som havende hjemsted i  

 den pågældende kommune, påhviler det skolen at søge  

 deltagerens hjemstedskommune oplyst.
Hvis en kommune ikke returnerer  

 skemaerne, og skolen har rykket kommunen to gange, skal  

 Undervisningsministeriet efter skolens anmodning oplyse deltagerens  

 hjemstedskommune på baggrund af deltagerens CPR-nummer.
Skolerne sender  

 inden den 1. maj skemaerne i udfyldt stand og attesteret af skolens revisor  

 til Undervisningsministeriet.
 Stk. 3. I stedet for at anvende det af  

 Undervisningsministeriet fremsendte skema kan skolen fremsende udskrift fra  

 skolens edb-system til kommunerne, hvis denne udskrift indeholder mindst  

 samme oplysninger, som kræves oplyst på Undervisningsministeriets  

 skema, jf. stk. 2.
 Stk. 4. Afregningen over for kommunerne gennemføres ved  

 modregning i udbetalingerne i juli måned fra Told- og Skattestyrelsen  

 af indkomstskat, statstilskud m.v.
 § 5. Bekendtgørelsen træder i kraft  

 den 1. januar 2002, jf. dog stk. 2.
 Stk. 2. § 4 har virkning for de kommunale bidrag for  

 finansåret 2001, der afregnes med kommunerne i 2002.
 Stk. 3. Bekendtgørelse nr. 241 af 2. april 2001 om  

 kommunale bidrag for deltagere på produktionsskoler ophæves.
