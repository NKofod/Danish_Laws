 VI FREDERIK DEN NIENDE; AF Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Dietmarsken,  

 Lauenborg, og Oldenborg, gør vitterligt:
 § 1.  Eksaminerne ved de højere  

 uddannelsesinstitutioner under undervisningsministeriet og ministeriet for  

 kulturelle anliggender aflægges i almindelighed på dansk.
Stk. 2.  I tilfælde. hvor undervisningen i et fag har  

 været meddelt på et fremmed sprog, kan eksamen dog aflægges på det pågældende  

 sprog, hvis eksaminanden ønsker det, og såfremt eksaminator er villig til at  

 eksaminere på dette sprog.
Det kan pålægges eksaminanderne ved indskrivningen  

 til eksamen at give meddelelse om det ønskede eksamenssprog.
Denne  

 bestemmelse gælder ikke prøver og eksaminer, der forudsætter sproglig  

 fremstilling på dansk.
 § 2.  Studerende af fremmed nationalitet og danske  

 statsborgere, som på grund af opvækst og tidligere uddannelse i udlandet ikke  

 behersker det danske sprog, kan, hvor eksaminen ikke forudsætter fremstilling  

 på dansk, og hvor forholdene i øvrigt gør det muligt, få adgang til at  

 aflægge eksamen på et fremmed sprog, normalt dog kun på norsk, svensk,  

 engelsk, fransk eller tysk.
 Stk. 2.  Den, der i henhold til stk. 1 ønsker tilladelse  

 til at blive eksamineret på et fremmed sprog, skal indgive ansøgning herom  

 til vedkommende fakultet eller fagråd for så vidt angår universiteterne eller  

 til vedkommende højere læreanstalt, som derefter træffer afførelse på  

 grundlag af de foreliggende oplysninger og omstændigheder.
 Stk. 3.  Såfremt det skønnes nødvendigt, kan de i de  

 gældende eksamensordninger fastsatte mundtlige prøver erstattes af skriftlige  

 prøver i de samme discipliner eller fagområder.
Stk. 4.  Karaktergivning og karakterberegning sker i  

 overensstemmelse med de i de gældende eksamensordninger fastsatte  

 bestemmelser.
Skulle antallet af prøver og dermed antallet af karakterer  

 under anvendelse af bestemmelserne i stk. 3 blive mindre end almindeligvis  

 fastsat i eksamensordningerne, tillægges der ved beregningen af det samlede  

 eksamensresultat hver enkelt af vedkommende skriftlige prøver samme samlede  

 karaktervægt, som er tillagt de mundtlige prøver, de erstatter.
 Stk. 5.  Såfremt en eksaminand har opnået ændrede vilkår  

 for eksamens aflæggelse i henhold til nærværende anordning gøres bemærkning  

 herom i eksamensprotokollen og på den pågældendes eksamensbevis.
 § 3.  Anordningen træder i kraft den 1. september  

 1968.
 Stk. 2.  Bekendtgørelse nr. 242 af 7. december 1892 af  

 kongelig resolution af 29. november s.å. om Fordringerne til Modersmaalets  

 behandling ved de under Universitet hørende Eksaminer ophæves.
Givet på Amalienborg, den 7. august 1968 Under Vor Kongelige Hånd og Segl.
 FREDERIK R.
 /Helge Larsen.
