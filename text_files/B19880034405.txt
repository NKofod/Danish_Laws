 I henhold til § 17, stk. 3, § 35, § 39, § 43, § 49, § 49c, stk. 1, § 73 og  

 § 84 i lov om arbejdsmiljø, jf. lovbekendtgørelse nr. 646 af 18. december  

 1985, som ændret ved lov nr. 220 af 22. april 1987, og efter bemyndigelse i §  

 23 i Arbejdsministeriets bekendtgørelse nr. 540 af 2. september 1982 om  

 stoffer og materialer fastsættes:
Område § 1.  Bekendtgørelsen omfatter arbejde med montering  

 og nedrivning af isoleringsmaterialer indeholdende syntetiske mineralfibre.
 Stk. 2.  Isoleringsmaterialer, der indeholder syntetiske  

 mineralfibre er ikke omfattet af bekendtgørelse nr. 540 af 2. september 1982,  

 § 2, stk. 2 (farlighedsbegrebet).
Leverandører § 2.  Den, der producerer materialerne, skal sørge  

 for, at de ved levering er forsynet med:
 Stk. 2.  Den, der leverer materialerne, skal sørge for,  

 at der foreligger brugsanvisninger, jf. stk. 1, nr. 3.
 § 3.  Ved levering skal emballering af de færdige  

 materialer være foretaget således, at støvafgivelse fra materialerne  

 modvirkes.
 Planlægning m.v.
 § 4.  Den, der planlægger og udformer projekter, hvori  

 isoleringsarbejde med materialer indeholdende syntetiske mineralfibre indgår,  

 skal planlægge således, at der kan anvendes standardiserede materialer i så  

 stort omfang, som det er rimeligt under hensyntagen til den tekniske  

 udvikling.
 § 5.  Den, der planlægger isoleringsarbejde omfattet  

 af § 15, skal i det omfang, de har mulighed for det, planlægge således, at  

 der ikke foregår andet arbejde samtidigt, jf. § 16.
 § 6.  Hvis det er muligt at vælge mellem forskellige  

 mineraluldsprodukter der opfylder de tekniske krav, skal projekterende,  

 rådgivende og arbejdsgivere, når de vælger, vælge produkter, der formindsker  

 afgivelsen af støv og fibre på arbejdspladsen, fx ved at anvende produkter,  

 der kræver mindst mulig tildannelse, samt med imprægnering, forsegling  

 o.lign.
 § 7.  Projekterende, rådgivende og arbejdsgivere skal  

 i det omfang, de har indflydelse herpå, planlægge arbejdet på projekter,  

 hvori arbejde med isoleringsmaterialerne indgår således, at mindst muligt  

 arbejde forekommer over hovedhøjde og mest muligt før rum og konstruktioner  

 færdiggøres og tillukkes.
Almindelige bestemmelser § 8.  Materialerne skal oplagres på en sådan måde, at  

 de er beskyttet mod overlast, herunder fra vejrliget.
 § 9.  Materialerne skal udpakkes i umiddelbar nærhed  

 af anvendelsstedet og på et rent underlag.
§ 10.  Materialerne skal tilskæres med godt  

 skæreværktøj, som fx. skarpe knive uden tænder eller bølgeskær.
Skæring skal  

 ske mod fast underlag, undtagen når produktets egenskaber forhindrer dette.
 Stk. 2.  Anvendes hurtigtgående værktøj, skal dette være  

 forsynet med effektiv mekanisk afsugning.
 § 11.  Arbejdspladsen skal holdes ren bl.a. ved, at  

 spild og affald løbende skal lægges i egnede affaldsposer eller lignende.
 Stk. 2.  Indendørs rengøring skal ske ved mindst mulig  

 støvafgivelse, og må ikke ske ved tørfejning.
 Stk. 3.  Rengøring må ikke ske med trykluft, jf. dog §  

 20.
 § 12.  Ved arbejdet skal der stilles egnede  

 beskyttelseshandsker og øjenværn til rådighed for de ansatte.
 § 13.  Arbejdsgiveren skal sørge for, at de ansatte er  

 bekendt med brugsanvisningen fra leverandøren, jf. § 2.
 § 14.  De ansatte skal under arbejdet have adgang til  

 håndvask eller lignende vaskemulighed.
Særlige bestemmelser § 15.  Ved særligt støvende arbejde, fx ved nedrivning  

 af gammelt isoleringsmateriale og isolering på vanskeligt tilgængelige  

 steder, bl.a. skunkrum og andre snævre rum med dårlig ventilation, finder §§  

 16-20 tillige anvendelse.
 § 16.  Andre beskæftigede end de, der udfører  

 isoleringsarbejde eller nødvendigt arbejde i forbindelse hermed, må ikke  

 opholde sig så nær arbejdet, at de udsættes for sundhedsfarlig påvirkning.
 Stk. 2.  Hvis arbejdet ikke uden urimelige merudgifter  

 eller ulemper kan tilrettelægges som angivet i stk. 1, skal der benyttes  

 tilstrækkelige personlige værnemidler.
 § 17.  Forureningen skal søges fjernet på det sted,  

 hvor den opstår, normalt ved hjælp af mekanisk ventilation.
 Stk. 2.  Hvis det undtagelsesvis ikke er muligt at  

 fjerne luftforureningen efter stk. 1, skal der anvendes særligt støvafvisende  

 arbejdstøj, hovedbeklædning samt egnet åndedrætsværn.
 § 18.  De ansatte skal have adgang til omklædning og  

 adskilt opbevaring af gangtøj og arbejdstøj samt brusebad med varmt vand.
Stk. 2.  Stk. 1 anses for opfyldt, hvis de krævede  

 faciliteter enten findes på arbejdsstedet, indrettet i egnede lokaler,  

 som stilles til rådighed under arbejdet, eller etableres på arbejdsstedet i skurvogne eller lignende, eller findes til rådighed på et af arbejdsgiveren etableret  

 samlingssted, udgangssted eller lignende, forudsat at dette er i passende  

 nærhed af arbejdsstedet.
 § 19.  Som supplement til rengøring, jf. § 11, skal  

 støvudsættelsen på arbejdsstedet formindskes mest muligt, fx ved støvsugning,  

 vandforstøvning eller lignende.
 § 20.  Hvor det af tekniske årsager er nødvendigt at  

 gøre rent med trykluft, skal følgende betingelser være opfyldt:
Dispensation og klage § 21.  Direktøren for Arbejdstilsynet kan i særlige  

 tilfælde tillade afvigelser fra bestemmelserne i denne bekendtgørelse, når  

 det skønnes rimeligt og fuldt forsvarligt.
 § 22.  Afgørelser efter bekendtgørelsen kan påklages  

 efter arbejdsmiljølovens § 81.
Straf § 23.  Med bøde eller hæfte straffes den, der Stk. 2.  For overtrædelse af §§ 4-14 og §§ 16-20 kan der  

 pålægges en arbejdsgiver bødeansvar, selv om overtrædelsen ikke kan tilregnes  

 ham som forsætlig eller uagtsom.
For bødeansvaret fastsættes ingen  

 forvandlingsstraf.
Stk. 3.  For overtrædelser, der begås af et  

 aktieselskab, anpartsselskab, andelsselskab eller lignende, kan der pålægges  

 selskabet som sådant bødeansvar.
Er overtrædelsen begået af staten, en  

 kommune eller et kommunalt fællesskab der er omfattet af § 60 i lov om  

 kommunernes styrelse, kan der pålægges staten, kommunen eller det kommunale  

 fællesskab bødeansvar.
Ikrafttræden § 24.  Bekendtgørelsen træder i kraft den 15. juli  

 1988, dog træder bestemmelserne i § 2 først i kraft den 1. januar 1989.  

 Kapitel 3 finder ikke anvendelse for tilbud afgivet før  

 ikrafttrædelsesdatoen.
