Nr LSF 254 Forslag til Lov om ændring af lov om energiafgift af mineralolieprodukter  

 m.v. og lov om afgift af naturgas og bygas(Afgiftsdifferentiering af  

 benzinafgiften efter benzenindhold m.v.) Fremsat af skatteministeren (Carsten Koch) den 6. maj 1997 Vedtaget ved tredjebehandling den 30. maj 1997 Lov nr. 450 af 10/06/1997 § 1 I lov om energiafgift af mineralolieprodukter m.v., jf. lovbekendtgørelse  

 nr. 858 af 24. september 1996, som ændret ved lov nr. 1214 af 27. december  

 1996, foretages følgende ændringer:
 1. I § 1 indsættes efter stk. 1 som nyt stykke:
»Stk. 2. Afgiften af benzin nedsættes med 2 øre/l, hvis  

 benzenindholdet er mindre end 1 pct. pr. l.« Stk. 2-7 bliver herefter stk. 3-8.
2. I § 1, stk. 5, der bliver stk. 6, ændres »stk. 4,  

 2. pkt.« til: »stk. 5, 2. pkt.« 3. I § 9, stk. 5, ændres »30 øre og 21 øre« til:  

 »10 øre og 7 øre«.
 4. I § 14, stk. 5, 1. pkt., indsættes efter »varens  

 art og mængde«: », benzenindholdet i den udleverede benzin«.
 5. I § 25, stk. 1, nr. 2, ændres »§ 1, stk. 5«  

 til: »§ 1, stk. 6«.
§ 2 I lov om afgift af naturgas og bygas, jf. lovbekendtgørelse nr. 887 af 3.  

 oktober 1996, foretages følgende ændring:
 1. I § 9, stk. 1, ændres »33 øre« til: »11  

 øre«.
§ 3 Stk. 1. Skatteministeren fastsætter tidspunktet for lovens  

 ikrafttræden, jf. dog stk. 6 og 7. Loven træder tidligst i kraft den 1.  

 januar 1998.
 Stk. 2. I perioden fra lovens ikrafttræden til 31. december 1999  

 nedsættes afgiften af benzin med:
 1) 4 øre/l, hvis benzenindholdet er mindre end 1 pct. pr. l.
 2) 2 øre/l, hvis benzenindholdet er 1 pct. eller derover, men mindre end 2  

 pct. pr. l.
 Stk. 3. I perioden fra lovens ikrafttræden til 31. december 1999  

 forhøjes afgiften af benzin med:
 1) 2 øre/l, hvis benzenindholdet er 3 pct. eller derover, men mindre end 4  

 pct. pr. l.
 2) 4 øre/l, hvis benzenindholdet er 4 pct. eller derover pr. l.
 Stk. 4. Afgiftsændringerne pr. lovens ikrafttrædelsestidspunkt og  

 pr. 1. januar 2000 for benzin finder anvendelse på benzin, der fra de nævnte  

 tidspunkter udleveres til forbrug fra registrerede oplagshavere, angives til  

 fortoldning eller modtages fra udlandet.
 Stk. 5. I perioden fra 1. januar 1998 til 31. december 1999 udgør  

 forhøjelsen af den fulde godtgørelse af afgiften af gas i § 9, stk. 5, i lov  

 om energiafgift af mineralolieprodukter m.v. 30 øre pr. l.
Stk. 6. I perioden fra 1. januar 1998 til 31. december 1999 udgør  

 forhøjelsen af den fulde godtgørelse af afgiften af gas i § 9, stk. 1, i lov  

 om afgift af naturgas og bygas 48 øre pr.
Nm3.
Oprindeligt fremsat forslag § 1 I lov om energiafgift af mineralolieprodukter m.v., jf. lovbekendtgørelse  

 nr. 858 af 24. september 1996, som ændret ved lov nr. 1214 af 27. december  

 1996, foretages følgende ændringer:
 1. I § 1 indsættes efter stk. 1 som nyt stykke:
 » Stk. 2. Afgiften af benzin nedsættes med 2 øre/l, hvis  

 benzenindholdet er mindre end 1 pct. pr. l.«.
 Stk. 2-7 bliver herefter stk. 3-8.
 2. I § 1, stk. 5, der bliver stk. 6, ændres »stk. 4,  

 2. pkt.« til: »stk. 5, 2. pkt.«.
 3. I § 9, stk. 5, ændres »30 øre og 21 øre« til:  

 »10 øre og 7 øre«.
 4. I § 14, stk. 5, 1. pkt., indsættes efter »varens  

 art og mængde«: », benzenindholdet i den udleverede benzin«.
 5. I § 25, stk. 1, nr. 2, ændres »§ 1, stk. 5«  

 til: »§ 1, stk. 6«.
§ 2 I lov om afgift af naturgas og bygas, jf. lovbekendtgørelse nr. 887 af 3.  

 oktober 1996, foretages følgende ændring:
 1. I § 9, stk. 1, ændres »33 øre« til: »11  

 øre«.
§ 3 Stk. 1. Skatteministeren fastsætter tidspunktet for lovens  

 ikrafttræden, jf. dog stk. 6 og 7. Loven træder tidligst i kraft den 1.  

 januar 1998.
 Stk. 2. I perioden fra lovens ikrafttræden til 31. december 1999  

 nedsættes afgiften af benzin med:
 1) 4 øre/l, hvis benzenindholdet er mindre end 1 pct. pr. l.
 2) 2 øre/ l, hvis benzenindholdet er 1 pct. eller derover, men mindre end  

 2 pct. pr. l.
 Stk. 3. I perioden fra lovens ikrafttræden til 31. december 1999  

 forhøjes afgiften af benzin med:
 1) 2 øre/ l, hvis benzenindholdet er 3 pct. eller derover, men mindre end  

 4 pct. pr. l.
 2) 4 øre/ l, hvis benzenindholdet er 4 pct. eller derover pr. l.
 Stk. 4. Afgiftsændringerne pr. lovens ikrafttrædelsestidspunkt og  

 pr. 1. januar 2000 for benzin finder anvendelse på benzin, der fra de nævnte  

 tidspunkter udleveres til forbrug fra registrerede oplagshavere, angives til  

 fortoldning eller modtages fra udlandet.
 Stk. 5. I perioden fra 1. januar 1998 til 31. december 1999 udgør  

 forhøjelsen af den fulde godtgørelse af afgiften af gas i § 9, stk. 5, i lov  

 om energiafgift af mineralolieprodukter m.v. 30 øre pr. l.
Stk. 6. I perioden fra 1. januar 1998 til 31. december 1999 udgør  

 forhøjelsen af den fulde godtgørelse af afgiften af gas i § 9, stk. 1, i lov  

 om afgift af naturgas og bygas 48 øre pr.
Nm3.
Bemærkninger til lovforslaget Almindelige bemærkninger Lovforslaget er en del af afgiftsinitiativerne på trafikområdet.
Der  

 henvises til bemærkningerne i forslag til lov om ændring af lov om  

 registreringsafgift af motorkøretøjer m.v. og lov om vægtafgift af  

 motorkøretøjer m.v.
Sigtet med lovforslaget er at reducere mængderne af den miljøfarlige  

 benzen mere og hurtigere, end det ellers havde været tilfældet.
Det foreslås,  

 at benzinafgiften differentieres efter benzenindholdet, og at det derved  

 fremkomne provenutab finansieres ved en tilpasning af den ekstra godtgørelse  

 til rutebiler ved brug af ultralet diesel, således at der skabes balance  

 mellem merprisen for ultralet diesel i forhold til let diesel og den ekstra  

 godtgørelse, der gives for brug af ultralet diesel.
Differentiering af benzinafgiften efter benzenindhold Efter de nuværende EU-regler må benzenindholdet i benzin være op til 5  

 pct., men det er muligt at producere og fremskaffe benzin med under 1 pct.  

 benzenindhold.
Dette er imidlertid omkostningskrævende.
Markedsføring og  

 produktion af benzenfattig benzin kan fremmes ved at differentiere  

 benzinafgiften.
Det foreslås, at benzinafgiften i en overgangsperiode fra 1. januar 1998  

 til 31. december 1999 nedsættes med 4 øre pr. liter benzin, når  

 benzenindholdet er under 1 pct. pr. liter.
For benzin med et benzenindhold  

 mellem 1 og 2 pct. nedsættes benzinafgiften med 2 øre pr. liter.  

 Benzinafgiften holdes uændret ved benzenindhold mellem 2 og 3 pct.  

 Benzinafgiften forhøjes med 2 øre pr. liter ved benzenindhold på 3 til 4  

 pct., og afgiften forhøjes med 4 øre pr. liter ved benzenindhold på 4 til 5  

 pct.
Differentieringen fastholdes i overgangsperioden og fremgår af  

 nedenstående tabel.
Herefter nedsættes benzinafgiften kun med 2 øre pr. liter  

 ved benzenindhold under 1 pct., ved benzenindhold over 1 pct. holdes afgiften  

 uændret.
Det er herved indirekte forudsat, at der fra år 2000 vil blive  

 indført et EU-forbud mod benzin med mere end 2 pct. benzen.
Da ordningen skal  

 godkendes af Kommissionen, foreslås det, at skatteministeren fastsætter  

 lovens ikrafttrædelsestidspunkt.
Loven træder dog tidligst i kraft den 1.  

 januar 1998.
Differentiering af benzinafgift efter benzenindhold (pct. indhold) I 1999 kan det forventes, at forslaget vil reducere benzenindholdet med  

 ca. 20 pct.
Oliebranchen har oplyst, at omkostningerne ved at reducere  

 benzenindholdet fra dagens niveau på omkring 3 pct. pr. liter benzin til 1  

 pct. pr. liter vil være 8 til 13 øre pr. liter, svarende til 4 til 6,5 øre  

 pr. liter pr. reduceret pct. point benzen.
Ved afgiftsdifferentieringen opnås  

 der imidlertid kun 2 øre i afgiftsnedsættelse pr. reduceret pct. point  

 benzen.
Afgiftsdifferentieringen er således mindre, end de oplyste  

 meromkostninger forbundet med reduktion af benzenindholdet i benzin.
En  

 afgiftsdifferentiering, der fuldt ud kompenserer for merudgiften, vil  

 imidlertid være provenumæssig for omkostningskrævende.
Det er vanskeligt præcist at fastslå meromkostningerne ved at reducere  

 benzenindholdet.
Fra naturens side har benzin et varierende benzenindhold.  

 Således har noget olie et meget lavt benzenindhold, mens anden olie har et  

 meget højt benzenindhold.
Omkostningerne ved en reduktion af benzenindhold i  

 dansk benzin vil derfor kunne variere en del.
Nogle producenter har anlæg,  

 hvor de allerede nu ganske billigt kan producere benzenfattig benzin.
Andre  

 producenter vil kunne blande sig frem til det ønskede benzenindhold.  

 Afhængigt af de tilgængelige mængder af benzenfattig olie vil det med tiden  

 kunne blive nødvendigt at investere i nye anlæg til produktion af  

 benzenfattig benzin.
Hvis de danske benzinpriser bliver højere end de tyske, vil biler, der  

 passerer den dansk-tyske grænse, tanke op på den tyske side i stedet for den  

 danske side af grænsen.
Dermed kan en stor mængde benzin og således også et  

 stort afgiftsprovenu flytte til Tyskland.
Derfor sker differentieringen med  

 et nedslag i afgiften.
Revision af godtgørelse til rutebiler Der betales energi- og CO2-afgift ved brug af mineralolier, naturgas og  

 el, der anvendes til motorkøretøjer.
 Der gives dog fuld godtgørelse af energi- og CO2-afgifter ved brug af  

 ultralet dieselolie, LPG og naturgas m.v. i køretøjer, der med tilladelse  

 efter lov om buskørsel anvendes til rutekørsel (rutebiler).
Rutebilerne er derudover afgiftsmæssigt begunstiget ved, at der gives et  

 yderligere tilskud, når de bruger ultralet diesel, LPG eller naturgas.
Sigtet  

 med den ekstra godtgørelse er at mindske udslippene af forurenende stoffer  

 fra busser, først og fremmest partikler.
Udover almindelige busser i  

 rutekørsel, er lufthavnsbusser, fjernbusser og personalebusser også omfattet  

 af ordningen.
I nedenstående oversigt vises afgiftsforholdene for  

 motorbrændstof eksklusiv moms til rutebiler.
Godtgørelsen omfatter ligeledes  

 momsen af den indbetalte energi- og CO2-afgift.
Nuværende energi- og CO2-afgifter og godtgørelse for rutebiler Tilskuddet gives næsten udelukkende til ultralet diesel, der er det helt  

 dominerende drivmiddel.
Bl.a. fordi afgiftsforholdene skaber incitament til  

 anskaffelse af ultralet diesel i forhold til almindelig let diesel.
Merudgift ved ultralet diesel Indtil 1. oktober 1996 kunne der vælges mellem 3 dieselkvaliteter:
- almindelig dieselolie - let dieselolie - ultralet dieselolie Begge lette kvaliteter indeholdt 0,05 pct. svovl mod den almindelige 0,2  

 pct. svovl.
Den ultralette havde herudover et lavere kogepunkt etc.
I forhold  

 til almindelig dieselolie blev partikeludslippet reduceret ca. 10 pct. ved  

 brug af let dieselolie og ca. 30 pct. ved brug af ultralet diesel.
 Der blev tidligere skønnet en merudgift på 10 øre pr. liter ved køb af let  

 diesel og 30 øre pr. liter ved køb af ultralet diesel i forhold til  

 almindelig diesel.
Efter 1. oktober 1996 må almindelig diesel ikke længere anvendes til  

 vejtransport.
Det er nu oplyst, at meromkostningerne ved køb af ultralet  

 diesel i forhold til let diesel er 8 øre pr. liter uden afgift, mens  

 godtgørelsen er 30 øre pr. liter.
Der foretages således i dag en  

 overkompensation af merudgifterne ved køb af ultralet diesel.
Da der alene  

 gives afgiftsgodtgørelse for ultralet diesel til rutebiler, vil rutebiler i  

 alle tilfælde købe ultralet diesel, også selvom det særlige tilskud blev  

 reduceret.
For at bringe overensstemmelse mellem merudgift og den ekstra godtgørelse  

 foreslås, at godtgørelsen fastsættes til 10 øre/l ultralet diesel.
En  

 permanent godtgørelse på 10 øre/l til ultralet diesel, svarer  

 energiindholdsmæssigt til 11 øre/Nm3 til naturgas og 7 øre/l i godtgørelse  

 til LPG.
Det er reduktionen i partikeludslippet, der er den største miljømæssige  

 gevinst ved et skift fra let til ultralet diesel.
Ved brug af naturgas og LPG  

 reduceres partikeludslippet til ca. en ottende del i forhold til ved brug af  

 let diesel, hvorimod NOx-udslip reduceres med omkring en tredjedel.
En godtgørelse på 10 øre/l ultralet diesel, med 0,3 g/l færre partikler  

 end let diesel svarer til en partikelskyggepris på 333 kr./kg.
I en norsk  

 undersøgelse er partikelskyggeprisen i områder med bymæssig bebyggelse  

 beregnet til ca. 600 NKR/kg og 0 NKR/kg uden for tætbebyggede områder.
Der er  

 således en rimelig overensstemmelse mellem merudgiften ved ultralet diesel og  

 den samfundsøkonomiske besparelse ved reduktionen i partikeludslippet.
Det  

 skal dog bemærkes, at det er forbundet med stor usikkerhed at opgøre de  

 samfundsøkonomiske omkostninger ved transport på vej.
Såfremt  

 partikelindholdet i ultralet diesel sammenholdes med partikelindholdet i let  

 diesel, fås en partikelskyggepris på 333 kr./kg, og tilskuddet kan herefter  

 fastsættes til 48 øre/Nm3 for naturgas og 30 øre/l for LPG.
 Den ekstraordinære godtgørelse for LPG og naturgas bør dog ikke fortsætte  

 permanent i dette omfang, men tages op til revision senest ved udgangen af  

 1999.
Det skyldes for det første, at det ikke er hensigtsmæssigt at give tilskud  

 til brug af energi selv, om det måtte være til rutebiler.
Jævnfør  

 transporthandlingsplanen kan der opstå en miljømæssig gevinst ved at indføre  

 almindelig afgift på rutebilernes brændstofforbrug i kombination med en  

 tilbageføringsordning, således at billetpriserne for den kollektive  

 rutebiltrafik kan holdes uændrede.
I et sådan system bør rutebildrift med  

 lavt partikeludslip også fremmes, men det vil være ønskeligt at fremme alle  

 teknologier, der giver lavt partikeludslip, og ikke kun anvendelse af andet  

 brændstof.
For det andet vil der fra 1. januar år 2000 blive indført nye  

 normer for dieselolie, der nedbringer partikeludslip fra diesel, således at  

 miljøfordelen ved anvendelse af LPG og naturgas falder.
 På denne baggrund foreslås følgende forslag til godtgørelse for rutebiler  

 fra 1. januar 1998.
Provenumæssige konsekvenser Differentiering af benzinafgiften efter benzenindhold Såfremt loven træder i kraft den 1. januar 1998, skønnes de provenumæssige  

 konsekvenser af forslaget at være et provenutab på ca. 20 mill. kr. i 1998 og  

 et provenutab på ca. 30 mill. kr. i 1999. Provenutabet vil herefter falde til  

 15 mill. kr. i år 2000 og år 2001. På langt sigt er det maksimale provenutab  

 omkring 50 mill kr., såfremt al benzin har et indhold af benzen på under 1  

 pct.
Provenuberegningerne er baseret på skøn over udviklingen i  

 markedsandelene for benzin med forskelligt benzenindhold.
 Såfremt lovforslaget træder i kraft efter 1. januar 1998, vil provenutabet  

 blive reduceret med ca. 1,8 mill. kr. pr. måneds udsættelse.
Provenueffekt af en differentiering af benzinafgiften med 2 øre/l pr.  

 pct. point benzenindhold Revision af godtgørelse til rutebiler Langt størstedelen af den ekstra godtgørelse tildeles rutebiler, der  

 næsten udelukkende benytter ultralet diesel.
Såfremt den eksisterende  

 godtgørelse nedsættes pr. 1. januar 1998 fra 30 til 10 øre/l for ultralet  

 diesel og tilsvarende som foreslået for LPG og naturgas, vil den ekstra  

 godtgørelse falde med ca. 20 mio. kr.
 Forslaget er således stort set provenuneutralt, når de to forslag  

 betragtes under et.
Erhvervsøkonomiske konsekvenser Det skønnes, at benzinpriserne vil være uændrede.
Dog vil producenter af  

 benzin med over 3 pct. benzenindhold tabe avance, mens avancen øges hos  

 producenter, der kan producere benzin med et benzenindhold under 1 pct. for  

 under 4 øre pr. liter.
For selskaber, der driver rutebiler, vil nedsættelsen af godtgørelsen  

 betyde, at de faktiske omkostninger bringes på niveau med merudgifterne  

 forbundet med de renere drivmidler.
Derved undgås, at den ekstra godtgørelse  

 medvirker til at forvride konkurrencen inden for den kollektive trafik.  

 Resultatet for selskaber, der driver rutebilkørsel og modtager godtgørelsen,  

 vil forringes med faldet i godtgørelsen.
Forholdet til EU-retten I henhold til artikel 8.4 i Rådets direktiv 92/81/EØF af 19. oktober 1992  

 om harmonisering af punktafgiftsstrukturen for mineralolier skal en  

 differentiering af benzinafgiftssatserne notificeres i EU.
Miljømæssige konsekvenser Benzen er et stof, som påvirker dannelsen af blodlegemer i knoglemarven,  

 og som kan forårsage leukæmi hos mennesker.
Der er derfor grund til at søge  

 befolkningens eksponering for benzen reduceret.
I Danmark skønnes vejtrafikken at bidrage med lidt over 2000 tons benzen  

 om året, svarende til omkring 90 pct. af det samlede udslip.
Selv om  

 udslippet vil blive væsentligt reduceret i de kommende år, i takt med at  

 bilparken kommer til at omfatte flere og flere katalysatorbiler, vil der  

 fortsat være et mindre udslip inden for de første minutter efter start af  

 motor, indtil katalysatoren er driftsvarm.
Indholdet af benzen i dansk motorbenzin ligger i gennemsnit omkring 3 pct.  

 Det maksimalt tilladte indhold er 5 pct.
Danmark har sammen med en række  

 EU-lande allerede i 1994 anbefalet, at benzenindholdet begrænses til  

 maksimalt 1 pct.
Der forventesindført nye grænseværdier i EU med virkning fra  

 år 2000. Kommissionens første udspil indeholder en maksimumgrænse for  

 benzenindholdet på 2 pct.
 Det skønnes med betydelig usikkerhed, at effekten af den foreslåede  

 afgiftsdifferentiering vil være et fald i benzenindholdet i benzin på 20 pct.  

 i 1999. Hvis benzenindholdet reduceres til under 1 pct., ville reduktionen  

 blive på 65 pct.
 Det forventes ikke, at nedsættelsen af godtgørelse til rutebiler vil ændre  

 brændstofsammensætningen og dermed miljøpåvirkningen fra rutebiler.  

 Hovedeffekten er, at udgifterne til nedbringelse af partikeludslippet bringes  

 på niveau med de samfundsøkonomiske omkostninger.
Administrative konsekvenser Lovforslaget skønnes kun at medføre begrænsede engangsudgifter for  

 ToldaSkat på ca. 50.000 kr. til information og EDB.
De årlige driftsudgifter  

 skønnes at blive ca. 100.000 kr. til laboratoriekontrol m.v.
Bemærkninger til lovforslagets enkelte bestemmelser Til § 1 Til nr. 1 Det foreslås, at benzin med benzenindhold på mindre end 1 pct. får en  

 afgiftsnedsættelse på 2 øre pr. l.
For perioden fra lovens ikrafttræden til  

 31. december 1999 foreslås der desuden en differentiering af afgiften efter  

 benzenindholdet, jf. overgangsbestemmelserne i § 3.
Til nr. 2 og 5 Ændringerne er en konsekvens af nr. 1.
Til nr. 3 Efter de gældende regler i mineralolieafgiftsloven ydes der fuld  

 godtgørelse af afgiften forhøjet med 30 øre pr. l for ultralet dieselolie,  

 der anvendes i rutebiler.
Det foreslås, at godtgørelsen nedsættes til 10 øre  

 pr. l.
For gas (LPG), der anvendes i rutebiler, ydes der efter de gældende regler  

 fuld godtgørelse af afgiften forhøjet med 55 øre pr. l indtil udgangen af  

 1997. Derefter udgør forhøjelsen 21 øre pr. l.
Det foreslås, at forhøjelsen  

 på de 21 øre nedsættes til 7 øre pr. l.
Dog foreslås en ny overgangsordning,  

 således at forhøjelsen fra 1. januar 1998 til 31. december 1999 midlertidigt  

 udgør 30 øre pr. l, jf. bestemmelsen i § 3, stk. 6.
Til nr. 4 Det foreslås, at benzenindholdet i den udleverede benzin skal angives på  

 den af virksomheden udstedte faktura.
Til § 2 Efter de gældende regler i naturgasafgiftsloven ydes der indtil udgangen  

 af 1997 fuld godtgørelse af afgiften forhøjet med 88 øre pr.
Nm3 for gas, der  

 anvendes i rutebiler.
Derefter falder forhøjelsen til 33 øre pr.
Nm3. Det  

 foreslås, at forhøjelsen på 33 øre nedsættes til 11 øre pr.
Nm3. Dog foreslås  

 en ny overgangsordning, sådan at forhøjelsen fra 1. januar 1998 til 31.  

 december 1999 midlertidigt udgør 48 øre pr.
Nm3, jf. bestemmelsen i § 3, stk.  

 7.
Til § 3 Differentieringen af benzinafgiften efter benzenindhold skal notificeres i  

 EU.
Det foreslås derfor, at skatteministeren fastsætter tidspunktet for  

 lovens ikrafttræden.
Sigtet er, at loven skal træde i kraft den 1. januar  

 1998. Kommer EU's godkendelse først efter dette tidspunkt, er det dog  

 hensigten at sætte bestemmelserne i kraft fra den 1. i måneden efter EU½s  

 godkendelse.
I en overgangsperiode, der omfatter perioden fra ikrafttrædelsen i 1998  

 til 31. december 1999, foreslås der en differentiering af benzinafgiften på  

 grundlag af benzenindholdet i benzinen.
For benzin med et benzenindhold på  

 under 1 pct. foreslås en afgiftsnedsættelse på 4 øre pr. l.
Er  

 benzenindholdet mellem 1 og 2 pct., foreslås en afgiftsnedsættelse på 2 øre  

 pr. l.
Afgiftssatserne for benzin med et benzenindhold på mellem 3 og 4 pct.  

 og 4 pct. og derover (i praksis mellem 4 og 5 pct.) foreslås desuden forhøjet  

 med henholdsvis 2 øre pr. l og 4 øre pr. l i den nævnte periode.
For benzin  

 med et benzenindhold på mellem 2 og 3 pct. sker der ingen ændring af  

 afgiftssatsen i forhold til 1998-satsen.
Desuden foreslås en fortsættelse af overgangsordningen vedrørende den  

 forhøjede godtgørelse for LPG og naturgas anvendt i rutebiler, dog kun med  

 henholdsvis 30 øre pr. l og 48 øre pr.
Nm3. Da den gældende overgangsordning  

 udløber 31. december 1997, skal ordningen have virkning fra 1. januar 1998,  

 dvs. samme tidspunkt, som det er meningen at sætte afgiftsdifferentieringen i  

 kraft.
Skriftlig fremsættelse Skatteministeren (Carsten Koch):
 Hermed tillader jeg mig at fremsætte:
 Forslag til lov om ændring af lov om energiafgift af  

 mineralolieprodukter m.v. og lov om afgift af naturgas og bygas.  

 (Afgiftsdifferentiering af benzinafgiften efter benzenindhold m.v.).
(Lovforslag nr.
L 254).
 Lovforslaget er en del af initiativerne på trafikområdet.
Det foreslås, at benzinafgiften differentieres efter benzenindholdet i  

 benzinen.
I perioden fra den 1. januar 1998 til 31. december 1999 nedsættes  

 benzinafgiften med 4 øre pr. liter benzin, når benzenindholdet er under 1  

 pct. pr. liter.
For benzin med et benzenindhold mellem 1 og 2 pct. nedsættes  

 benzinafgiften med 2 øre pr. liter.
Benzinafgiften holdes uændret ved  

 benzenindhold mellem 2 og 3 pct. og endelig forhøjes afgiften med 4 øre pr.  

 liter ved benzenindhold på 4 til 5 pct.
Fra 1. januar 2000 foreslås det, at benzinafgiften nedsættes 2 øre pr.  

 liter benzin ved benzenindhold under 1 pct.
Ved benzenindhold over 1 pct.  

 foreslås det, at der ikke sker noget nedslag i benzinafgiften efter 1. januar  

 2000. Det forventes, at der fra år 2000 vil blive indført et EU-forbud mod  

 benzin med et benzenindhold over 2 pct.
Endvidere foreslås det at reducere tilskuddet til ultralet diesel til  

 rutebiler samt udligne tilskuddene til autogas (LPG) og naturgas, der  

 anvendes til rutebiler.
Hermed bringes der overensstemmelse imellem tilskud  

 og meromkostning ved anvendelsen af ultralet diesel, idet meromkostningen i  

 dag er væsentlig lavere end det nuværende tilskud.
Det foreslås således, at  

 tilskuddet til ultralet diesel fra lovens ikrafttræden nedsættes til 10 øre  

 pr. liter ultralet diesel.
En godtgørelse på 10 øre pr. liter ultralet diesel, med 0,3 gr. pr. liter  

 færre partikler end let diesel svarer til en partikelskyggepris på 333 kr.  

 pr. kg.
Dette svarer til et tilskud for LPG og naturgas på henholdsvis 30 øre  

 pr. liter og 48 øre pr.
Nm3. Dette tilskud til LPG og naturgas til rutebiler  

 vil blive taget op til revision senest ved udgangen af 1999.
 Forslaget er stort set provenuneutralt, når de to forslag betragtes under  

 et.
Det skønnes, at benzinpriserne vil være uændrede.
Dog vil producenter af  

 benzin med over 3 pct. benzen tabe avance, mens avancen øges hos producenter,  

 der kan producere benzin med et benzenindhold under 1 pct. for under 4 øre  

 pr. liter.
For selskaber, der driver rutebiler, vil nedsættelsen af  

 tilskuddet betyde, at de faktiske omkostninger bringes på niveau med  

 merudgifterne forbundet med de renere drivmidler.
 Der forventes en reduktion i benzenindholdet i benzin på 20 pct. i 1999.
 Differentieringer af benzinafgiftssatsen skal notificeres for  

 EU-kommissionen efter art. 8.4 i Rådets direktiv 92/81/EØF af 19. oktober  

 1992 (mineraloliedirektivet). Det foreslås, at skatteministeren fastsætter  

 tidspunktet for lovens ikrafttræden, når godkendelsen foreligger, dog  

 tidligst 1. januar 1998.
 Idet jeg i øvrigt henviser til bemærkningerne i lovforslaget, skal jeg  

 anbefale det til Tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om energiafgift af mineralolieprodukter m.v., jf. lovbekendtgørelse  

 nr. 858 af 24. sep tember 1996, som ændret ved lov nr. 1214 af 27. december  

 1996, foretages følgende ændrin ger:
 1. I § 1 indsættes efter stk. 1 som nyt stykke:
 » Stk. 2. Afgiften af benzin nedsættes med 2 øre/l, hvis  

 benzenindholdet er mindre end 1 pct. pr. l.
 Stk. 2-7 bliver herefter stk. 3-8.
2. I § 1, stk. 5, der bliver stk. 6, ændres »stk. 4,  

 2. pkt.« til: »stk. 5, 2. pkt.« § 1. - - - Stk. 2-4. - - - Stk. 5. Afgiftspligtige varer må ikke uden de statslige told- og  

 skattemyndigheders tilladelse blandes, sælges eller anvendes til andet formål  

 end det, de er afgiftsberigtiget efter, jf. dog stk. 4, 2. pkt.
Stk. 6-7. - - - 3. I § 9, stk. 5, ændres »30 øre og 21 øre« til:  

 »10 øre og 7 øre«.
§ 9. - - - Stk. 2-4. - - - Stk. 5. For ultralet dieselolie og gas, der anvendes i  

 personmotorkøretøjer, der med tilladelse efter lov om buskørsel anvendes til  

 rutekørsel, ydes fuld godtgørelse af afgiften forhøjet med henholds vis 30  

 øre og 21 øre pr. l.
Stk. 6-10. - - - 4. I § 14, stk. 5, 1. pkt., indsættes efter »varens  

 art og mængde«: », benzenindholdet i den udleverede benzin«.
§ 14. - - - Stk. 2-4. - - - Stk. 5. Ved udlevering fra en registreret oplagshaver skal  

 fakturaen indeholde oplysning om udstedelsesdato, leverandørens navn,  

 varemodtagerens navn, leveringsstedet, varens art og mængde samt afgiftens  

 størrelse ved dagtemperatur.
Hvis udlevering finder sted fra andre end en  

 oplagshaver, skal leverandøren, såfremt modta geren er registreret efter  

 merværdiafgiftsloven, på forlangende ud stede en faktura med de nævnte  

 oplysninger.
Stk. 6-9 . - - - 5. I § 25, stk. 1, nr. 2, ændres »§ 1, stk. 5«  

 til: »§ 1, stk. 6«.
§ 25. Med bøde straffes den, der forsætligt eller groft uagtsomt 1) - - - 2) overtræder § 1, stk. 5, § 3, stk. 1 eller 4, § 4, stk. 1, 5, 7 eller 8,  

 3. pkt., § 12, stk. 10, § 14, stk. 1, 2, 3, 4, 5, 6, 7 eller 8, § 15, stk. 1,  

 § 16, stk. 1 eller 3, § 22, stk. 2, 3 eller 4, § 29, stk. 3, eller § 35, stk.  

 5.
3)-5) - - - Stk. 2-4 . - - - § 2 I lov om afgift af naturgas og bygas, jf. lovbekendtgørelse nr. 887 af 3.  

 oktober 1996, foretages følgende ændring:
 1. I § 9, stk. 1, ændres »33 øre« til: »11  

 øre«.
§ 9. For gas, der anvendes i personmotorkøretøjer, der med  

 tilladelse efter lov om buskørsel anvendes til rutekørsel, ydes fuld  

 godtgørelse af afgiften forhøjet med 33 øre pr.
Nm3.
