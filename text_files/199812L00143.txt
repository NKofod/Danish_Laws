Fremsat den 16. december 1998 af  

 undervisningsministeren (Marianne Jelved, fg.) Forslag til Lov om ændring af lov om  

 erhvervsgrunduddannelse m.v.
(Revision, skoleydelse og  

 specialundervisning) § 1 I lov om erhvervsgrunduddannelse m.v., jf. lovbekendtgørelse nr.  

 1160 af 20. december 1995, som ændret ved lov nr.1189 af 18. december  

 1996, foretages følgende ændringer:
 1. I § 1, stk. 5, 1. pkt., indsættes efter  

 »ledige dagpengeberettigede«: »under 25 år«.
 2. I § 4, stk. 3, udgår: »i henhold til  

 stk. 1«.
 3. § 5 , stk. 3, 2. pkt., affattes  

 således:
 »Skoleydelsens størrelse fastsættes på de årlige  

 finanslove.«.
 4. § 5, stk. 4, 2. pkt., affattes  

 således:
 »Ydelsens størrelse fastsættes på de årlige  

 finanslove.«.
 5. I § 5 indsættes efter stk. 4 som  

 nyt stykke:
 »Stk. 5. Undervisningsministeren kan fastsætte  

 nærmere regler om skoleydelsen, herunder om, at denne ikke skal  

 udbetales til visse grupper af deltagere.«.
 Stk. 5 og 6 bliver herefter stk. 6 og 7.
 6. I § 9, 1. pkt., ændres  

 »arbejdsskadeforsikring« til: »sikring mod følger af  

 arbejdsskade«.
 7. Efter § 9 indsættes:
»§ 9 a.
Til elever, der har behov herfor, gives der  

 specialundervisning eller anden specialpædagogisk bistand i mindst det  

 omfang, der følger af de regler, som gælder for de  

 uddannelsesaktiviteter, som uddannelseselementerne er hentet fra.
Kommunen og  

 eleven kan ikke i uddannelsesplanen fravige dette til skade for eleven.«.
 8. Efter § 11 indsættes:
»§ 11 a.
Undervisningsministeren kan  

 gøre undtagelser fra loven, hvis det sker for at fremme  

 uddannelsesforsøg.«.
 9. § 16 ophæves.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Baggrunden for lovforslaget Forslaget fremsættes for at overholde lovens  

 § 16 om, at der skal foretages en revision i folketingsåret  

 1998-99. Revisionen foretages på grundlag af en evaluering, som er  

 afsluttet i maj-juni måned 1998.
2. Forslaget Forslaget indebærer, at revisionsbestemmelsen  

 ophæves, og at der fastsættes nogle mindre ændringer af  

 loven, jf. bemærkningerne til de enkelte bestemmelser.
Evalueringen som  

 sådan giver ikke anledning til større og mere gennemgribende  

 lovændringer, men det bliver dog foreslået at indsætte en  

 bestemmelse om specialundervisning direkte i loven i stedet for i den  

 bekendtgørelse, der er udstedt med hjemmel i loven.
Erhvervsgrunduddannelsen (egu) blev oprettet i august 1993  

 som et særligt tilbud til mindre bogligt indstillede unge, der ikke er  

 kommet i gang med en uddannelse efter folkeskolen.
Uddannelsen kan vare fra  

 1« til 3 år, hvoraf 20-40 uger skal være skoleundervisning, og  

 resten foregår som praktik i en virksomhed.
 Evalueringsrapporten, som er udarbejdet i efteråret  

 1997 og foråret 1998, og som i foråret 1998 er fremsendt til  

 medlemmerne af Folketingets Uddannelsesudvalg, viser, at egu har været  

 velegnet til at få målgruppen i arbejde eller uddannelse, og at  

 den fem år gamle erhvervsgrunduddannelse opfylder målet om at  

 få svage unge videre.
Ca. 70 % af de påbegyndte unge fuldfører  

 erhvervsgrunduddannelsen eller overgår til uddannelse eller arbejde  

 under uddannelsen.
Det er dermed lykkedes for uddannelsen at lede et stort  

 antal dårligt stillede unge mod arbejdsmarkedet og  

 ungdomsuddannelserne.
 Evalueringen af erhvervsgrunduddannelsen er foretaget af  

 Danmarks Erhvervspædagogiske Læreruddannelse for  

 Undervisningsministeriet.
Ca. 75 pct. af landets kommuner har oprettet  

 egu-forløb, der samlet omfatter knap 1.100 nye elever om året.  

 Det er færre end forventet, men det skyldes ifølge evalueringen,  

 at der i samme periode er oprettet andre initiativer for samme  

 målgruppe, bl.a.
Den Fri Ungdomsuddannelse, "ungeindsatsen"  

 og brobygning i 10. klasse m.m.
 Evalueringen påpeger, at flertallet af de unge  

 begynder egu med henblik på beskæftigelse og ikke videre  

 uddannelse - og at kommunerne ofte inddrager skoleforløb fra fx  

 erhvervsskoler (1. skoleperiode af erhvervsuddannelserne), AMU-Centre,  

 produktionsskoler, daghøjskoler, VUC og ungdomsskoler, der ikke giver  

 merit i andre ungdomsuddannelser.
Evalueringsrapporten har været til sendt til  

 høring hos interessenterne på området, herunder  

 Kommunernes Landsforening.
Resultatet viste, at de hørte næsten  

 udelukkende har positive bemærkninger om erhvervsgrunduddannelsen, og  

 at der tilkendegives et klart behov for uddannelsen.
3. Økonomiske konsekvenser for det offentlige Kommunerne afholder den altovervejende del af udgifterne  

 til skoleydelse (udgifterne til skoleydelse til den kommunalt initierede  

 erhvervsgrunduddannelse). Budgetgarantiordningen indebærer, at staten  

 kompenserer kommunerne for ændringer i de konjunkturfølsomme  

 områder, og sikrer, at de kommunale budgetter under et ikke  

 påvirkes af udgiftsændringer på bl.a.  

 erhvervsgrunduddannelsesområdet.
Lovforslaget har ikke i sig selv  

 økonomiske konsekvenser for det offentlige.
4. Administrative konsekvenser for det offentlige Forslaget medfører ikke administrative konsekvenser  

 for det offentlige.
5. Miljømæssige og erhvervsmæssige konsekvenser Forslaget medfører ingen miljømæssige  

 konsekvenser eller administrative og økonomiske konsekvenser for  

 erhvervslivet.
6. Forslagets konsekvenser for borgerne Forslaget medfører ikke i sig selv konsekvenser for  

 borgerne.
7. Forholdet til EU-retten Forslaget indeholder ikke EU-retlige aspekter.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskom- muner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Forslaget fremsættes for at bringe  

 overensstemmelse mellem denne lov og Lov om en aktiv arbejdsmarkedspolitik,  

 som omtaler "Ledige dagpengeberettigede under 25 år".
Til nr. 2 Forslaget betyder, at eleverne også har krav  

 på dokumentation for delvis gennemførelse af de enkelte  

 praktikophold og de enkelte skoleophold.
Der kunne ellers være tale om,  

 at eleverne kun kunne få dokumentation for de dele af uddannelsen, som  

 de har gennemført tilfredsstillende, jf. § 4, stk. 1.
Til nr. 3 Forslaget betyder, at skoleydelsens  

 størrelse for de forskellige elevgrupper alene fastsættes  

 på de årlige finanslove.
For 1999 forventes fastsat, at  

 skoleydelsen udgør 440 kr. pr. uge for elever under 18 år og  

 1.070 kr. pr. uge for elever, der er fyldt 18 år.
I 1998 har  

 skoleydelsen været 525 kr. pr. uge for elever under 18 år og  

 1.050 kr. pr. uge for elever, der er fyldt 18 år.
Til nr. 4 Forslaget betyder ingen egentlig  

 ændring, men kun at beløbet alene kommer til at fremgå af  

 de årlige finanslove, svarende til ændringen i nr. 3.
Til nr. 5 I henhold til revalideringsbestemmelserne i  

 Lov om aktiv socialpolitik kan revalideringsydelsen nedsættes med det  

 beløb, som revalidenden får i praktik-, elev- eller  

 lærlingeløn eller indtægter fra andet arbejde.
Der er  

 således i denne lov ikke hjemmel til umiddelbart at fradrage  

 skoleydelsen til erhvervsgrunduddannelseselever efter  

 revalideringsbestemmelserne.
Da der heller ikke i den gældende  

 lovgivning for erhvervsgrunduddannelserne er hjemmel til at fradrage evt.  

 revalideringsydelse helt eller delvist, er der ridiko for, at revalidender  

 på erhvervsgrunduddannelse får såvel revalideringsydelse  

 som skoleydelse i henhold til erhvervsgrunduddannelsesloven.
Forslaget, som er drøftet med Socialministeriet,  

 betyder, at undervisningsministeren i bekendtgørelsen om  

 erhvervsgrunduddannelserne kan fastsætte, at der ikke skal betales  

 skoleydelse efter erhvervsgrunduddannelsesloven til elever, der får  

 beløb udbetalt andet sted fra, som tilsigter at dække  

 leveomkostningerne for eleven.
Den foreslåede bestemmelse svarer til  

 bestemmelserne herom i Lov om daghøjskoler og produktionsskoler m.v.  

 Med hjemmel i denne lov er udstedt bekendtgørelse om statstilskud,  

 skoleydelse m.v. ved produktionsskoler med et tilsvarende indhold som den  

 påtænkte bestemmelse i bekendtgørelsen om  

 erhvervsgrunduddannelserne.
Til nr. 6 Forslaget betyder, at den tidligere  

 gældende lovs navn bliver ændret til den gældende lovs  

 navn.
Til nr. 7 Som svar på høringen om  

 evalueringen af erhvervsgrunduddannelsen har Det centrale Handicapråd  

 bedt om, at reglerne om specialundervisning eller anden  

 specialpædagogisk bistand tages med i selve loven i stedet for i  

 bekendtgørelsen for at sikre eleverne mest muligt.
Der tilsigtes ingen  

 realitetsændringer med forslaget.
Til nr. 8 Forslaget betyder, at der kan gøres  

 forsøg med erhvervsgrunduddannelserne bl.a. i forbindelse med  

 regeringens samlede indsats på ungdomsuddannelsesområdet.  

 Forsøgsbestemmelsen svarer til lignende bestemmelser i  

 Erhvervsuddannelsesloven og Lov om korte videregående uddannelser og  

 lignende love.
 Der er ikke planer om fravigelser fra loven i  

 større målestok, men på længere sigt kan det ikke  

 udelukkes, at der bliver behov for, at der gøres forsøg, der  

 kræver fravigelser fra loven.
 Det forudsættes, at eventuelle forsøg  

 afvikles og evalueres inden for et på forhånd fastlagt og  

 begrænset åremål.
Til nr. 9 Forslaget betyder, at revisionsbestemmelsen  

 bortfalder.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
Skoleydelsens størrelse,  

 jf. § 1, nr. 3, fastsættes på de årlige finanslove,  

 første gang med virkning fra 1. januar 1999.
Lovforslaget sammenholdt med gældende lov Gældende formulering Lovforslaget § 1.
Stk. 5. En erhvervsskole kan tilrettelægge  

 erhvervsgrunduddannelse for ledige dagpengeberettigede.
Skolen udøver  

 i så fald de beføjelser og varetager de funktioner, som er  

 tillagt kommunalbestyrelsen ved denne lov, og kan samarbejde med andre  

 uddannelsesinstitutioner herom.
Ministeren kan fastsætte nærmere  

 regler om skolernes varetagelse af opgaven.
§ 1 I lov om erhvervsgrunduddannelse m.v., jf.  

 lovbekendtgørelse nr. 1160 af 20. december 1995, som ændret ved  

 lov nr. 1189 af 18. december 1996, foretages følgende  

 ændringer:
 1. I § 1, stk. 5, 1. pkt., indsættes efter  

 »ledige dagpengeberettigede«: »under 25 år«.
 § 4.
 Stk. 3.
 2.
 § 5.
 3.
 Stk. 3.
 Stk. 4. Skoleydelsen, jf. stk. 3, kan for  

 ledige dagpengeberettigede under 25 år fastsættes til et  

 beløb svarende til ydelsen i aktiveringstilbud til denne elevgruppe.  

 Ydelsen udgør i 1996 1.297,50 kr. og fastsættes i øvrigt  

 som anført i stk. 3.
 »Skoleydelsens størrelse fastsættes på de årlige  

 finanslove.«.
 4. § 5, stk. 4, 2. pkt., affattes  

 således:
 »Ydelsens størrelse fastsættes på de  

 årlige finanslove.«.
 5. I § 5 indsættes efter stk. 4 som  

 nyt stykke:
 »Stk. 5. Undervisningsministeren kan fastsætte  

 nærmere regler om skoleydelsen, herunder om, at denne ikke skal  

 udbetales til visse grupper af deltagere.«.
 Stk. 5 og 6 bliver herefter stk. 6 og  

 7.
 § 9.
 6.
 7.
 »§ 9 a.
 8.
»§ 11 a § 16.
 9.
§ 2 Loven træder i kraft dagen efter bekendtgørelsen  

 i Lovtidende.
