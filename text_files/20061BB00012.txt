Fremsat den 24. oktober 2006 af  

 Niels Helveg Petersen (RV), Marianne Jelved (RV), Naser Khader (RV),  

 Morten Helveg Petersen (RV), Per Kaalund (S) og Mogens Lykketoft (S) Forslag til folketingsbeslutning om  

 dansk tilbagetrækning fra Irak Folketinget opfordrer regeringen til at udarbejde en plan for  

 tilbagetrækning af de danske styrker i Irak så hurtigt som muligt.
Bemærkninger til forslaget Siden den amerikanske invasion af Irak i 2003 er situationen  

 for den almindelige iraker gået fra dårlig til værre.
Mens der på det  

 strukturelle plan er sket fremskridt i form af vedtagelsen af en forfatning  

 og  

 valg af ny regering, er den generelle sikkerhedssituation drastisk forværret.  

 Desværre tyder alt på, at sikkerhedssituationen fortsat vil forværres.
Den  

 amerikansk ledede koalition har fundamentalt misforstået konflikten i Irak.  

 Der  

 var således ingen masseødelæggelsesvåben, respekten for FN er ikke blevet  

 styrket, og terrorismen er blevet værre, ikke mindre.
Derfor er der behov for  

 en ny strategi  en strategi, der overdrager ansvaret helt og holdent  

 til  

 irakerne og dermed tvinger dem til at finde holdbare politiske løsninger.
De  

 danske soldaters tilstedeværelse i Irak skaber ikke øget sikkerhed for den  

 irakiske befolkning.
Derfor skal de hjemtages hurtigst muligt.
Det Radikale Venstre og Socialdemokraterne var modstandere af  

 krigen mod Irak i 2003  en krig, der var både ulovlig og forkert.  

 Desværre har  

 tiden vist, at strategien for freden også var uigennemtænkt.
Efterfølgende  

 har  

 både Det Radikale Venstre og Socialdemokraterne støttet udsendelsen af danske  

 soldater under FN-mandat med det klare formål at støtte processen for valget  

 af  

 en ny irakisk regering på baggrund af en ny irakisk forfatning.
I efteråret  

 2004 stillede begge partier forslag om tilbagetrækning af de danske soldater  

 fra Irak  et forslag, der siden er blevet konkretiseret med  

 exitstrategier.  

 Disse exitstrategier har både fokuseret på at opbygge irakiske  

 sikkerhedsstyrker  

 og på genopbygningen af det irakiske samfund på længere sigt.
Siden 2005 har  

 Det Radikale Venstre og Socialdemokraterne slået fast, at de danske soldater  

 skulle ud af Irak senest den 1. juli 2006.
Efter krigen mod Irak i 2003 er den amerikanske koalition  

 blevet stadig mindre.
I dag er det i Vesteuropa næsten kun Danmark, der  

 støtter  

 USA og Storbritannien.
Således har både Polen og Italien bekendtgjort, at de  

 vil trække deres soldater hjem inden årets udgang.
I perioden fra 2004 til i dag er den anslåede oprørsstyrke i  

 Irak ifølge det anerkendte amerikanske forskningsinstitut The Brookings  

 Institution steget fra 3.000-5.000 til over 20.000 personer.
Ligeledes er  

 omfanget af voldelige angreb fra oprørere steget markant, og fokus er flyttet  

 fra angreb mod udenlandske styrker til angreb mod irakiske myndigheder samt  

 civile (The Brookings Institution, Iraq Index, den 21. september 2006).
Det står stadigt klarere, at volden i Irak forløber langs  

 sekteriske linjer således, at etniske og religiøse grupper anvender volden  

 som  

 led i en magtkamp om kontrol med naturressourcer og områder.
En klar  

 indikator  

 herpå er antallet af flygtninge.
Således er antallet af internt fordrevne  

 irakere efter bombeangrebet mod Al Askari-moskeen i Samarra den 22. februar  

 2006 steget til 162.000 og antallet af irakiske flygtninge og asylansøgere er  

 samlet set steget fra 366.000 i 2004 til over 500.000 i dag (The Brookings  

 Institution, Iraq Index, den 21. september 2006).
Samtidig med at den sekteriske vold finder sted, står det  

 klart, at den almindelige iraker ikke ser de udenlandske soldater som en  

 garant  

 for sikkerhed.
Faktisk slår en meningsmåling foretaget i september i år fast,  

 at 71 pct. af irakerne ønsker koalitionsstyrken ude af Irak inden for et år,  

 og  

 et flertal på 53 pct. er af den overbevisning, at en tilbagetrækning vil  

 styrke  

 den irakiske regering.
For den irakiske befolkning er konklusionen lige så  

 klar, som den er for forslagsstillerne: De internationale styrker i Irak gør  

 mere skade end gavn.
Faktisk mener kun 21 pct. af irakerne, at  

 koalitionsstyrkerne  

 er en stabiliserende faktor i Irak (WorldPublicOpinion.org.
Program on  

 International Policy Attitudes, University of Maryland, den 27. september  

 2006).
For både den amerikanske og den danske regering har krigen i  

 Irak og den efterfølgende militære tilstedeværelse haft til formål at bekæmpe  

 fundamentalisme og terror.
Denne strategi er åbenlyst forfejlet.
Således  

 kunne  

 den amerikanske avis The New York Times den 23. september 2006 citere en  

 hemmeligstemplet  

 rapport fra de amerikanske efterretningstjenester, hvori det fremgår, at  

 krigen  

 i Irak og den efterfølgende internationale militære tilstedeværelse skaber  

 mere  

 terrorisme, end den forhindrer.
Ligeledes konkluderer Politiets  

 Efterretningstjeneste i Årsberetning for 2005, at det danske militære  

 engagement i bl.a.
Irak øger terrortruslen mod Danmark og danske interesser.
Den nuværende amerikanske strategi i Irak er baseret på en  

 fejlagtig opfattelse af konflikten og af, hvordan der skabes sikkerhed.
Det  

 er  

 på tide, at Danmark vælger sin egen vej.
En ny dansk Irak-strategi bør tage  

 udgangspunkt i, at udenlandske soldater i Irak ikke skaber mere, men mindre  

 sikkerhed.  

 Hjemsendelse af de danske soldater skal ikke betyde ophør af dansk engagement  

 i  

 Irak.
Således skal Danmark  i samarbejde med den irakiske regering  

  fortsætte  

 et langsigtet fokus på genopbygning af Irak, herunder af de irakiske  

 sikkerhedsstrukturer.
Det danske forsvar kan indgå i arbejdet hertil.
Skriftlig fremsættelse Niels Helveg Petersen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om dansk tilbagetrækning fra Irak.
(Beslutningsforslag nr.
B 12).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
