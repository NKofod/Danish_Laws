Nr LSF 165 Forslag til Lov om ændring af lov om radio- og fjernsynsvirksomhed (TV 2's  

 bestyrelse og reklameregler for tv) Fremsat af kommunikationsministeren (Torben Rechendorff) den 18. december 1991 Vedtaget ved tredjebehandling den 6. februar 1992 Lov nr. 87 af 11/02/1992 § 1 I lov om radio- og fjernsynsvirksomhed, jf. lovbekendtgørelse nr. 773 af  

 27. november 1991, foretages følgende ændringer:
 1. I § 15 l, stk. 1, 1. pkt., ændres »TV 2 ledesaf en  

 bestyrelse på 8 medlemmer« til: »TV 2 ledes af en bestyrelse på 9  

 medlemmer«, og i § 15 l, stk. 1, 2. pkt., ændres »5 af  

 medlemmerne udpeges af ministeren« til: »6 af medlemmerne udpeges  

 af ministeren«.
 2. § 19 b, stk. 4, nr. 1 og 2, affattes således:
 »1) I TV 2 10 pct. af den daglige sendetid.
2) Inden for lokal fjernsynsvirksomhed 10 pct. af hver tilladelseshavers  

 daglige sendetid.« § 2 Loven træder i kraft ved bekendtgørelsen i Lovtidende.
Oprindeligt fremsat forslag § 1 I lov om radio- og fjernsynsvirksomhed, jf. lovbekendtgørelse nr. 773 af  

 27. november 1991, foretages følgende ændringer:
 1. I § 15 l, stk. 1, 1. pkt., ændres »TV 2 ledesaf en  

 bestyrelse på 8 medlemmer« til: »TV 2 ledes af en bestyrelse på 9  

 medlemmer« og i § 15 l, stk. 1, 2. pkt., ændres »5 af  

 medlemmerne udpeges af ministeren« til: »6 af medlemmerne udpeges  

 af ministeren«.
 2. § 19 b, stk. 4, nr. 1, affattes således:
»I TV 2 10 pct. af den daglige sendetid.« § 2 Loven træder i kraft den 1. februar 1992.
Bemærkninger til lovforslaget Almindelige bemærkninger Den gældende lov om radio- og fjernsynsvirksomhed foreligger som  

 lovbekendtgørelse nr. 773 af 27. november 1991.
 De seneste større ændringer af loven er foretaget ved lov nr. 771 af 21.  

 november 1990 (Flerårig fastsættelse af licens m.v.) (FT 1990-91, 1. samling,  

 sp. 582, 1315, 1754 og 1885, A sp. 1321, B sp. 63 og C sp. 19) samt ved lov  

 nr. 348 af 6. juni 1991, medieansvarsloven (FT 1990-91, 2. samling, sp. 1544,  

 2112, 6184 og 6536, A sp. 3047, B sp. 625 og C sp. 587).
 Der er desuden foretaget en del mindre ændringer ved lov nr. 743 af 14.  

 november 1990 om visse forhold på telekommunikationsområdet (FT 1990-91, 1.  

 samling, sp. 71, 542, 1454 og 1682, A sp. 279, B sp. 51 og C sp. 5), ved lov  

 nr. 353 af 6. juni 1991 om ophævelse af lov om Lokalradiofonden (FT 1990-91,  

 2. samling, sp. 5227, 5651, 6642 og 6687, A sp. 5819, B sp. 819 og C sp. 675)  

 samt ved lov nr. 380 af 6. juni 1991 om ændring af forskellige  

 lovbestemmelser om inddrivelse af offentlige fordringer (Lønindeholdelse  

 m.v.) (FT 1990-91, 2. samling, sp. 5080, 5362, 6818 og 7179, A sp. 5771, B  

 sp. 1439 og 1675 og C sp. 819).
 Det foreliggende lovforslag indeholder forslag til ændring af antallet af  

 medlemmer i TV 2's bestyrelse og til ændring af reklamereglerne for TV 2.  

 Disse ændringer følger af en aftale af 11. december 1991 mellem regeringen,  

 Socialdemokratiet, Socialistisk Folkeparti, Centrum-Demokraterne, Det  

 Radikale Venstre og Kristeligt Folkeparti om løsning af TV 2's økonomiske  

 problemer som følge af svigtende reklameindtægter.
Om aftalen om løsning af TV 2's økonomiske problemer Den 11. december 1991 blev der indgået en aftale mellem regeringen,  

 Socialdemokratiet, Socialistisk Folkeparti, Centrum-Demokraterne, Det  

 Radikale Venstre og Kristeligt Folkeparti om løsning af TV 2's økonomiske  

 problemer.
Aftalen er gældende indtil udgangen af 1993 og omfatter en ændring  

 af antallet af bestyrelsesmedlemmer i TV 2, rentefritagelse og  

 afdragshenstand i perioden 1991-93 for de af TV 2 optagne statslån,  

 besparelser i TV 2 på ca. 60 mio. kr., ophævelse af begrænsningen på antallet  

 af reklameblokke i TV 2 og udvidelse af reklamesendetiden til 10 % af den  

 samlede sendetid samt en forbedring af den økonomiske styring gennem  

 repræsentation fra TV 2's ledelse i TV2 Reklame A/S' bestyrelse.
Aftalen er  

 optrykt som bilag 1 til lovforslaget.
Aftalen nødvendiggør, at loven ændres således at TV 2's bestyrelse, der i  

 dag består af 8 medlemmer, udvides til 9 medlemmer.
Aftalen nødvendiggør  

 også, at reklamereglerne for TV 2, der i dag begrænser antallet af  

 reklameblokke pr. dag til 5 og antallet af reklameminutter til 20 beregnet  

 som et årligt gennemsnit, dog højst 27 minutter pr. dag, ændres således, at  

 begrænsningen på antallet af blokke ophæves og at reklamesendetiden kan  

 udgøre 10 % af den samlede daglige sendetid.
 Til opfyldelse af aftalen anmodede kommunikationsministeren den 6.  

 december 1991 Folketingets finansudvalg om tilslutning til rentefritagelse og  

 afdragshenstand for så vidt angår de af TV 2 optagne statslån for årene  

 1991-93. Finansudvalget tiltrådte den 11. december kommunikationsministerens  

 anmodning (aktstykke nr. 86 af 11. december 1991).
Lovforslagets økonomiske og administrative konsekvenser Lovforslaget har ingen økonomiske eller administrative konsekvenser for  

 staten eller kommunerne.
Bemærkninger til de enkelte bestemmelser Til § 1 Til nr. 1 Forslaget indebærer, at antallet af bestyrelsesmedlemmer udvides fra 8 til  

 9 således at den del af TV 2's bestyrelse, der udpeges af  

 kommunikationsministeren, udvides fra 5 til 6. Den nuværende bestyrelse blev  

 pr. 1. september 1990 beskikket for en 4-årig periode, jf. § 15 l, stk. 5.  

 Det er fundet mest naturligt, at det nye bestyrelsesmedlem, der beskikkes som  

 følge af udvidelsen af bestyrelsen, følger den nuværende bestyrelses  

 beskikkelsesperiode og således beskikkes for perioden frem til og med den 31.  

 august 1994.
Til nr. 2 Ophævelsen af den nuværende begrænsning på antallet af reklameblokke, hvor  

 der pr. dag maksimalt kan udsendes 5 blokke, medfører, at der kan placeres  

 reklameblokke mellem programmerne overalt i sendefladen.
Sammen med  

 udvidelsen af reklamesendetiden til 10 % af den daglige samlede sendetid  

 antages dette at resultere i forbedrede muligheder for reklameindtjening og  

 herigennem at bidrage til sikring af TV 2's økonomi.
Til § 2 Da en hurtig ændring af reklamereglerne kan have stor betydning for  

 reklameindtjeningen foreslås det, at loven træder i kraft allerede den 1.  

 februar 1992.
Bilag 1 den 11. december 1991 Aftale om løsning af TV 2's økonomiske problemer i licensforligsperioden 1991-93 Som følge af svigtende reklameindtægter har TV 2 fået store økonomiske  

 problemer, som det vil være uforsvarligt at søge løst gennem låneoptagelse,  

 der vil forøge TV 2's i forvejen meget store gæld.
 Der er enighed mellem regeringen, Socialdemokratiet, Socialistisk  

 Folkeparti, Centrum-Demokraterne, Det Radikale Venstre og Kristeligt  

 Folkeparti om:
1) at TV 2 får rentefritagelse og afdragshenstand i årene 1991-93 for de  

 af TV 2 optagne statslån.
Herved slipper TV 2 for årlige renteudgifter på ca.  

 50 mio. kr.
 2) at de af TV 2-bestyrelsen vedtagne besparelser på 60 mio. kr. i 1992  

 fastholdes i 1993.
 3) at reklamereglerne for TV 2 ændres på to punkter, således at  

 begrænsningen på antallet af reklameblokke ophæves og således at  

 reklamesendetiden udvides til 10 % af den samlede daglige sendetid.
 4) at TVR gives adgang til på vegne af TV 2 at varetage den del af  

 sponsoraftalerne, der vedrører allerede producerede eller indkøbte  

 programmer.
5) at der med henblik på en forbedring af den økonomiske styring i TV 2  

 sikres TV 2 en øget indsigt i reklameindtægternes størrelse og fordeling over  

 året.
Dette kan ske ved at kommunikationsministeren i forbindelse med valget  

 af bestyrelse på TVR's generalforsamling sikrer at TV 2's ledelse  

 repræsenteres i TVR's bestyrelse (programansvarlige i TV 2 skal dog ikke  

 kunne vælges). TV 2 og TVR opretholdes iøvrigt som to selvstændige  

 virksomheder.
 6) at TV 2's bestyrelse udvides således, at den fremover vil bestå af 6  

 ministerudpegede medlemmer, 2 medlemmer udpeget af de regionale virksomheders  

 bestyrelser i fællesskab og 1 medlem udpeget af de faste medarbejdere i TV 2.  

 Bestyrelsen udvides altså fra de nuværende 8 til 9 medlemmer.
 7) at det præciseres, at statsgaranterede lån optages af TV 2-fonden og at  

 TV 2 kan trække på en kassekredit således at likviditetsproblemer som følge  

 af udsving i indtægter og udgifter hen over året kan undgås.
 Gennemførelse af forslagene kræver at lov om radio- og fjernsynsvirksomhed  

 ændres (bestyrelsesudvidelsen og ændringen af reklamereglerne), at TV 2's  

 vedtægter ændres (låneoptagelse i TV 2-fonden og muligheden for at trække på  

 en kassekredit), at Kulturudvalget godkender TVR's varetagelse af  

 sponsoropgaver og at Finansudvalget tiltræder aktstykke om rentefritagelse og  

 afdragshenstand.
Bilag 2 I dette bilag er (med mindre skrift) indsat den gældende formulering af de bestemmelser, der berøres af lovforslaget 1. I § 15 l, stk. 1, 1. pkt., ændres »TV 2 ledes af  

 en bestyrelse på 8 medlemmer« til: »TV 2 ledes af en bestyrelse på  

 9 medlemmer« og i § 15 l, stk. 1, 2. pkt., ændres »5 af  

 medlemmerne udpeges af ministeren« til: »6 af medlemmerne udpeges  

 af ministeren«.
15 l.
TV 2 ledes af en bestyrelse på 8 medlemmer, som beskikkes af  

 kommunikationsministeren. 5 af medlemmerne udpeges af ministeren og skal  

 tilsammen repræsentere mediemæssig, kulturel og ledelsesmæssig indsigt.
De  

 regionale bestyrelser i fællesskab, jf. § 15 n, stk. 5, udpeger 2 medlemmer  

 og medarbejderne i den landsdækkende virksomhed 1 medlem til den centrale  

 bestyrelse.
 2. § 19 b, stk. 4, nr. 1, affattes således:
»I TV 2 10 pct. af den daglige sendetid.« 19 b . . .
 Stk. 4. Reklameudsendelser må ikke udgøre mere end:
1) I TV 2 20 minutter daglig beregnet som et årligt gennemsnit.  

 Reklametiden kan ikke overstige 27 minutter pr. dag.
Der må maksimalt  

 udsendes 5 reklameblokke pr. dag.
Efter 2. behandling den 18. december 1991 § 1 I lov om radio- og fjernsynsvirksomhed, jf. lovbekendtgørelse nr. 773 af  

 27. november 1991, foretages følgende ændringer:
 1. I § 15 l, stk. 1, 1. pkt., ændres »TV 2 ledesaf en  

 bestyrelse på 8 medlemmer« til: »TV 2 ledes af en bestyrelse på 9  

 medlemmer«, og i § 15 l, stk. 1, 2. pkt., ændres »5 af  

 medlemmerne udpeges af ministeren« til: »6 af medlemmerne udpeges  

 af ministeren«.
 2. § 19 b, stk. 4, nr. 1 og 2, affattes således:
 »1) I TV 2 10 pct. af den daglige sendetid.
2) Inden for lokal fjernsynsvirksomhed 10 pct. af hver tilladelseshavers  

 daglige sendetid.« § 2 Loven træder i kraft ved bekendtgørelsen i Lovtidende.
