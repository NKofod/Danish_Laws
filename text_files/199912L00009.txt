Fremsat den 6. oktober 1999 af undervisningsministeren  

 (Margrethe Vestager) Forslag til Lov om ændring af lov om ændring  

 af lov om grundlæggende social- og sundhedsuddannelser inden for  

 bistands-, pleje- og omsorgsområdet m.v.
(Revision af den pædagogiske grunduddannelse) § 1 I lov nr. 501 af 12. juni 1996 om ændring af lov om  

 grundlæggende social- og sundhedsuddannelser inden for bistands-,  

 pleje- og omsorgsområdet m.v. ophæves § 2.
§ 2 Loven træder i kraft den 3. januar 2000.
Bemærkninger til lovforslaget Almindelige bemærkninger 1. Baggrunden for lovforslaget Ved lov nr. 501 af 12. juni 1996 om ændring af lov  

 om grundlæggende social- og sundhedsuddannelser inden for bistands-,  

 pleje - og omsorgsområdet m.v. blev der etableret en  

 grundlæggende pædagogisk uddannelse til  

 pædagogmedhjælper, dagplejer, omsorgsmedhjælper m.v.  

 (Folketingets Forhandlinger 1995-96 sp. 1435, 1778, 7087 og 7383 samt Till .A  

 sp. 2354, Till.
B sp. 985 og Till.
C. sp. 780 ).
 Loven skulle bidrage til opfyldelsen af regeringens  

 målsætning om Uddannelse til alle unge.
 Målsætningen om Uddannelse til alle unge, der  

 stadig er en målsætning for regeringen, og som nu er  

 konkretiseret til, at 95 pct. af en ungdomsårgang skal have en  

 ungdomsuddannelse, udspringer af, at personer med uddannelseserfaringer har  

 væsentlig bedre muligheder for at klare en almindelig  

 voksentilværelse end personer uden uddannelse.
På baggrund af den udvalgsbetænkning (nr.  

 1277), der blev afgivet den 15. august 1994, foreslog regeringen, at der med  

 lovændringen blev etableret en bred ungdomsuddannelse på det  

 pædagogiske område, der rettede sig mod de arbejdsområder  

 på dag- og døgnpasningsområdet - herunder dagplejen - hvor  

 der på daværende tidspunkt ikke var beskæftiget personale  

 med en pædagogisk uddannelse.
Der var tale om en grundlæggende  

 uddannelse, der byggede på et almindeligt grundskoleniveau.
 Ændringslovens § 2 fastsatte, at  

 ændringsloven skulle tages op til revision i folketingsåret  

 1999-2000.
Af bemærkningerne til bestemmelsen, der nu  

 foreslås ophævet, fremgår det, at undervisningsministeren  

 på grundlag af indvundne erfaringer med den pædagogiske  

 grunduddannelse i tiden indtil 1. januar 1999 agter at tage uddannelsen op  

 til revision i folketingsåret 1999-2000. Supplerende anføres det  

 i lovforslagets almindelige bemærkninger, at der, efter at de 2-3  

 første elevoptag har afsluttet deres uddannelse, vil blive foretaget  

 en evaluering af uddannelsen, herunder af dennes placering i  

 uddannelsessystemet.
Herefter vil der blive taget stilling til uddannelsens  

 fremtid.
Ministeriet har med henblik på denne stillingtagen  

 gennemført en evaluering af uddannelsen.
Evalueringen er foretaget af  

 PLS Consult i første halvår af 1999, og rapporten blev afleveret  

 til Undervisningsministeriet ultimo juni 1999.
 Det fremgår af evalueringsrapporten, at den  

 pædagogiske grunduddannelse har et hensigtsmæssigt fagligt  

 indhold i forhold til dens længde, elevgrundlag samt arbejdsmarkeds- og  

 videreuddannelsesmuligheder.
Rapportens konklusion bygger på en sammenstilling  

 af, at uddannelsen har et begrænset frafald og samtidig formår at  

 give elever og færdiguddannede et fagligt og personligt udbytte, der  

 vurderes positivt af både praktiksteder og af arbejdsmarkedet.  

 Ligeledes vurderes det, at uddannelsens længde er hensigtsmæssig  

 i relation til at fremme elevernes videreuddannelsesmuligheder.
Denne  

 konklusion svarer til, hvad ministeriet mere uformelt har erfaret i den tid  

 uddannelsens har eksisteret.
En delkonklusion anfører, at det er en svaghed ved  

 uddannelsens organisering, at kommunernes kendskab til uddannelsen og  

 motivation for oprettelse af elevpladser er begrænset, hvilket  

 medfører en utilstrækkelig, spredt og tilfældig  

 rekruttering til uddannelsen.
I den forbindelse peges der også  

 på, at kommunernes økonomiske ressourcer betragtes som en  

 barriere for oprettelse af elevpladser.
Evalueringsrapporten opregner, at der er oprettet i alt  

 951 elevpladser fordelt på ca. halvdelen af landets kommuner og langt  

 de fleste amtskommuner.
Stadig flere kommuner opretter elevpladser.
Rapporten  

 viser desuden, at der er langt flere ansøgere til uddannelsen end  

 udbudte elevpladser.
Kommunerne optager ca. 16 pct. og amterne ca. 7 pct. af  

 ansøgerne.
Uddannelsen er meget eftertragtet.
Den pædagogiske grunduddannelse vil ved yderligere  

 elevoptag kunne øge sit bidrag til opfyldelse af regeringens  

 målsætning om uddannelse til alle unge.
En udvidelse af  

 uddannelseskapaciteten skal dog af hensyn til det pædagogiske  

 arbejdsmarked ses i sammenhæng med udbuddet af uddannelsespladser inden  

 for pædagoguddannelsen.
2. Forslaget Det foreslås, at den pædagogiske  

 grunduddannelse fortsætter med den nuværende struktur og det  

 nuværende faglige indhold i henhold til gældende regler.
3. Høring Forslaget har været til høring i Rådet  

 for Social- og Sundhedsuddannelser, Pædagogisk Medhjælperforbund,  

 Forbundet af Offentligt Ansatte, Specialarbejderforbundet i Danmark,  

 Kvindeligt Arbejderforbund i Danmark, Amtsrådsforeningen,  

 Københavns Kommune, Frederiksberg Kommune samt Socialministeriet og  

 Finansministeriet.
Desuden har bl. a.
Erhvervsuddannelsesrådet,  

 Pædagogseminariernes Bestyrelsesforening, Pædagogseminariernes  

 Rektorforsamling, BUPL og Socialpædagogernes Landsforbund udtalt sig om  

 forslaget.
 Udtalelserne er positive overfor forslaget og er generelt  

 på linie med de foran nævnte bemærkninger.
4. Administrative og økonomiske konsekvenser for det  

 offentlige Lovforslaget har ingen administrative eller  

 økonomiske konsekvenser for det offentlige.
5. Administrative og økonomiske konsekvenser for  

 erhvervslivet Lovforslaget har ingen administrative eller  

 økonomiske konsekvenser for erhvervslivet.
6. Miljømæssige konsekvenser Lovforslaget har ingen miljømæssige  

 konsekvenser.
7. Forholdet til EU-retten Lovforslaget har ingen EU-retlige aspekter.
Lovforslagets konsekvenser i  

 hovedtræk Positive konsekvenser Negative konsekvenser Økonomiske konsekvenser for stat, amter og  

 kommuner Ingen Ingen Administrative konsekvenser for stat, amter og  

 kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten ingen aspekter Bemærkninger til lovforslagets  

 enkelte bestemmelser Der henvises til de almindelige bemærkninger.
Bilag 1 Lovforslaget sammenholdt med gældende lov Gældende formulering Lovforslaget I lov nr. 501 af 12. juni 1996 om ændring af lov om  

 grundlæggende social- og sundhedsuddannelser inden for bistands-,  

 pleje- og omsorgsområdet m.v.
 I lov nr. 501 af 12. juni 1996 om ændring af lov om  

 grundlæggende social- og sundhedsuddannelser inden for bistands-,  

 pleje- og omsorgsområdet m.v. ophæves § 2.
 § 2 Reglerne i denne lov tages op til revision i  

 folketingsåret 1999-2000.
