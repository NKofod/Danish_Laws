 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg,  Gøre vitterligt: Rigsdagen har  

 vedtaget og Vi ved Vort Samtykke stadfæstet følgende Lov:
§ 1 Ministeren for offentlige Arbejder bemyndiges til paa Statskassens Regning § 2 Til Statens Anlæg af Lufthavnene ved Aalborg, Aarhus, Esbjerg og Odense  

 skal der af de paagældende Købstadskommuner ydes et Tilskud, svarende til  

 Udgifterne - herunder eventuelle Ekspropriationsudgifter - ved Erhvervelsen  

 af det til Lufthavnen med tilhørende Vejanlæg fornødne Areal samt ved paalæg  

 af Indflyvningsservitutter paa de Havnen omgivende Arealer.
 Til Statens Udvidelse af Rønne Flyveplads vil der fra lokal Side være at  

 yde et Tilskud, bestaaende deri, at den eksisterende Flyveplads med Bygninger  

 og Tilbehør af enhver Art vederlagsfrit overlades til Staten.
 For Aalborgs og Esbjergs Vedkommende fradrages der i de fornævnte Tilskud  

 de af disse Kommuner inden Krigen afholdte Udgifter ved Tilvejebringelse af  

 Arealer og Anlæg m.v. i det Omfang, hvori saadanne nu overtages af Staten.
For saa vidt og i det Omfang Arealerhvervelse eller Paalæg af  

 Indflyvningsservitutter sker ved Ekspropriation, lægges vedkommende  

 Kommissions Afgørelse af Erstatningsspørgsmaalet til Grund ved Beregningen af  

 det Tilskud, som fra lokal Side skal ydes til de paagældende Lufthavnes  

 Etablering.
Saafremt Arealerhvervelse og Paalæg af Indflyvningsservitutter  

 ikke sker ved Ekspropriation, men derved, at faste Ejendomme, der er  

 overgaaet i Statens Eje som Følge af de tyske Besættelsesmyndigheders  

 Benyttelse (Skødeklausulejendomme), helt eller delvis inddrages under  

 Lufthavnen eller paalægges Indflyvningsservitutter, sker Fastsættelsen af den  

 Værdi, hvortil Arealer og Servitutpaalæg skal sættes ved Opgørelse af  

 Kommunens Tilskud, i Mangel af mindelig Overenskomst med bindende Virkning af  

 en Kommission, bestaaende af en af Kongen udnævnt Formand, der skal opfylde  

 Betingelserne for at beskikkes til Landsdommer, samt 2 af Ministeren for  

 offentlige Arbejder og 2 af vedkommende Amtsraad valgte Medlemmer.
 Der tillægges den i Henhold til foranstaaende Stykke nedsatte Kommissions  

 Formand og Medlemmer Vederlag, hvis Størrelse fastsættes af Ministeren for  

 offentlige Arbejder.
 Formanden antager den fornødne Medhjælp.
§ 3 For Aalborg Kommunes Vedkommende kan det i § 2 omhandlede Tilskud ikke  

 overstige de anslaaede Udgifter til Arealerhvervelse og Servitutbelægning ved  

 Udbygning af den paagældende Flyveplads til en Lufthavn af Klasse A af  

 Minimumsstørrelse.
 Saafremt der senere bliver Tale om Udvidelse af Aarhus, Esbjerg og Odense  

 Lufthavne, betaler de paagældende Købstadskommuner Udgifterne til yderligere  

 Arealerhvervelse til en Lufthavn af Klasse A af Minimumsstørrelse og bekoster  

 Sikringen af Indflyvningen til en saadan Havn, medens Udvidelser af disse  

 Lufthavne ud over Minimumsstørrelsen saavel som Udvidelse af Aalborg og Rønne  

 Lufthavne bekostes fuldt ud af Staten.
§ 4 København, Frederiksberg og Gentofte Kommuner betaler som Tilskud til de  

 forestaaende Udvidelser af Københavns Lufthavn ved Kastrup et Beløb svarende  

 til, hvad Arealerhvervelse og Sikring efter nugældende Regler af  

 Indflyvningen til en Lufthavn af Klasse A af Minimumsstørrelse ved Kastrup  

 ville have kostet ved Lufthavnens Anlæg.
Af det nævnte Tilskud betaler  

 Københavns Kommune 4/5 og Frederiksberg og Gentofte kommuner hver 1/10.
 Saafremt der ikke mellem Ministeriet for offentlige Arbejder og de  

 paagældende Kommuner kan opnaas Enighed om Størrelsen af det i Stk. 1  

 omhandlede Beløb, fastsættes dette med bindende Virkning af den i § 2, Stk.  

 5, nævnte Kommission.
§ 5 De til Gennemførelsen af fornævnte Foranstaltninger fornødne Beløb  

 bevilges paa de aarlige Finanslove.
 Hvorefter alle vedkommende sig have at rette.
 Givet i København, den 12. juli 1946.
 Under Vor Kongelige Haand og Segl.
 Christian R.
(L.
S.) /N.
Elgaard.
