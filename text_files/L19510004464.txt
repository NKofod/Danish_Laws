 I henhold til kgl. resolution af 9. oktober 1950 har Danmark ratificeret  

 følgende konvention med tillægsprotokol:
INTERNATIONAL KONVENTION om indførelse af visse ensartede regler om immunitet for  

 statsskibe.
Præsidenten for Det tyske Rige, Hans Majestæt Belgiens Konge, Præsidenten  

 for republikken Brasilien, Præsidenten for republikken Chile, Hans Majestæt  

 Kongen af Danmark og Island, Hans Majestæt Kongen af Spanien, Den estniske  

 Statsældste, Præsidenten for den franske republik, Hans majestæt Kongen af  

 det forenede Kongerige Storbritannien og Irland og de britiske oversøiske  

 lande, Kejser af Indien, Hans Højhed Kongeriget Ungarns Rigsforstander, Hans  

 Majestæt Kongen af Italien, Hans Majestæt Kejseren af Japan, Præsidenten for  

 republikken Letland, Præsidenten for republikken Mexico, Hans Majestæt Kongen  

 af Norge, Hendes Majestæt Dronningen af Nederlandene, Præsidenten for den  

 polske republik, Præsidenten for den portugisiske republik, Hans Majestæt  

 Kongen af Rumænien, Hans Majestæt Serbernes, Kroaternes og Slovenernes Konge  

 og Hans Majestæt Kongen af Sverige har i erkendelse af det ønskelige i, at der ved fælles overenskomst  

 fastsættes visse ensartede regler om immunitet for statsskibe, besluttet at  

 afslutte en dertil sigtende konvention og som deres befuldmægtigede udnævnt:
( her opregnes navnene på de befuldmægtigede) Hvilken, dertil behørigt befuldmægtigede, er kommet overens om følgende:
 Artikel 1.
 Søgående skibe, der tilhører stater eller benyttes af dem, ladninger, der  

 tilhører stater, ladninger og passagerer, der befordres af statsskibe, såvel  

 som de stater, der er ejere af skivene eller som benytter dem, eller som er  

 ejere af ladningerne, er i henseende til fordringer, der angår benyttelsen af  

 skibe eller befordringen af ladningerne, underkastet de samme regler om  

 ansvar og de samme forpligtelser, som gælder for private skibe, ladninger og  

 rederivirksomheder.
 Artikel 2.
 Forsåvidt angår dette ansvar og disse forpligtelser er reglerne om  

 domstolenes kompetence, om hvilke krav, der kan gøres gældende for den, og om  

 rettergangsmåden de samme som for handelsskibe i privat eje og for private  

 ladninger og deres ejere.
 Artikel 3.
 § 1.  Bestemmelserne i de to foregående artikler er  

 ikke anvendelige på krigsskibe, på statsyachter, opsynsskibe, hospitalsskibe,  

 hjælpeskibe, provianteringsskibe og andre skibe, der tilhører eller benyttes  

 af en stat, og som i det øjeblik, da fordringen opstår, udelukkende anvendes  

 i ikke-kommerciel statstjeneste, og disse skibe skal ikke være genstand for  

 arrest, beslag eller nogen anden retlig tilbageholdelse og heller ikke for  

 nogen retsforfølgning »in rem«.
 De interesserede har dog ret til at fremføre deres krav for de kompetente  

 domstole i den stat, der ejer eller benytter skibet, uden at denne stat kan  

 gøre brug af sin immunitet forsåvidt angår:
1. krav på erstatning i anledning af sammenstød eller  

 andre søulykker; 2. krav på godtgørelse for bistand og bjærgning og på  

 havaribidrag; 3. krav, der grunder sig på reparation, levering af  

 fornødenheder og andre kontrakter vedrørende skibet.
 § 2.  De samme regler anvendes på ladninger, der  

 tilhører en stat og befordres på sådanne skibe som ovenfor nævnt.
 § 3.  Ladninger, der tilhører en stat og befordres på  

 handelsskibe i et ikke-kommercielt statsøjemed, skal ikke være genstand for  

 arrest, beslag eller nogen anden retlig tilbageholdelse og heller ikke for  

 nogen retsforfølgning »in rem«.
 Krav på erstatning i anledning af sammenstød og søulykke, krav på  

 godtgørelse for bistand og bjærgning og på havaribidrag, såvel som krav, der  

 grunder sig på kontrakter vedrørende disse ladninger, skal dog kunne indtales  

 ved den domstol, der har kompetence i kraft af artikel 2.
 Artikel 4.
 Staterne kan påberåbe sig samme realitetsindsigelser,  

 forældelsesindsigelser og ansvarsbegrænsninger som private skibe og deres  

 ejere.
Hvis det er nødvendigt at tilpasse eller ændre bestemmelserne om sådanne  

 realitetsindsigelser, forældelsesindsigelser og ansvarsbegrænsninger for at  

 gøre den anvendelige på krigsskibe eller på statsskibe, der omfattes af  

 artikel 3, skal der sluttes en særskilt konvention i dette øjemed.
Indtil  

 dette er sket, kan de nationale love fastsætte de fornødne bestemmelser i  

 overensstemmelse med nærværende konventions ånd og grundsætninger.
 Artikel 5.
 Er der i det i artikel 3 nævnte tilfælde efter domstolens mening tvivl om  

 skibets eller ladningens statslige og ikke-kommercielle karakter, skal en  

 bevidnelse, under tegnet af den diplomatiske repræsentant for den  

 kontraherende stat, som skibet eller ladningen tilhører, og fremsendt ved  

 mellemkomst af den stat, for hvis domstole sagen er indbragt, gælde som bevis  

 for, at skibet eller ladningen omfattes af artikel 3, men kun forsåvidt det  

 drejer sig om at få ophævet arrest, beslag eller anden retlig  

 tilbageholdelse.
 Artikel 6.
 Bestemmelserne i denne konvention skal anvendes i enhver kontraherende  

 stat under forbehold af adgang til ikke at gøre dem anvendelige til fordel  

 for ikke kontraherende stater og deres undersåtter eller til at gøre  

 anvendelsen betinget af gensidighed.
 På den anden side er intet til hinder for, at en kontraherende stat ved  

 sine egne love bestemmer, hvilke rettigheder dens borgere skal have for dens  

 domstole.
 Artikel 7.
I krigstid forbeholder enhver kontraherende stat sig ret til ved en  

 erklæring, meddelt de andre kontraherende stater, at suspendere anvendelsen  

 af nærværende konvention i den forstand, at i et sådant tilfælde hverken de  

 skive, der tilhører eller benyttes af den, eller de ladninger, der tilhører  

 den, skal kunne være genstand for beslag, arrest eller tilbageholdelse af en  

 udenlandsk domstol.
Men fordringshaveren skal have ret til at anlægge sag ved  

 den domstol, der er kompetent i kraft af artikel 2 og 3.
 Artikel 8.
 Intet i denne konvention har indflydelse op de kontraherende staters ret  

 til at tage de forholdsregler, som de af neutraliteten flydende rettigheder  

 og pligter kan gøre påkrævede.
 Artikel 9.
Senest ved udløbet af en tidsfrist af to år fra dagen for undertegningen  

 af konventionen at regne træder den belgiske regering i forbindelse med de  

 høje kontraherende parters regeringer, der har erklæret sig rede til at  

 ratificere den, med det formål at få afgjort, om der er anledning til at  

 sætte den i kraft.
Ratifikationerne deponeres i Bryssel på den dag, der  

 fastsættes ved overenskomst mellem de nævnte regeringer.
Den første  

 deponering af ratifikationer skal konstateres ved protokol, der undertegnes  

 af repræsentanterne for de stater, der tager del deri, af af Belgiens  

 udenrigsminister.
 Senere deponeringer skal ske ved en skriftlig meddelelse, rettet til den  

 belgiske regering og ledsaget af ratifikationsinstrumentet.
Bekræftet genpart af protokollen angående den første deponering af  

 ratifikationer, af de i foregående stykke nævnte meddelelser, såvel som de af  

 ratifikationsinstrumenter, der ledsager dem, skal straks, ved den belgiske  

 regerings foranstaltning og ad diplomatisk vej, sendes til de stater, der har  

 undertegnet eller tiltrådt denne konvention.
I de i foregående stykke nævnte  

 tilfælde skal den nævnte regering samtidig give underretning om, på hvilken  

 dag den modtog meddelelsen.
 Artikel 10.
 De stater, der ikke har undertegnet, kan tiltræde denne konvention, hvad  

 enten de har været repræsenterede på den internationale konference i Bryssel  

 eller ikke.
 En stat, der ønsker at tiltræde, meddeler skriftlig sin hensigt til den  

 belgiske regering, idet den oversender tiltrædelsesdokumentet, der deponeres  

 i den nævnte regerings arkiver.
 Den belgiske regering skal straks oversende alle de stater, der har  

 undertegnet eller tiltrådt konventionen, en bekræftet genpart af meddelelsen  

 såvel som at tiltrædelsesdokumentet med angivelse af, på hvilken dag den  

 modtog meddelelsen.
 Artikel 11.
De høje kontraherende parter kan ved undertegningen, ved deponeringen af  

 ratifikationerne eller ved tiltrædelsen erklære, at deres antagelse af denne  

 konvention ikke skal gælde for bestemte eller for nogen af de selvstyrede  

 dominions, kolonierne, besiddelserne, protektoraterne eller de oversøiske  

 territorier, der befinder sig under deres overhøjhed eller beskyttelse, Som  

 følge heraf kan de senere tiltræde særskilt for den ene eller den anden af  

 disse selvstyrende dominions, kolonier, besiddelser, protektorater eller  

 oversøiske territorier, der således har været udelukkede i deres oprindelige  

 erklæring.
De kan også, i overensstemmelse med de her givne bestemmelser,  

 opsige denne konvention særskilt for en eller flere af de selvstyrende  

 dominions, kolonier, besiddelserne, protektoraterne eller de oversøiske  

 territorier, der står under deres overhøjhed eller beskyttelse.
 Artikel 12.
 For de stater, der deltager i den første deponering af ratifikationer,  

 træder denne konvention i kraft et år efter deponeringsprotokollens datum.  

 For de stater, der senere ratificerer eller tiltræder konventionen, ligesom i  

 tilfælde, hvor ikraftsættelsen skre senere i henhold til artikel 11, træder  

 den i kraft seks måneder efter, at den belgiske regering har modtaget de  

 meddelelser, der omhandles i artikel 9, 2det stykke og i artikel 10, 2det  

 stykke.
 Artikel 13.
 Skulle en af de kontraherende stater ønske at opsige denne konvention,  

 skal opsigelsen skriftlig meddeles den belgiske regering, der straks skal  

 tilstille alle de øvrige stater bekræftet genpart af meddelelsen med  

 oplysning om dagen for modtagelsen.
 Opsigelsen får alene virkning for den stat, der har foretaget den, og  

 først et år efter at opsigelsen er modtaget af den belgiske regering.
 Artikel 14.
 Enhver af de kontraherende stater har ret til at begære en ny konference  

 sammenkaldt med det formål at undersøge hvilke forbedringer, der kan indføres  

 i konventionen.
 Den stat, der vil gøre brug af denne ret, skal et år i forvejen meddele de  

 andre stater sin hensigt gennem den belgiske regering, der vil påtage sig at  

 sammenkalde konferencen.
 Udfærdiget i Bryssel, i eet eksemplar den 10. april 1926.
 Protokol undertegnet i Bryssel den 24. maj 1934 som tillæg til den  

 under 10. april 1926 sammesteds undertegnede internationale konvention om  

 indførelse af visse ensartede regler om immunitet for statsskibe.
De regeringer, der har undertegnet den internationale konvention om  

 indførelse af visse regler om immunitet for statsskibe, har, efter at have anerkendt nødvendigheden af at præcisere enkelte af de  

 deri indeholdte bestemmelser, udpeget de undertegnede befuldmægtigede, som  

 efter indbyrdes forevisning af deres i behørig form affattede og godkendte  

 fuldmagter er kommet overens om følgende:
 I.
 Da der er opstået tvivl om spørgsmålet, hvorvidt og i hvilken udstrækning  

 ordene »benyttes af en stat« i konventionens artikel 3 gælder eller  

 kunne fortolkes som gældende skibe, der befragtes af en stat enten på tid  

 eller for bestemt rejse, afgivet nedenstående erklæring til klarlæggelse af  

 forholdet:
»Skibe, der er befragtet afg en stat enten på tid eller for bestemt  

 rejse,- og som udelukkende anvendes i ikke-kommerciel statstjeneste - såvel  

 som de af samme befordrede ladninger kan ikke være genstand for arrest,  

 beslag eller nogen anden retlig tilbageholdelse, men denne immunitet skal  

 ikke kunne præjudicere andre rettigheder eller regresmidler, som de  

 interesserede måtte have.
En bevidnelse udfærdiget således som fastsat i  

 konventionens artikel 5 af den diplomatiske repræsentant for den pågældende  

 stat skal også i det her omhandlede tilfælde gælde som bevis på arten af den  

 tjeneste, i hvilken skibet benyttes.« II.
 Med hensyn til den i artikel 3, 1ste stykke, nævnte undtagelse er det en  

 aftale, at ejendomsretten til et skib erhvervet af staten eller statens  

 benyttelse af samme på det tidspunkt, hvor foranstaltninger til arrest,  

 beslag eller anden retlig tilbageholdelse finder sted, skal betragtes som  

 faldende sammen med den eksisterende ejendomsret eller faktiske benyttelse i  

 det øjeblik, fordringen opstår.
 Heraf følger, at staterne kan påberåbe sig denne artikel til fordel for de  

 skibe, de ejer eller benytter på det tidspunkt, hvor foranstaltninger til  

 arrest, beslag eller anden retlig tilbageholdelse finder sted, såfremt de  

 pågældende skibe udelukkende benyttes i ikke- kommerciel statstjeneste.
 III.
 Det er en aftale, at intet i bestemmelserne i konventionens artikel 5  

 forhindrer de interesserede regeringer i selv at møde i den jurisdiktion,  

 hvor sagen er til behandling, og der fremlægge den i fornævnte artikel  

 omtalte bevidnelse, når det sker i overensstemmelse med den rettergangsmåde,  

 som er fastsat ved de nationale love.
 IV.
 Da konventionen på intet punkt berører krigsførende og neutrale staters  

 rettigheder og forpligtelser, gøres der ved artikel 7 på ingen måde indgreb i  

 de på behørig vis oprettede priseretters kompetence.
 V.
 Det er en aftale, at intet i bestemmelserne i konventionens artikel 2 på  

 nogen måde begrænser eller berører anvendelsen af de nationale procesregler i  

 sager, hvor staten er part.
 VI.
 Når det drejer sig om bevisførelse eller fremlæggelse af dokumenter, og  

 sådan bevisførelse eller dokumentation efter den pågældende regerings mening  

 ikke kan ske, uden at nationale interesser skades derved, skal regeringen  

 kunne afholde sig derfra ved at påberåbe sig varetagelsen af disse nationale  

 interesser.
 Til bekræftelse heraf har de undertegnede, der er behørigt bemyndiget af  

 deres regeringer, underskrevet nærværende tillægs-protokol, som vil være at  

 betragte som integrerende del af konventionen af 10 april 1926., hvortil den  

 knytter sig.
 Udfærdiget i Bryssel den 24. maj 1934, i eet eksemplar, som skal forblive  

 deponeret i den belgiske regerings arkiver.
 Danmarks ratifikationsinstrument blev den 16. november 1950 deponeret i  

 det belgiske udenrigsministerium, og konvention med dertil hørende  

 tillægsprotokol er herefter i overensstemmelse med artikel 12 for Danmarks  

 vedkommende trådt i kraft den 16. maj 1951.
Nedenfor anføres de lande, som hidtil har ratificeret, henholdsvis  

 tiltrådt konventionen.
Den vedføjede dato angiver tidspunktet for  

 deponeringen af ratifikationsinstrumentet, respektive notifikationen af  

 tiltrædelsen:
 Hvilket herved bringes til almindelig kundskab.
 Udenrigsministeriet, den 8. oktober  

 1951.
 Ole Bjørn Kraft.
