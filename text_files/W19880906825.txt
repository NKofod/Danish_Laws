Ankestyrelsens principafgørelse P-2-88 om bistandstillæg - kørestolsbruger - plejetillæg Resume:
 En 59-årig gift kvinde, der modtog højeste førtidspension og bi standstillæg på grund af mangeårig leddegigt og var kørestolsbruger, fandtes ikke berettiget til plejetillæg, idet invaliditeten ikke skønnedes at bevirke, at ansøgeren havde brug for vedvarende pleje eller tilsyn, der nødvendiggjorde andres stadige nærværelse.
Ansøgeren led yderligere af følger efter lårbensbrud og var overvægtig som følge af medicinindtagelse.
Hun var ikke i stand til at forlade kørestolen ved egen hjælp.
 Ankestyrelsen fandt, at hun stadig var berettiget til bistandstillæg.
 Love:
Lov om social pension - lovbekendtgørelse nr. 612 af 24. juni 1996 - § 16, stk. 2 Lov om højeste, mellemste, forhøjet almindelig og almindelig førtidspension m.v. - lovbekendtgørelse nr. 485 af 29. maj 2007 - § 16, stk. 2 Sagsfremstilling:
En gift kvinde søgte i januar 1986 som 59-årig om plejetillæg.
Hun havde siden 1961 modtaget invalidepension.
Hun modtog nu højeste førtidspension og siden 1972 tillige bistandstillæg.
Ansøgeren havde gennem 40 år haft leddegigt.
Hun led endvidere af følger efter lårbensbrud og var stærkt overvægtig som følge af medicinindtagelse Ansøgeren var gift med en pensioneret tjenestemand.
Ansøgeren sad i kørestol.
Hun var ikke i stand til ved egen hjælp at forlade kørestolen.
 Ansøgeren fik hjælp af ægtefællen og, når denne ikke var hjemme, af en nærboende datter.
 Revaliderings- og pensionsnævnet gav afslag på plejetillæg med henvisning til, at ansøgerens invaliditet ikke skønnedes at medføre en så omfattende pleje eller tilsyn, der nødvendiggjorde andres stadige nærværelse.
 Ansøgeren ansås fortsat for berettiget til det tidligere tilkendte bistandstillæg.
 Sagen blev på ansøgerens vegne anket af en ergoterapeut, der henviste til, at ansøgeren ikke kunne lages alene, da hun var fuldstændig afhængig af andres hjælp.
 Lovgrundlag: Lov om social pension § 16, stk. 2.
 Afgørelse:
 Ankestyrelsen finder, at ansøgeren fortsat opfylder betingelserne for at opnå bistandstillæg.
Invaliditeten skønnes derimod ikke at bevirke, at ansøgeren må have vedvarende pleje eller tilsyn, der nødvendiggør andres stadige nærværelse.
Betingelserne for at opnå plejetillæg er herefter ikke opfyldt.
 Ankestyrelsen tiltræder således revaliderings- og pensionsnævnets afgørelse.
