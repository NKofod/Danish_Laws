 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om banker og sparekasser m.v., jf. lovbekendtgørelse nr. 57 af 2.  

 februar 1993, foretages følgende ændringer:
 1. § 23 affattes således:
 »§ 23.  Et pengeinstituts engagement, jf. stk. 5,  

 med en kunde eller gruppe af indbyrdes forbundne kunder må ikke overstige 25  

 pct. af pengeinstituttets ansvarlige kapital, jf. § 21 a, stk. 1.
 Stk. 2.  Engagementer, der udgør 10 pct. eller mere af  

 den ansvarlige kapital, skal indberettes til Finanstilsynet hvert kvartal.  

 Tilsynet fastsætter nærmere bestemmelser om indberetningerne, herunder om  

 undtagelse for indberetning af visse engagementer.
 Stk. 3.  Det samlede beløb af et pengeinstituts  

 engagementer, der udgør 10 pct. eller mere af den ansvarlige kapital, må ikke  

 overstige 800 pct. af pengeinstituttets ansvarlige kapital.
Stk. 4.  Et pengeinstitut skal til enhver tid overholde  

 de i stk. 1 og 3 fastsatte øvre engagementsgrænser.
Overstiger engagementerne  

 de fastsatte grænser, skal Finanstilsynet omgående underrettes.  

 Finanstilsynet kan under særlige omstændigheder give et pengeinstitut en  

 bestemt tidsfrist til atter at overholde grænserne.
Stk. 5.  Ved et engagement forstås summen af Stk. 6.  De i stk. 1 og 3 nævnte grænser finder ikke  

 anvendelse på engagementer med virksomheder, der indgår fuldt i  

 konsolideringen i henhold til § 37 a, stk. 9, stk. 11, 2. pkt., eller stk.  

 12. Det samme gælder for kapitalandele og efterstillede kapitalindskud i et  

 datterselskab, jf. § 37 a, stk. 2, der driver forsikringsvirksomhed, og hvor  

 der er sket fradrag i den ansvarlige kapital i henhold til § 21 a, stk. 9.
 Stk. 7.  Såfremt et engagement er garanteret af et  

 kreditinstitut i zone A, jf. artikel 2, stk. 1, 4. led, i Rådets direktiv om  

 solvensnøgletal, betragtes den garanterede del af engagementet som et  

 engagement med vedkommende kreditinstitut.
Stk. 8.  Finanstilsynet kan fastsætte bestemmelser om,  

 at der ved beregningen af de i stk. 1 og 3 nævnte grænser kan ses bort fra  

 særligt sikre krav.« 2. I § 26 udgår »§ 23, stk. 1,».
 3. § 27, stk. 1, affattes således:
»Et pengeinstitut må ikke uden tilladelse fra Finanstilsynet indgå  

 engagement med virksomheder eller personer, som gennem aktiebesiddelse eller  

 på anden måde direkte eller indirekte har en afgørende indflydelse på  

 pengeinstituttets dispositioner, eller som er domineret af virksomheder eller  

 personer med en sådan indflydelse.« 4. I § 37, stk. 5, 3. pkt., ændres »senest 8  

 uger« til: »inden 2 måneder«.
 5. § 37 a, stk. 9, affattes således:
»Stk. 9.  I koncerner, hvor moderselskabet er et  

 finansielt holdingselskab eller et pengeinstitut, finder §§ 21, 23-25, 27 og  

 28 også anvendelse på koncernen.
Moderselskabet påser overholdelsen af disse  

 bestemmelser.« 6. Efter § 41 indsættes som ny paragraf:
»§ 41 a.  Ved et pengeinstituts tegning af  

 kapitalindskud omfattet af § 22 må instituttet ikke samtidig tilbyde  

 lånefinansiering til køb af kapitalindskud.« 7. § 54, stk. 1, affattes således:
»Overtrædelse af bestemmelserne i § 1, stk. 3, 5 og 7, § 1 a, §§ 2, 4  

 og 4 a, § 6, stk. 1, § 7 b, stk. 1, 6, 7 og 8, § 7 c, stk. 1, § 11, stk. 6, §  

 15 d, stk. 1, § 15 e, stk. 3, § 15 f, stk. 3, § 15 k, stk. 1, §§ 19 og 20, §  

 21, stk. 3, § 23, stk. 1-4, §§ 24 og 25, § 27, stk. 1, § 28, stk. 2, § 29,  

 jf. §§ 30-33, § 34, stk. 1, 7, 8 og 10, § 35, § 37, stk. 5, §§ 38, 39, 39 a  

 og 41 a, §§ 47-48 og § 51 straffes med bøde eller hæfte, for så vidt højere  

 straf ikke er forskyldt efter borgerlig straffelov.
Overtrædelse af  

 aktieselskabslovens § 54, stk. 1, 1.-3. pkt., og stk. 2-4, og § 56, stk. 2,  

 1. pkt., straffes med bøde.« 8. § 55, stk. 3, 2. pkt., ophæves.
§ 2 Stk. 1.  Loven træder i kraft den 1. januar 1994.
Stk. 2.  Loven gælder ikke for Grønland.
Loven kan ved  

 kongelig anordning sættes i kraft i Grønland med de afvigelser, som  

 landsdelens særlige forhold tilsiger.
§ 3 Stk. 1.  Uanset bestemmelsen i § 1, nr. 1, kan et  

 engagement med en kunde eller gruppe af indbyrdes forbundne kunder indtil 31.  

 december 1998 udgøre op til 35 pct. af pengeinstituttets ansvarlige kapital.  

 I samme periode kan Finanstilsynet i særlige tilfælde tillade, at et  

 engagement udgør op til 40 pct. af den ansvarlige kapital.
Engagementet må  

 dog ikke i disse særlige tilfælde overstige 50 pct. af pengeinstituttets  

 kernekapital og opskrivningshenlæggelser.
 Stk. 2.  For engagementer, der den 5. februar 1993  

 oversteg 25 pct. af pengeinstituttets ansvarlige kapital, finder stk. 1  

 anvendelse indtil den 31. december 2001. Efter den 31. december 1998 må  

 engagementet dog ikke overstige det beløb, som engagementet udgjorde den 5.  

 februar 1993. Engagementer omfattet af 1. pkt. skal indberettes til  

 Finanstilsynet opgjort pr. 5. februar 1993. Indberetningen skal ske senest 1.  

 april 1994.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
/Jan Trøjborg (* 1) Loven indeholder bestemmelser, der implementerer Rådets direktiv nr. 92/121/EØF, EF.
Tidende 1992, L 29 s. 1, om overvågning af og kontrol med kreditinstitutters store engagementer.
