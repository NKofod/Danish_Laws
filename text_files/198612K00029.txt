Nr LSF 29 Forslag til Lov om ændring af lov for Grønland om arealanvendelse,  

 byudvikling og bebyggelse Fremsat af ministeren for Grønland (Tom Høyem) den 8. oktober 1986 § 1 I lov nr. 612 af 23. december 1980 for Grønland om arealanvendelse, byudvikling og bebyggelse ophæves § 1, stk. 1, 2. pkt.
 § 2 Loven træder i kraft den 1. januar 1987.
Oprindeligt fremsat lovforslag Blad nr 34 § 1 I lov nr. 612 af 23. december 1980 for Grønland om arealanvendelse, byudvikling og bebyggelse ophæves § 1, stk. 1, 2. pkt.
§ 2 Loven træder i kraft den 1. januar 1987.
BEMÆRKNINGER TIL LOVFORSLAGET Grønlands hjemmestyre blev ved lov nr. 612 af 23. december 1980 bemyndiget til at overtage den regelfastsættende myndighed og det administrative ansvar for arealanvendelse, lands- og byplanlægning og bebyggelse i Grønland.
Efter indstilling fra Grønlands hjemmestyre foreslås det, at der med virkning fra 1. januar 1987 gennemføres en ændring af denne lov, således at § 1, stk. 1, 2. pkt., hvori det bestemmes, at hjemmestyret opretter et landsplanudvalg til at foretage den centrale administration af de fastsatte regler, ophæves.
Bestemmelsen i § 1, stk. 1, 2. pkt., blev i bemærkningerne til forslag til lov for Grønland om arealanvendelse, byudvikling og bebyggelse alene begrundet med, at man fandt det rimeligt, at der som hidtil var et centralt administrativt organ, et landsplanudvalg.
Det blev overladt til hjemmestyret at fastsætte dettes sammensætning og kompetence.
Man har gennem landsplanudvalget, som har repræsentanter for hjemmestyret, De grønlandske kommuners Landsforening og staten, kunnet sikre en koordinering af offentlige myndigheders planlægning i en periode, hvor ansvaret for centrale samfundsområder gradvis blev overført fra staten til hjemmestyret og kommunerne.
Når hjemmestyret pr. 1. januar 1987 overtager ansvaret for boligområdet og Grønlands tekniske Organisation, vil alle større områder, bortset fra sundhedsvæsenet, imidlertid blive varetaget af hjemmestyret, og behovet for koordinering af planlægningen via et permanent udvalg er ikke længere til stede.
Da landsplanudvalget let medfører en relativt tung og ressourcekrævende forvaltning, forekommer det derfor hensigtsmæssigt, at hjemmestyret får mulighed for at nedlægge udvalget.
Lovforslaget medfører ikke økonomiske eller administrative konsekvenser for staten.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget »§ 1. Grønlands hjemmestyre fastsætter ved landstingsforordning regler om arealanvendelse, landsplanlægning og byplanlægning.« --/ § 1. Grønlands hjemmestyre fastsætter ved landstingsforordning regler  

 om arealanvendelse, landsplanlægning og byplanlægning.
Hjemmestyret opretter  

 et landsplanudvalg til at forestå den centrale administration af de fastsatte  

 regler.
