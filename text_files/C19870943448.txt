 I medfør af »Plan for uddannelse af § 31-værnepligtige  

 (K-værnepligtige) til indsatslinien« af 1980, CF-form 530, skal  

 K-værnepligtige under den fortsatte lokale uddannelse i brandtjeneste  

 undervises i etablering af flugtveje (lektion 65).
 Lektionen, der er på 4 timer, består af en teoretisk del samt en  

 øvelsesdel, hvor de værnepligtige i grupper indøver flugtvejsudlægninger.
 Foranlediget af nogle uheld i forbindelse med øvelsesvirksomhed samt de  

 senere års skærpede opmærksomhed på kravene om større arbejdssikkerhed i  

 forbindelse med civilforsvarsuddannelsen, har Civilforsvarsstyrelsen  

 besluttet, at kun rutineret personel må deltage i risikopræget uddannelses-  

 og øvelsesvirksomhed.
 På denne baggrund anser styrelsen det for påkrævet, at uddannelsen af  

 K-værnepligtige i flugtvejsudlægninger, hvor der anvendes realistiske  

 brandmarkeringer, straks må ophøre.
Side 19/20 i afsnittet »Generel beskrivelse af uddannelsen, den  

 fortsatte lokale uddannelse« samt lektionsplanen til lektion 65 - side  

 31/32 og 33/34 - udtages af instruktionsvejledningen og makuleres og  

 erstattes af medfølgende rettelsesblade (* 1) mrk.
JULI 87 omfattende ny side  

 19/20 og revideret lektion 65.
Uddannelsesplanerne for frivilligt personel (CF-form. 532) omfatter som  

 bekendt ikke etablering af flugtveje.
Dette personel må derfor under ingen  

 omstændigheder uddannes og deltage i øvelser i denne disciplin.
 Yderligere eksemplarer af rettelsesbladene kan rekvireres ved indsendelse  

 af almindelig hvid rekvisition til styrelsen.
