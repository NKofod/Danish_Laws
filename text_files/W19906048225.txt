Ansøgning om sammenlægning af jorderne til to landbrugsejendomme, der  

 vil medføre trafik over hovedlandevej med en årsdøgnstrafik på 2.800 biler.  

 Tilladelse meddelt, idet ejendommen, der skulle nedlægges, i forvejen havde  

 jorder på begge sider af vejen.
Det blev skønnet, at færdslen over  

 hovedlandevejen forbliver uændret.
 I skrivelse af 15. december 1989 har De på vegne af Svend Erik Olling  

 påklaget den af Jordbrugsdirektoratet ved skrivelse af 22. november 1989  

 trufne afgørelse, hvorved der meddeltes afslag på ansøgning om sammenlægning  

 af jorderne til landbrugsejendommen matr. nr. 48 b Ramten Hede, Ørum m.fl. på  

 36,2 ha med landbrugsejendommen matr. nr. 9 a Ramten By, Ørum m.fl.
Det fremgår af sagen, at landinspektør J.
Staunskjær har ansøgt om  

 tilladelse til udstykning af den førstnævnte landbrugsejendom, således at et  

 areal på 34,7989 ha, der ligger på begge sider af hovedlandevej A16, søges  

 fraskilt til sammenlægning med Deres klients anden landbrugsejendom.
 Jordbrugsdirektoratet begrunder afgørelsen med, at den pågældende  

 sammenlægning ikke kan tillades, da denne vil medføre færdsel over en  

 hovedvej med en årsdøgnstrafik på 2800 biler.
I klagen anfører De, at Deres klient købte landbrugsejendommen matr.  

 nr. 48 b Ramten Hede, Ørum m.fl. med det sigte at sammenlægge den med  

 ejendommen matr. nr. 9 a m.fl., som Deres klient har overtaget ved  

 generationsskifte, og på denne måde etablere en lønsom bedrift.
De anfører  

 videre, at den ansøgte udstykning og sammenlægning ikke vil medføre en  

 forøget færdsel over hovedvej A16, men at situationen i færdselsmæssig  

 henseende vil være uændret.
Endelig bemærker De, at det ikke bør være  

 afgørende for sagens udfald, hvilket af de to bygningssæt der ønskes  

 frastykket.
De finder derfor ikke, at sammenlægningen vil indebære, at  

 ejendommens jorder bliver opdelt på en for driften uhensigtsmæssig måde.
 Jordbrugsdirektoratet har ved skrivelse af 9. januar 1990 videresendt  

 klagen hertil og samtidig oplyst, at direktoratet ikke mener, at der i klagen  

 er fremført nye oplysninger, der kan begrunde, at afgørelsen ændres.
 Landbrugsministeriet finder imidlertid, at der er grundlag for at ændre  

 Jordbrugsdirektoratets afgørelse i sagen.
 Landbrugsministeriet har ved afgørelsen bl.a. lagt vægt på, at ejendommen,  

 der søges nedlagt i forvejen har jorder på begge sider af landevejen samt på  

 ovenstående øvrige forhold, der taler for at tillade det ansøgte.
 Landbrugsministeriet meddeler herved i medfør af landbrugslovens § 13  

 tilladelse til, at jorderne til landbrugsejendommen matr. nr. 48  

 b Ramten Hede, Ørum m.fl. sammenlægges med landbrugsejendommen matr. nr. 9  

 a Ramten By, Ørum m.fl.
 P.M.V.
 e.b.
