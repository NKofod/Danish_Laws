Betænkning afgivet af Erhvervsudvalget den 3. april 2003 Betænkning over Forslag til lov om  

 statsautoriserede og registrerede revisorer økonomi‑ og erhvervsministeren (Bendt Bendtsen)] 1. Ændringsforslag Der er stillet 4 ændringsforslag til lovforslaget. Økonomi- og  

 erhvervsministeren har stillet ændringsforslag nr. 1, 3 og 4. Dansk  

 Folkepartis  

 medlemmer af udvalget har stillet ændringsforslag nr. 2.
2. Udvalgsarbejdet Lovforslaget blev fremsat den 29. januar 2003 og var til 1.  

 behandling den 18. februar 2003. Lovforslaget blev efter 1. behandling  

 henvist  

 til behandling i Erhvervsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 6. november 2002 dette  

 udkast til udvalget, jf. alm. del   bilag 104. Den 4. februar 2003 sendte  

 økonomi- og erhvervsministeren de indkomne høringssvar samt et notat herom  

 til  

 udvalget.
Skriftlige henvendelser Udvalget har i forbindelse med udvalgsarbejdet modtaget 5  

 skriftlige henvendelser fra:
Foreningen af Statsautoriserede Revisorer, Foreningen Registrerede Revisorer FRR, Forsikring & Pension, Samarbejdsgruppen DANIA samt Samarbejdsudvalget for de Gensidige Skibsforsikringer.
 Økonomi- og erhvervsministeren har skriftligt kommenteret  

 henvendelserne over for udvalget.
Deputationer Endvidere har Samarbejdsgruppen DANIA, Registrerede Revisorer  

 FRR og Foreningen af Statsautoriserede Revisorer mundtligt over for udvalget  

 redegjort for deres holdning til lovforslaget.
Spørgsmål Udvalget har stillet 14 spørgsmål til økonomi- og  

 erhvervsministeren til skriftlig besvarelse, som denne har besvaret.
 Nogle af udvalgets spørgsmål og økonomi- og erhvervsministerens  

 svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF, RV og KRF) indstiller lovforslaget til  

  

 vedtagelse  

  

 med de stillede ændringsforslag.
 Et  

  

 mindretal  

  

 i  

 udvalget (S) indstiller lovforslaget til  

  

 vedtagelse  

  

 med de af økonomi- og erhvervsministeren under nr. 1, 3 og 4  

 stillede ændringsforslag og stemmer imod det af Dansk Folkeparti under nr. 2  

 stillede ændringsforslag.
Socialdemokratiet har fremsat beslutningsforslag om ajourføring  

 af revisions-, regnskabs- og selskabslovgivningen (B 51), som er mere  

 vidtgående end det foreliggende lovforslag.
Imidlertid trækker lovforslaget i  

 den rigtige retning, hvorfor Socialdemokratiet kan stemme for lovforslaget.
 Et  

  

 andet mindretal  

  

 i  

 udvalget  


  

 (SF) vil ved 2. behandling  

 redegøre for sin stilling til lovforslaget og de stillede ændringsforslag.
Et  

  

 tredje  


  

 mindretal  

  

 i udvalget (EL) indstiller  

 lovforslaget til  

  

 forkastelse  

  

 ved 3.  

 behandling.
Enhedslisten vil stemme for de af økonomi- og erhvervsministeren  

 under nr. 1, 3 og 4 stillede ændringsforslag og imod det af Dansk Folkeparti  

 under nr. 2 stillede ændringsforslag.
 Enhedslisten finder på baggrund af den lange række af  

 erhvervsskandaler, der er set inden for de senere år, at det kunne forventes,  

 at et forslag til ny lov om revisorer og deres virke ville være båret af et  

 ønske om yderligere at sikre revisorernes placering som offentlighedens  

 garanter for, at her går tingene ordentligt for sig.
Efter Enhedslistens opfattelse er lovforslagets udgangspunkt et  

 helt andet.
Udgangspunktet er i stedet at forbedre revisorernes mulighed for  

 at  

 tjene penge ved at udvide deres arbejdsfelt.
Det er ikke tilfældigt, at  

 ønsket  

 om at styrke revisorernes konkurrenceevne over for såvel udenlandske  

 revisorfirmaer som danske konsulentfirmaer nævnes på lige fod med ønsket om  

 at  

 styrke revisorernes uafhængighed.
Problemet er bare, at der er tale om  

 modsatrettede interesser, hvilket da også tidligere er blevet erkendt.
De krav i den danske  

 lovgivning, som har begrænset revisorernes mulighed for at yde bred  

 rådgivning,  

 fjernes med denne lovgivning.
Det betyder, at de begrænsninger, der har været  

 af revisorernes mulighed for at beklæde ledelsesposter eller være ansat i  

 eller drive   nogen form for erhvervsvirksomhed, der ikke er  

 revisorvirksomhed,  

 forsvinder.
Det lyder som en detalje,  

 når begrebet »generel uafhængighed« erstattes med begrebet »konkret  

 uafhængighed«, men realiteten er, at der hermed åbnes op for nye gråzoner,  

 som  

 ikke tidligere har eksisteret på dette område.
Medvirkende til den udvikling  

 er  

   ud over revisorernes interesse i at tjene flere penge   virkeliggørelsen af  

 EUs indre marked for finansielle tjenesteydelser, som det blev vedtaget  

 at  

 fremskynde i Lissabon i 2000. Det nødvendiggør også, at den danske opfattelse  

 af, hvordan man sikrer revisorernes uafhængighed, må tilpasses  

 Europa-Kommissionens henstilling om revisorers uafhængighed, som blev  

 vedtaget  

 den 16. maj 2002.
Herudover er der en række konkrete problemer i lovforslaget.  

 Således har man kun i begrænset omfang ladet sig inspirere af de tiltag, der  

 er  

 blevet gennemført i USA i forlængelse af Enron-skandalen.
Der er efter  

 Enhedslistens opfattelse tale om helt utilstrækkelige forslag.
Alligevel er  

 de  

 åbenbart for vidtgående for den danske regering.
Således indeholder dette  

 lovforslag f.eks. ikke ekstern rotation, dvs. skift af revisionsfirmaer med  

 jævne mellemrum.
I stedet lader regeringen sig nøje med, at firmaerne kan skifte  

 den ene revisor fra et firma ud med en anden fra det samme firma.
Det er  

 selvfølgelig helt umuligt at forestille sig, at der kan etableres vandtætte  

 skotter mellem revisorer inden for samme revisionsvirksomhed.
Der er ikke  

 engang noget, der forhindrer, at revisorerne kan komme fra den samme afdeling  

 i  

 revisionsvirksomheden.
Alt i alt går lovforslaget set med Enhedslistens øjne i den  

 forkerte retning og integrerer revisorerne mere og mere i det erhvervsliv,  

 som  

 de faktisk er sat til at kontrollere.
Det vil Enhedslisten ikke medvirke til,  

 og Enhedslisten kan derfor ikke støtte lovforslaget.
Enhedslisten vil dog  

 stemme for regeringens ændringsforslag til lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 økonomi- og erhvervsministeren,  

  

 tiltrådt af et  

  

 flertal  



  

 (udvalget med  

 undtagelse af SF)  

 :
Til § 11 1)  


  

 Stk.  

 2, nr. 1, 2. pkt.,  

  

 affattes således:
»  

 Sådanne bånd vil altid  

 foreligge ved ægteskab, ved faste samlivsforhold, ved adoptiv- eller  

 plejeforhold og ved slægtskab i op- eller nedstigende linje til og med  

 forældre  

 og børn eller sidelinjen til og med søskende.  

 « omfattes af inhabilitetsregler] Af  

 	  

    

 et  

  

 mindretal  

  

 (DF), tiltrådt af et  

  

 mindretal  

  

 (V, KF, RV og KRF):
Til § 13 2)  


  

 Stk.  

 3  

  

 affattes således:
»  

 Stk. 3.  

  

 Bestemmelsen i stk. 2 finder tillige anvendelse på  

 vederlag for andre ydelser, når revisor eller andre personer i  

 revisionsvirksomheden, der er knyttet til opgaven eller kontrollerer dennes  

 udførelse, samtidig for den samme hvervgiver kontrollerer eller er knyttet  

 til  

 opgaver, som er omhandlet i § 1, stk. 2.  

 « af den berørte personkreds] Af  

    

  

 økonomi- og erhvervsministeren,  

  

 tiltrådt af et  

  

 flertal  

  

 (udvalget med undtagelse af SF):
Til § 21 3)  

  

 Efter stk. 1 indsættes som nyt  

 stykke:
»  

 Stk. 2.  

  

 Bøder pålagt i medfør af § 20, stk. 1 og 4,  

 tillægges udpantningsret.  

 « for bøder] Til § 29 4)  

  

 Efter stk. 1 indsættes som nyt  

 stykke:
»  

 Stk. 2.  

  

 De i stk. 1 omhandlede gebyrer tillægges  

 udpantningsret.  

 « for gebyrer] Bemærkninger Til nr. 1 Der er tale om en teknisk ændring, som betyder, at også forældre  

 er omfattet af bestemmelsen. Ændringen bringer bestemmelsen i  

 overensstemmelse  

 med EU-henstillingen om revisorers uafhængighed (2002/590/EF), jf. også  

 bemærkningerne herom til den oprindelige udformning af bestemmelsen.
Til nr. 2 Ændringsforslaget betyder, at det absolutte forbud mod  

 resultatafhængigt vederlag i situationer, hvor en revisionsvirksomhed både  

 erklærer sig om en virksomheds økonomiske forhold og yder rådgivning og  

 assistance til den samme kunde, afløses af et mindre omfattende forbud.
I  

 medfør af ændringsforslaget omfatter det absolutte forbud kun vederlag for  

 ydelser, hvor de personer, der er knyttet til opgaven eller kontrollerer  

 dennes  

 udførelse, samtidig kontrollerer eller er knyttet til erklæringsopgaven.
 Ordlyden  

 »  

 er knyttet til opgaven eller kontrollerer dennes  

 udførelse  

 «  

 er den samme, som er  

 benyttet i lovforslagets § 11, stk. 2 og 3. Afgrænsningen i ændringsforslaget  

 betyder, at det alene er den pågældende revisor og det team, der deltager i  

 erklæringsopgaven, der udelukkes fra at udføre resultatafhængige  

 rådgivningsopgaver  

 for samme kunde.
Formålet med ændringen er, at forbudet som udgangspunkt alene  

 skal omfatte de situationer, hvor rådgivningen og revisionen udføres af de  

 samme personer.
Hvis rådgivningen og revisionen udføres af samme  

 revisionsvirksomhed, men af forskellige personer, vil der således ikke være  

 tale om et absolut forbud mod resultatafhængigt vederlag for  

 rådgivningsydelserne.
Ændringsforslaget bringer bestemmelsen nærmere til  

 Europa-Kommissionens henstilling nr. 2002/590/EF om revisorers uafhængighed.  

 Med hensyn til resultatafhængigt vederlag fastslår henstillingen bl.a., at  

 revisors uafhængighed kan være truet, og at revisor skal afstå fra den type  

 honorering (eller fra at erklære sig om den pågældende kunde), hvis der  

 konkret  

 ikke kan opstilles forholdsregler, der sikrer uafhængigheden helt.
Der er  

 således ikke tale om et absolut forbud, men alene om, at der skal udvises  

 betydelig forsigtighed fra revisors side.
Til en nærmere belysning af den vurdering af eventuelle trusler  

 mod uafhængigheden, revisor skal foretage, angiver EU-henstillingen bl.a.:  

 »  

 Når revisor foretager sin vurdering, bør han  

 blandt andet overveje, om størrelsen af det betingede honorar er direkte  

 afhængigt af værdien af et aktiv eller en transaktion (f.eks. vækst i  

 markedsværdi),  

 hvis værdiansættelse efterfølgende vil blive underkastet revision, og  

 hvorvidt  

 dette øger egeninteressen til et uacceptabelt niveau.
På den anden side  

 opstår  

 der normalt ikke trusler mod revisors uafhængighed, hvis der ikke er en  

 direkte  

 forbindelse mellem beregningsgrundlaget for det betingede honorar (f.eks.  

 startlønnen for en ny medarbejder, når der ydes bistand ved rekruttering) og  

 et  

 væsentligt aspekt ved revisionsarbejdet.  

 « Ændringsforslaget fokuserer således i overensstemmelse med  

 henstillingen på de situationer, hvor der kan være en særlig høj grad af  

 risiko  

 for, at egeninteressen øges, eller i hvert fald kan se ud til at øges til et  

 uacceptabelt niveau.
I overensstemmelse med henstillingen er det revisors og  

 revisionsvirksomhedens ansvar at påse, at den samme personkreds ikke udfører  

 såvel andre ydelser som erklæringsopgaver for klienten uden at iagttage den  

 foreslåede bestemmelse i stk. 3. I overensstemmelse med lovforslagets § 11,  

 stk. 4, vil revisionsvirksomheder således skulle have opstillet  

 retningslinjer,  

 som sikrer, at revisor, forinden en opgave påtages, tager stilling til, om  

 der  

 foreligger omstændigheder, der er egnet til at vække tvivl om vedkommendes  

 uafhængighed.
Det forudsættes, at Revisortilsynet i forbindelse med udførelsen  

 af sin kvalitetskontrol også skal være opmærksom på, at der i  

 revisionsvirksomhederne er opstillet de nødvendige sikkerhedsforanstaltninger  

 til imødegåelse af eventuelle uafhængighedstrusler på dette område, ligesom  

 Revisortilsynet skal sikre sig, at disse sikkerhedsforanstaltninger også  

 overholdes.
Det vil i den forbindelse være væsentligt, at  

 revisionsvirksomhedernes egne registreringssystemer er indrettet således, at  

 de  

 i forbindelse med gennemførelsen af kvalitetskontrollen kan danne grundlag  

 for  

 en vurdering heraf.
Til nr. 3 Højesteret har ved dom af 26. februar 2003 statueret, at bøder  

 pålagt af Advokatnævnet i medfør af retsplejelovens § 147 c, stk. 1, er  

 disciplinære foranstaltninger, men ikke sanktioner for strafbare forhold.
Tilsvarende gør sig gældende for bøder pålagt af  

 Disciplinærnævnet for Statsautoriserede og Registrerede Revisorer.
Da der  

 ikke  

 er tale om strafferetlige bøder, kan bøderne ikke opkræves og inddrives af  

 politiet efter reglerne i straffuldbyrdelsesloven, ligesom der ikke kan  

 fastsættes  

 forvandlingsstraf for bøderne i medfør af straffelovens § 55, stk. 1, 2. pkt.
Bøder pålagt af Disciplinærnævnet tilfalder statskassen.  

 Ændringsforslaget vil betyde, at staten har udpantningsret for bøder, der er  

 pålagt af Disciplinærnævnet.
Det vil herefter være muligt på baggrund af den  

 afsagte kendelse i nævnet at foretage udlæg i revisorens eller  

 revisionsfirmaets formue, hvis bøden ikke betales.
Hvis bøden er på 100.000 kr. eller derover, og den dømte ikke  

 betaler eller ikke indgår på en afdragsordning, vil forholdet være omfattet  

 af  

 reglerne om gæld til det offentlige.
Med hjemmel i lovforslagets § 7 vil  

 Erhvervs- og Selskabsstyrelsen kunne tage beskikkelsen fra vedkommende  

 revisor.
Til nr. 4 I henhold til § 29, stk. 1, kan det fastsættes, at udgiften til  

 driften af henholdsvis Revisortilsyn og Disciplinærnævn kan ske ved  

 opkrævning  

 af et gebyr hos alle beskikkede revisorer.
Gebyret vil aldrig kunne overstige  

 den enkelte revisors andel af driftsudgifterne til de to nævn.
 Ændringen vil betyde, at staten har udpantningsret for gebyret.  

 Det vil herefter være muligt på baggrund af Erhvervs- og Selskabsstyrelsens  

 beslutning om opkrævning af gebyr at foretage udlæg i revisors formue, hvis  

 gebyret ikke betales.
Else Winther Andersen (V)  

    

 Kim Andersen (V)  

    

 Rikke Hvilshøj (V)  

  

 fmd.  

  

    

 Christian Lund Jepsen (V)  

    

 Colette L.
Brix (DF)  

  

  nfmd.  

  

    

 Poul Fischer (DF)  

    

 Carina Christensen (KF)  

    

 Lars Barfoed (KF)  

    

 Mogens Nørgård Pedersen (KRF)  

    

 Frode Sørensen (S)  

    

 Jan Trøjborg (S)  

    

 Jens Peter Vernersen (S)  

    

 Ole Vagn Christensen (S)  

    

 Peder Sass (S)  

    

 Anne Grete Holmsgaard (SF)  

    

 Kim Sejr (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende L 144 Bilagsnr.
Titel 1 Høringssvar og høringsnotat, fra økonomi- og  

 erhvervsministeren 2 Kopi af ERU alm. del   bilag 104: Udkast til forslag til  

 ny revisorlov 3 Tidsplan for udvalgets behandling af lovforslaget 4 Henvendelse af 4/3-03 fra Foreningen af Statsautoriserede  

 Revisorer 5 Spm. 1 om kommentar til henvendelsen af 4/3-03 fra  

 Foreningen af Statsautoriserede Revisorer, til økonomi- og erhvervsministeren 6 Spm. 2 om adgang til at foretage bobehandling, til  

 økonomi- og erhvervsministeren Spm. 3, om statsautoriserede revisorer kan ansættes i en  

 registreret revisorvirksomhed, til økonomi- og erhvervsministeren Spm. 4 tilbagetaget Spm. 5 tilbagetaget 7 Henvendelse af 6/3-03 fra Samarbejdsudvalget for de  

 Gensidige Skibsforsikringer 8 Spm. 6 om kommentar til henvendelsen af 6/3-03 fra  

 Samarbejdsudvalget for de Gensidige Skibsforsikringer, til økonomi- og  

 erhvervsministeren 9 Henvendelse af 10/3-03 fra Foreningen Registrerede  

 Revisorer FRR 10 Spm. 7 om kommentar til henvendelsen af 10/3-03 fra  

 Foreningen Registrerede Revisorer FRR, til økonomi- og erhvervsministeren 11 Henvendelse af 11/3-03 fra Foreningen Registrerede  

 Revisorer FRR 12 Henvendelse af 12/3-03 fra Forsikring & Pension 13 Spm. 8 om kommentar til henvendelsen af 12/3-03 fra  

 Forsikring & Pension, til økonomi- og erhvervsministeren 14 Svar på spm. 1 om kommentar til henvendelsen af 4/3-03  

 fra Foreningen af Statsautoriserede Revisorer, fra økonomi- og  

 erhvervsministeren 15 Svar på spm. 6 om kommentar til henvendelsen af 6/3-03  

 fra Samarbejdsudvalget for de Gensidige Skibsforsikringer, fra økonomi- og  

 erhvervsministeren 16 Svar på spm. 8 om kommentar til henvendelsen af 12/3-03  

 fra Forsikring & Pension, fra økonomi- og erhvervsministeren 17 Svar på spm. 2 om adgang til at foretage bobehandling,  

 fra økonomi- og erhvervsministeren Svar på spm. 3, om statsautoriserede revisorer kan  

 ansættes i en registreret revisorvirksomhed, fra økonomi- og  

 erhvervsministeren 18 Ændringsforslag, fra økonomi- og erhvervsministeren 19 Svar på spm. 7 om kommentar til henvendelsen af 10/3-03  

 fra Foreningen Registrerede Revisorer FRR, fra økonomi- og erhvervsministeren 20 Supplerende svar på spm. 7 om kommentar til henvendelsen  

 af 10/3-03 fra Foreningen Registrerede Revisorer FRR, fra økonomi- og  

 erhvervsministeren 21 Henvendelse af 19/3-03 fra Flemming Nygaard Nielsen,  

 Samarbejdsgruppen DANIA 22 Henvendelse af 25/3-03 fra Samarbejdsgruppen DANIA 23 Spm. 9 om  

 kommentar til henvendelsen af 25/3-03 fra Samarbejds- gruppen DANIA, til økonomi- og erhvervsministeren 24 1. udkast til betænkning 25 Spm. 10 om teknisk bistand til udformning af ændringsforslag,  

 til økonomi- og erhvervsministeren 26 Svar på spm. 9 om kommentar til henvendelsen af 25/3-03  

 fra Samarbejdsgruppen DANIA, fra økonomi- og erhvervsministeren 27 Svar på spm. 10 om teknisk bistand til udformning af  

 ændringsforslag, fra økonomi- og erhvervsministeren 28 Svar på S 2377 om, hvorfor lovforslaget ikke indeholder  

 en dato for ikrafttræden 29 Spm. 11 om revisionsprotokol og managementbreve, til  

 økonomi- og erhvervsministeren Spm. 12, om kvalitetskontrol skal omfatte revision, til  

 økonomi- og erhvervsministeren Spm. 13 om kvalitetskontrol af revisionsvirksomheder, til  

 økonomi- og erhvervsministeren Spm. 14 om erklæringer efter § 16, stk. 3, til økonomi-  

 og erhvervsministeren 30 Svar på spm. 11 om revisionsprotokol og managementbreve,  

 fra økonomi- og erhvervsministeren Svar på spm. 12, om kvalitetskontrol skal omfatte  

 revision, fra økonomi- og erhvervsministeren Svar på spm. 13 om kvalitetskontrol af  

 revisionsvirksomheder, fra økonomi- og erhvervsministeren Svar på spm. 14 om erklæringer efter § 16, stk. 3, fra  

 økonomi- og erhvervsministeren 31 2. udkast til betænkning Bilag  

 2 Nogle af udvalgets  

 spørgsmål til økonomi- og erhvervsministeren og dennes svar herpå Spørgsmål 1 og 11-14 og økonomi- og erhvervsministerens svar  

 herpå er optrykt efter ønske fra udvalget.
Spørgsmål 1 Ministeren bedes kommentere  

 henvendelsen af 4. marts 2003 fra Foreningen af Statsautoriserede Revisorer,  

 jf.
L 144 - bilag 4.
Svar Jeg har noteret mig FSRs  

 generelle tilfredshed med forslaget til ny revisorlov, samt at foreningen vil  

 lægge alle sine kræfter i for at sikre, at ikke bare lovens bogstav, men også  

 lovens intentioner bliver efterlevet fuldt ud.
 FSR peger i sin henvendelse på  

 tre bestemmelser, som foreningen ønsker at drøfte:
 Forslagets § 13, stk. 3, om  

 revisors vederlag i situationer, hvor revisor både reviderer og rådgiver  

 samme  

 virksomhed.
 Forslagets § 20 for så vidt angår  

 størrelserne af de bøder, Disciplinærnævnet kan idømme.
 Forslagets § 29 om finansieringen  

 af Revisortilsynet og Disciplinærnævnet.
ad 1) Vederlag FSR anfører i sin henvendelse, at  

 det absolutte forbud i lovforslagets § 13, stk. 3, er strammere end den  

 tilsvarende bestemmelse i EU-henstillingen om revisorers uafhængighed.  

 Forbudet  

 betyder, at hvis en revisor udfører revision eller erklæringsopgaver for en  

 kunde, kan revisor efter lovforslaget ikke for den samme virksomhed udføre  

 rådgivningsydelser og herfor betinge sig et vederlag, der er afhængigt af  

 andre  

 forhold end det udførte arbejde, f.eks. at der opnås myndighedsgodkendelse af  

 et særligt skattearrangement.
Indledningsvis skal jeg hertil  

 bemærke, at det er regeringens politik i forbindelse med implementeringen af  

 EU-retlige forskrifter at lægge sig så tæt op ad forskrifterne som muligt.
I  

 en  

 række situationer vil det dog ud fra en overordnet samfundsmæssig synsvinkel  

 være naturligt, at der ved implementeringen også indgår særlige nationale  

 interesser, der kan påvirke udformningen af de danske regler.
 Som eksempler herpå kan nævnes:
EU-henstillingen om revisorers  

 uafhængighed vedrører kun lovpligtig revision.
Lovforslaget går imidlertid  

 videre, idet det også omfatter erklæringsopgaver, dvs. alle de områder, hvor  

 revisor optræder som offentlighedens tillidsrepræsentant.
Ejerbestemmelserne i  

 EU-henstillingen foreskriver alene, at flertallet af stemmerettighederne i en  

 revisionsvirksomhed skal ejes af revisorer, autoriseret i EU.
Lovforslaget  

 foreskriver, at majoriteten af såvel kapitalandele som stemmerettigheder ejes  

 af danske registrerede eller statsautoriserede revisorer, og at revisorer,  

 der  

 er godkendt i andre EU-lande, kun kan eje mindre end 50 pct.
I medfør af 4. selskabsdirektiv  

 kan medlemsstaterne fritage selskaber under en fastsat grænse for at få  

 udført  

 lovpligtig revision.
I Danmark har man, som et af de få europæiske lande,  

 undladt at benytte denne mulighed.
Det betyder, at alle aktie- og  

 anpartsselskaber  

 i Danmark   uanset størrelse   skal have udført lovpligtig revision.
 Til det konkrete spørgsmål om  

 vederlagsbestemmelsen kan jeg oplyse, at  

 bestemmelsen oprindeligt er  

 foreslået af Revisorkommissionen i betænkning 1411 fra januar 2002.
 Revisorkommissionen anfører i betænkningen bl.a.:  

 »  

 Af hensyn til den synlige uafhængighed og  

 for at undgå tvivl om, hvilke kauteler der i en sådan situation måtte være  

 tilstrækkelige, har Revisorkommissionen fundet rigtigst helt at forbyde denne  

 honoreringsform, såfremt revisor (fortsat) ønsker at erklære sig om den  

 pågældende kunde.
 Med ordene  

 »  

 som udføres  

 «  

 er ikke blot tænkt på tilfælde, hvor  

 revisor selv udfører andre ydelser for den pågældende kunde, men også hvor de  

 pågældende ydelser udføres af andre medarbejdere i revisionsvirksomheden  

 «                                                                            .
 Revisorkommissionens begrundelse er, at hvis revisor udover  

 rådgivningsydelser for den samme person tillige udfører erklæringsopgaver,  

 vil  

 revisors uafhængighed kunne komme i fare, da vederlaget for revisionsydelsen  

 kan blive påvirket af det vederlag, der aftales for konsulentydelsen.
 Problemet vil være særligt aktuelt i de tilfælde, hvor  

 vederlagets størrelse gøres afhængigt af poster i et regnskab, som revideres  

 af  

 samme revisor eller revisionsvirksomhed.
 FSR anbefaler, at bestemmelsen afgrænses således, at det alene  

  

 er den revisor og det team, der deltager i  

 erklæringsopgaven  

  

 , der udelukkes fra at udføre resultatafhængige  

 rådgivningsopgaver for samme kunde.
Lovforslaget liberaliserer revisorernes arbejdsmuligheder og  

 skærper samtidig kravene til revisorernes uafhængighed.
Der er således tale  

 om  

 en afbalancering af de to hensyn.
Og den rette balance kan naturligvis altid  

 diskuteres.
ad 2) Bødestørrelser Sanktionerne ved  

 Disciplinærnævnet er foreslået hævet fra 200.000 kr. til 300.000 kr. for  

 revisorer og fra 500.000 kr. til 750.000 kr. for revisionsvirksomheder.
De gældende bødestørrelser blev  

 indført i forbindelse med det nye disciplinærsystems vedtagelse i Folketinget  

 i  

 december 1992, dvs. for godt 10 år siden.
Bødestørrelserne blev i sin tid  

 fastsat, så de svarede til de bøder, der kunne pålægges af Advokatnævnet.
 Forhøjelsen af bødestørrelserne  

 skal således ses i lyset af, at bødestørrelserne har været uændret siden  

 1992,  

 samt at bødesatserne ikke kan forventes at blive reguleret i de kommende år.
Udmålingen af bøden foretages af  

 Disciplinærnævnet, der har en dommer som formand.
Det forudsættes, som det  

 også  

 fremgår af bemærkningerne til lovforslaget, at nævnet ved udmålingen af  

 bødestørrelsen er opmærksom på forholdet til revisionshonoraret.
Forhøjelsen af bødesatserne er  

 imidlertid ikke udtryk for, at der generelt er behov for at give højere  

 bøder.  

 Forhøjelsen giver derimod spillerum for en differentiering, der også afhænger  

 af den enkelte revisors/revisionsvirksomheds størrelse og overtrædelsens  

 grovhed.
Jeg er i den forbindelse helt enig med FSR, der i henvendelsen  

 nævner,  

 at vi har et professionelt revisorerhverv, der generelt i handling udviser  

 ansvar og som branche lever op til kravene som offentlighedens  

 tillidsrepræsentant.
Jeg tror derfor også, at det bliver i yderst sjældne  

 tilfælde, at det bliver nødvendigt at benytte de højere bødestørrelser.
ad 3)  

 Finansieringen af  

 Revisortilsynet Jeg har med tilfredshed noteret mig, at FSR støtter indførelsen  

 af den offentlige, obligatoriske kvalitetskontrol.
Den obligatoriske  

 kvalitetskontrol er et meget vigtigt element i såvel EUs strategi for  

 de  

 finansielle markeder, som forslaget til ny revisorlov.
En grundlæggende betingelse for revisorernes eksistens er, at  

 der er tiltro til deres arbejde.
Ved indførelsen af den obligatoriske  

 kvalitetskontrol får et uafhængigt organ ansvaret for at kontrollere  

 kvaliteten  

 af revisorernes arbejde.
 Revisorerne kan anvende kvalitetskontrollen overfor omverdenen  

 som bevis på, at deres arbejde har den kvalitet, som brugerne af revisors  

 arbejde kan forvente.
FSR anfører, at de allerede har en kvalitetskontrol for deres  

 medlemmer.
Jeg finder det godt, at branchen allerede   frivilligt   har  

 etableret en kvalitetskontrol.
Den eksisterende kvalitetskontrol har dog den  

 svaghed overfor omverdenen, at den foregår indenfor revisorstanden.  

 Omverdenen  

 vil alt andet lige have større tiltro til et uafhængigt organ,  

 Revisortilsynet,  

 end til en brancheorganisation.
Hertil kommer, at det ikke er alle revisorer, der er medlem af  

 en revisorforening, og derved underkastes kvalitetskontrol.
Disse revisorer  

 bliver med lovforslaget nu inddraget under kvalitetskontrollen.
 Brugerfinansieringen af Revisortilsynet   ved opkrævning hos  

 alle beskikkede revisorer, der er tilknyttet en revisionsvirksomhed   svarer  

 til finansieringen af Finanstilsynet, der ligeledes er brugerfinansieret af  

 de  

 virksomheder, som er underlagt tilsynet.
Da det samtidig er revisorerne som stand, der får fuldt udbytte  

 af kvalitetskontrollen, er det naturligt, at revisorerne selv betaler de  

 omkostninger, som er knyttet til driften af Revisortilsynet.
Revisortilsynets  

 uafhængighed medfører, at det fremtidige kvalitetsstempel må forventes at  

 have  

 en større værdi for revisorerne end den eksisterende foreningsbaserede  

 kontrol.  

 FSRs medlemmer får således med den nye revisorlov skabt større tillid  

 til  

 deres arbejde uden væsentlige meromkostninger.
Ordningen betyder endvidere,  

 at  

 de revisorer, som ikke i dag er omfattet af en foreningsbaseret  

 kvalitetssikring, på lige fod med andre revisorer skal bidrage til  

 betalingen.
 Medlemmerne af FSR er allerede i dag undergivet frivillig  

 kvalitetskontrol, og derfor bør den lovpligtige kvalitetskontrol ikke betyde  

 væsentligt øgede omkostninger for dem, idet den foreningsbaserede kontrol bør  

 kunne reduceres for den del, der fremover varetages af Revisortilsynet.
Finansieringen af  

 Disciplinærnævnet Størstedelen af driftsudgifterne til de to bestående  

 Disciplinærnævn betales i dag af de to revisorforeninger FRR og FSR.
Med  

 lovforslaget samles de to nævn til ét fælles nævn, og forslaget indeholder  

 hjemmel til, at udgifterne til drift af Disciplinærnævnet kan pålægges den  

 enkelte revisor.
Herved vil revisorforeningerne kunne frigøres fra disse  

 driftsomkostninger.
Ved en model som den foreslåede vil alle revisorer, uanset  

 medlemskab af forening, skulle bidrage ligeligt til driften af  

 Disciplinærnævnet.
Dette er en fornuftig løsning, da nævnet behandler sager  

 om  

 alle revisorer, uanset medlemskab af forening.
Under den nuværende ordning  

 har  

 de revisorer, som var medlem af FRR eller FSR, reelt betalt for de revisorer,  

 som ikke var medlem af foreningerne.
Under den gældende lov behandler Disciplinærnævnet både sager om  

 revisors erklæringsafgivelse og rådgivning.
Efter lovforslaget skal nævnet  

 alene behandle klager over revisors arbejde i forbindelse med  

 erklæringsafgivelse.
Tvister vedrørende rådgivningsopgaver vil derimod skulle  

 henvises til domstolene.
Driften af Disciplinærnævnet bør derfor alt andet  

 lige  

 blive klart billigere under den nye revisorlov, end den er under den  

 gældende.
Bøderne tilfalder statskassen.
Jeg ville være meget betænkelig  

 ved at lade de af Disciplinærnævnet pålagte bøder indgå i finansieringen af  

 Disciplinærnævnet.
Disciplinærnævnet fungerer på samme måde som en domstol og  

 må   som domstolene   ikke have en økonomisk interesse i de afgørelser, de  

 træffer.
Der må ikke kunne rejses tvivl   berettiget eller uberettiget   om,  

 hvorvidt en straf er udmålt efter Disciplinærnævnets egne økonomiske  

 interesser.
 Da udgifterne til driften af Disciplinærnævnet, som nævnt,  

 forventes at blive mindre, og da udgifterne fremover kan fordeles på alle  

 revisorer   og ikke kun på foreningsmedlemmer   bør dette mere end kompensere  

 medlemmerne af revisorforeningerne for det nye gebyr.
Sagkyndig bistand Det er korrekt, at Disciplinærnævnet må forventes at bestå af  

 medlemmer med høj faglig kompetence.
Den langt overvejende hovedregel må  

 således  

 være, at der ikke er behov for at inddrage særlige sagkyndige i  

 sagsbehandlingen.
Samtidig må det dog erkendes, at der kan forekomme sager, som er  

 så specielle og vedrører så specielle fagområder, at det er nødvendigt at  

 anvende særlige sagkyndige til bistand for nævnet.
Det kan ikke forventes, at  

 nævnets medlemmer er kyndige på alle tænkelige revisionsmæssige forhold.
Hidtil har der været en stor tilbageholdenhed i anvendelsen af  

 særligt sagkyndige.
Jeg forventer at denne praksis opretholdes.
Det kan til  

 belysning heraf nævnes, at der i disciplinærnævnets godt 10-årige historie  

 kun  

 i ét tilfælde har været anvendt en sagkyndig.
Herudover skal det nævnes, at mange af de særligt komplicerede  

 sager formentlig bliver indbragt af offentlige myndigheder.
Det var også  

 tilfældet i den ovenfor nævnte sag.
I disse tilfælde vil omkostninger til  

 sagkyndig bistand blive afholdt af vedkommende offentlige myndighed og derfor  

 ikke belaste revisorerne.
Anke af Disciplinærnævnets afgørelser Revisornævnet blev nedlagt ved lov nr. 234 af 29. april 2002.  

 Nedlæggelsen af Revisornævnet er således ikke en følge af det lovforslag til  

 ny  

 revisorlov, som nu behandles i Folketinget.
Af bemærkningerne til det  

 tidligere  

 lovforslag fremgår det, at Disciplinærnævnets afgørelser kan indbringes for  

 domstolene.
Indtil lovændringen i foråret 2002 kunne de indbringes for  

 Revisornævnet, hvorefter Revisornævnets afgørelser kunne indbringes for  

 domstolene.
 I hvilket omfang den ændrede ordning vil betyde, at flere sager  

 indbringes for domstolene er endnu uvist, men afhænger jo også af hvor mange  

 revisorer, der bliver indbragt for Disciplinærnævnet, som følge af  

 overtrædelse  

 af revisorlovgivningen m.v.
Spørgsmål 11 Hvordan kan ministeren sikre, at det fremgår af  

 revisionsprotokollen, hvor mange managementbreve en virksomheds revision har  

 fremsendt til den pågældende virksomheds direktion? Svar Indledningsvis bemærkes, at pligten til at føre en  

 revisionsprotokol tidligere fremgik af årsregnskabsloven, men i forbindelse  

 med  

 vedtagelsen af den nye årsregnskabslov fra 2001 blev bestemmelsen overført  

 til  

 revisorlovene.
Hverken ved overførelsen af bestemmelsen til revisorlovene  

 eller  

 i forslaget til ny revisorlov er der tiltænkt nogen materiel ændring af den  

 hidtidige regulering.
Revisionsprotokollen er revisors primære kommunikationsmiddel  

 til selskabets øverste ledelse.
I revisionsprotokollen skal i det mindste  

 anføres de oplysninger, der fremgår af henholdsvis forslagets § 10, stk. 4 og  

 5, og erklæringsbekendtgørelsens § 19. Andre forhold, som revisor ønsker at  

 gøre selskabets øverste ledelse opmærksom på, kan også indføres i  

 revisionsprotokollen Herudover vil revisor i sit arbejde ofte have et behov for  

 skriftligt at kommunikere med selskabets direktion, hvilket bl.a. kan ske ved  

 et såkaldt managementbrev.
Lovgivningen stiller ikke formkrav til denne  

 korrespondance mellem revisor og selskabets direktion, ligesom der ikke  

 stilles  

 krav om, at antallet af sådanne breve skal oplyses i revisionsprotokollen.
 Jeg vil imidlertid gerne understrege, at et managementbrev  

 aldrig vil kunne erstatte de lovpligtige oplysninger, der skal fremgå af  

 revisionsprotokollen.
Spørgsmål 12 Kan ministeren bekræfte, at kvalitetskontrollen også skal  

 omfatte revision, som ikke er nødvendig af hensyn til EU-implementeringen? Svar EU-Kommissionens henstilling om  

 kvalitetssikring i revisionsvirksomheder vedrører alene lovpligtig revision.
Med lovforslaget går vi et skridt  

 videre end henstillingen, idet bestemmelserne om lovpligtig kvalitetskontrol  

 omfatter enhver form for erklæring, som ikke alene skal anvendes af revisors  

 opdragsgiver, men tillige anvendes overfor tredjemand, som kreditinstitutter,  

 offentlige myndigheder og andre.
Når revisor afgiver disse erklæringer, er  

 revisor offentlighedens tillidsrepræsentant.  

 Kvalitetskontrollen skal  

 således omfatte revisors uafhængighed og kvaliteten af det udførte arbejde,  

 som  

 revisor udfører som offentlighedens  

 tillidsrepræsentant   altså når han eller hun reviderer og afgiver  

 erklæringer  

 overfor omverdenen.
Det er jo ikke blot i forbindelse  

 med lovpligtig revision, men også ved afgivelse af andre erklæringer, at  

 omverdenen får en særlig interesse i revisors arbejde og i revisors  

 uafhængighed.
Omverdenens behov for kvalitet i revisors arbejde er ikke  

 afhængig af, om revisionen er udført efter lovkrav eller efter aftale.  

 Omverdenen må i begge tilfælde kunne forvente samme høje kvalitet i det  

 udførte  

 arbejde.
 De ydelser som reguleres af  

 kvalitetskontrollen er således identisk med resten af lovens  

 reguleringsområde.
 Når lovforlaget, og dermed også  

 kravet om kvalitetssikring, går videre end EU-henstillingen, er det netop for  

 at sikre, at loven gælder i alle de tilfælde, hvor revisor optræder som  

 offentlighedens tillidsrepræsentant.
Revisors øvrige ydelser, der  

 udføres i konkurrence med andre udbydere af tilsvarende ydelser, bliver  

 derimod  

 ikke underlagt den lovpligtige kvalitetskontrol.
Her optræder revisor ikke  

 som  

 offentlighedens tillidsrepræsentant og er derfor, i lighed med andre  

 rådgivere,  

 ikke underlagt lovpligtig kvalitetskontrol.
 Lovforslagets reguleringsområde er identisk med det  

 reguleringsområde, som Revisorkommissionen foreslog i sin betænkning fra  

 januar  

 2002.
Spørgsmål 13 Ministeren bedes klargøre, hvad omkostningerne ved et  

 revisortilsyn vedrørende en revisionsvirksomhed med en enkelt revisor  

 henholdsvis nogle få revisorer forventes at være (hvert fjerde år). Kan  

 ministeren sikre, at tilsynet til små og mindre revisionsvirksomheder ikke  

 bliver dyrere pr. beskæftiget revisor sammenlignet med store  

 revisionsvirksomheder? Ministeren bedes herunder klargøre, om der er  

 forskelle  

 i prisfastsættelsen af kvalitetskontrol vedrørende revisionsvirksomheder med  

 statsautoriserede revisorer henholdsvis virksomheder med registrerede  

 revisorer.
Svar Som det er tilfældet ved lovpligtig revision   og som det  

 ligeledes er tilfældet ved den nuværende, foreningsbaserede kvalitetskontrol  

 aftales vederlaget for gennemførelse af kvalitetskontrollen mellem den  

 revisionsvirksomhed, der skal kontrolleres, og kontrollanten.
Vederlagets størrelse vil afhænge af den enkelte  

 revisionsvirksomheds forhold, herunder bl.a. virksomhedens omfang og interne  

 forretningsgange.
En virksomhed, som lever op til lovens krav, vil  

 naturligvis  

 skulle betale mindre end en virksomhed, som ikke gør det, da kontrollanten i  

 disse tilfælde skal udføre ekstra arbejde for at afdække forholdene og  

 beskrive  

 disse i sin erklæring.
Den enkelte revisionsvirksomhed betaler direkte til sin  

 kvalitetskontrollant for gennemførelse af kvalitetskontrollen, og i henhold  

 til  

 lovforslagets vederlagsbestemmelse må kontrollanten ikke betinge sig et  

 højere  

 vederlag for sit arbejde, end der kan anses for rimeligt.
Herudover har  

 Revisortilsynet mulighed for at fastsætte regler om betalingen for  

 gennemførelsen af kontrollen.
Kvalitetskontrollen kan være dyrere pr. revisor i små end i  

 store revisionsvirksomheder, da der kan være stordriftsfordele i store  

 virksomheder.
Dette vil tilsvare den lovpligtige revision i almindelige  

 virksomheder.
Her vil revisionen ofte være billigere pr. medarbejder i en  

 stor  

 virksomhed end i en enkeltmandsvirksomhed.
 Modsat kan store virksomheder have særligt komplicerede forhold,  

 som gør det dyrere at kontrollere disse pr. revisor end en lille virksomhed.
 Jeg vil også henvise til, at Revisortilsynet konkret kan  

 beslutte, at en lille revisionsvirksomhed kun skal kontrolleres hvert 6. år.  

 Dette vil reducere omkostningerne for den lille virksomhed i forhold til den  

 store, som skal kontrolleres mindst hvert 4. år.
Kvalitetskontrollen af registrerede revisionsvirksomheder skal  

 foretages af registrerede revisorer.
På samme måde skal kontrollen af  

 statsautoriserede revisionsvirksomheder foretages af statsautoriserede  

 revisorer.
Indholdet i kvalitetskontrollen vil være den samme uanset hvilken  

 kategori revisorer, som udfører den.
Da der kan være forskelle i timepriserne  

 mellem registrerede og statsautoriserede revisorer, kan der i praksis være  

 forskelle i prisen for at få kvalitetskontrolleret en registreret  

 revisionsvirksomhed og en statsautoriseret revisionsvirksomhed.
Spørgsmål 14 Finder ministeren, at det er rimeligt, at alle erklæringer, jf.  

 § 16, stk. 3, sendes enten til FSR (Foreningen af Statsautoriserede  

 Revisorer)  

 eller til FRR (Foreningen af Registrerede Revisorer)   herunder også  

 erklæringer fra revisorer, der står uden for disse foreninger, bl.a.  

 revisorer,  

 der er medlemmer af en konkurrerende forening (f.eks.
DANIA med 170  

 medlemmer)? Svar Det fremgår af § 16, stk. 3, at Revisortilsynet kan foreskrive,  

 at erklæringen tillige skal sendes til den relevante revisorforening med  

 henblik på en faglig udtalelse.
Der er således alene tale om en hjemmel til,  

 at  

 kontrollantens erklæring kan sendes til revisorforeningerne, som herved vil  

 få  

 mulighed for at komme med en faglig vurdering af erklæringens indhold.
Som det også fremgår af min besvarelse af spørgsmål 9, vil  

 behovet for udtalelser o.lign. fra revisorforeningerne imidlertid være  

 begrænset, da fire af Revisortilsynets medlemmer er praktiserende revisorer  

 og  

 forudsættes at kunne foretage de fornødne faglige vurderinger.
Situationen  

 kan  

 sammenlignes med Disciplinærnævnet, som selv behandler sagerne.
I de få tilfælde, hvor det er nødvendigt at indhente eksterne  

 faglige vurderinger, står Revisortilsynet frit med hensyn til, hvem de vil  

 indhente vurderingerne hos.
Alt efter karakteren af opgaven og omkostningerne  

 forbundet hermed, kan det være relevant at anvende et revisionsfirma eller et  

 advokatfirma eller eventuelt revisorforeningerne til at udføre det ønskede  

 arbejde.
 Men jeg vil gerne slå fast, at det er Revisortilsynet som det  

 overordnede, kontrollerende organ, der skal tage stilling til de enkelte  

 erklæringer og til den eventuelle reaktion herpå, ligesom det er  

 Revisortilsynet, der skal sikre, at lovens regler om kvalitetssikring i  

 øvrigt  

 overholdes.
