(Til samtlige amtskommuner) Socialministeriet skal hermed erindre om amtskommunernes pligt til pr. 1.  

 oktober 1993 at indberette til Socialministeriet, om der er truffet  

 beslutning om at anvende bestemmelserne i lov om tilbageholdelse af  

 stofmisbrugere i behandling, herunder på hvilke institutioner samt for hvilke  

 stofmisbrugergrupper.
 I de amtskommuner, hvor der er truffet beslutning om at anvende  

 bestemmelserne i loven, skal vi anmode om oplysninger om, hvor mange borgere  

 i amtet, opdelt på kommuner, der i den forløbne periode har fået tilbud om en  

 behandlingskontrakt i hht. loven, hvor mange der er i en sådan behandling,  

 hvor mange der har afbrudt behandlingen, samt i hvor mange tilfælde, der er  

 truffet beslutning om at tilbageholde stofmisbrugere.
 Der henvises til § 9 i Socialministeriets bekendtgørelse nr. 603 af 1.  

 juli 1992 om tilbageholdelse af stofmisbrugere i behandling samt til pkt. 31  

 i Socialministeriets vejledning om tilbageholdelse af stofmisbrugere i  

 behandling.
 Socialministeriet anmoder om indberetning om ovennævnte inden den 31.  

 december 1993.
