Kendelse fra Pressenævnet i sag nr.  

 56/1995 Ved skrivelse af 24. april 1995 har ME-Danske  

 Markedsøkonomer v/ Gert  Skov klaget over den måde, hvorpå  

 bladet FællesRådet i nr. 4/95, offentliggjort den 6. april 1995,  

 har bragt et genmæle.
 Ved kendelse af 2. marts 1995 bestemte Pressenævnet,  

 at FællesRådet skulle offentliggøre følgende  

 genmæle:
"I en artikel i bladet FællesRådet nr. 11, der  

 udkom den 2. december 1994 var anført, at 95% af  

 markedsøkonomerne er organiseret hos Foreningen af  

 Markedsøkonomer under FTF.
Dette er urigtigt.
I bladet var endvidere bragt følgende citat fra  

 markedsøkonomernes sekretariatschef: "Da det altså var umuligt  

 for HK at tvangsorganisere os, valgte forbundet at købe os", ligesom  

 det var anført, at mange af studierådene fik 20-25.000 kr. til  

 bl.a. hytteture, at der blev postet 200-300.000 kr. i dagbladsannoncer og at  

 det skønnedes, at HK gennem årene har brugt mellem 5-10  

 millioner kr. på at hverve markedsøkonomer.
Dette ses ikke  

 dokumenteret.
ME-Danske Markedsøkonomer." Samtidig med at bladet offentliggjorde genmælet,  

 bragte det i umiddelbar tilknytning hertil en artikel med overskriften:
"Faktiske oplysninger - Markedsøkonomerne befinder  

 sig i grænseområdet mellem LO og FTF.
Med en toårig  

 teoretisk erhvervsrettet uddannelse føler de fleste sig dog  

 nærmere knyttet til FTF-grupperne, der bl.a. er karakteriseret ved  

 mellemlange, erhvervsrettede uddannelser." I artiklen hed det bl.a.:
 "Fravalgte HK.
 Da striden var på sit højeste mellem  

 FTF-forbundet og HK, arrangerede Foreningen af Markedsøkonomer  

 orienteringsmøder og samlede underskrifter fra de studerende med deres  

 ønske til fremtidig A-kasse. 95 pct. af samtlige studerende  

 erklærede, at de ikke ønskede A-kassedækning hos HK, og at  

 de ønskede dækning hos Civiløkonomernes A-kasse.
 ....
Ét af midlerne i grænsestriden mellem de to  

 forbund var medlemstilbud.  Henrik  Ankerstjerne fik på dette tidspunkt  

 gentagne meldinger om, at studierådene fik tilbud om HK-tilskud  

 på op til 25.000 kr. til hytteture og lignende.
Mange sagde nej tak.  

  Gert  Skov, HK, har til FællesRådet oplyst, at der i brugt i alt  

 35.000 kr. til dette formål.
 HK brugte - stadig ifølge HK's sekretariatschef -  

 ca. 100.000 kr. til annoncering for at få markedsøkonomerne som  

 medlemmer, og i alt har HK brugt 4,3 mill. kr. direkte til hvervning.
 Til sammenligning har Foreningen af Markedsøkonomer  

 brugt 34.000 kr. i 1994 og har afsat 55.000 kr. i 1995 til  

 formålet.
 ....
Henrik  Ankerstjerne erklærer sig korrekt citeret  

 fra FTF's kongres, og fastholder på ovenstående grundlag sit  

 synspunkt: "Da det altså var umuligt for HK at tvangsorganisere os,  

 valgte forbundet at købe os"." Teksten til et billede, der viste en 1.000 kroneseddel  

 foldet som en flyver, var:
"HK oplyser at have brugt 4,3 mill. kr. til hvervning af  

 sine 400 markedsøkonomer.
Det er 10.750 kr. pr. medlem." Til støtte for klagen er det anført, at der  

 i artiklen er brugt en del oplysninger fra den tidligere korrespondance i  

 sagen, som ikke er med i genmælet, og som derfor er ude af deres rette  

 sammenhæng.
Oplysningen om, at flere studieråd skulle have  

 fået tilbud om HK-tilskud på op til 25.000 kr. til hytteture og  

 lignende, er urigtig, hvilket det reelle forbrug på 35.000 kr.  

 også signalerer.
De nævnte 4,3 mio. kr., som HK skulle have brugt  

 alene på hvervning, er det beløb, som HK totalt har brugt  

 på markedsøkonomaktiviteter i de sidste 3 år.
I en udtalelse om klagen har FællesRådet  

 oplyst, at bladet har bragt genmælet efter de retningslinier, der  

 gælder.
Genmælet oplyser alene, at en procentsats er forkert,  

 uden at oplyse den korrekte sats.
Videre siger genmælet kun, at den  

 refererede udtalelse ikke ses dokumenteret, uden at oplyse de nu  

 dokumenterbare forhold.
For at give læserne en mulighed for at forstå  

 sagen valgte bladet at bringe de faktiske oplysninger.
Det bemærkes, at  

 bladet ikke har kommenteret genmælet.
 Følgende nævnsmedlemmer har deltaget i sagens  

 behandling: Axel Kierkegaard, Hans Dam, Ulrik Holmstrup og Ole Malmqvist.
 Pressenævnet udtaler:
Samtidig med offentliggørelsen af genmælet  

 har FællesRådet bragt en artikel, hvor en del af de  

 udokumenterede citater fra markedsøkonomernes sekretariatschef  Henrik  

  Ankerstjerne gentages.
Dette er en overtrædelse af medieansvarslovens  

 § 39, stk. 2, og nævnet udtaler sin kritik heraf.
 Bladet pålægges herefter at  

 offentliggøre følgende:
 "Kendelse fra Pressenævnet:
Ved kendelse af 2. marts 1995 besluttede  

 Pressenævnet efter en klage fra ME-Danske Markedsøkonomer, at  

 FællesRådet skulle bringe følgende "Genmæle.
I en artikel i bladet FællesRådet nr. 11, der  

 udkom den 2. december 1994 var anført, at 95% af  

 markedsøkonomerne er organiseret hos Foreningen af  

 Markedsøkonomer under FTF.
Dette er urigtigt.
I bladet var endvidere bragt følgende citat fra  

 markedsøkonomernes sekretariatschef: "Da det altså var umuligt  

 for HK at tvangsorganisere os, valgte forbundet at købe os", ligesom  

 det var anført, at mange af studierådene fik 20-25.000 kr. til  

 bl.a. hytteture, at der blev postet 200- 300.000 kr. i dagbladsannoncer og at  

 det skønnedes, at HK gennem årene har brugt mellem 5-10  

 millioner kr. på at hverve markedsøkonomer.
Dette ses ikke  

 dokumenteret.
ME- Danske Markedsøkonomer." Genmælet blev bragt i bladets nr. 4/1995,  

 offentliggjort den 6. april 1994. I umiddelbar tilknytning til genmælet  

 bragte avisen en artikel, der indeholdt kommentarer til dette.
 I anledning af en klage fra ME-Danske  

 Markedsøkonomer har Pressenævnet ved kendelse af 30. maj 1995  

 udtalt:
Samtidig med offentliggørelsen af genmælet  

 har FællesRådet bragt en artikel, hvor en del af de  

 udokumenterede citater fra markedsøkonomernes sekretariatschef  Henrik  

  Ankerstjerne gentages.
Dette er en overtrædelse af medieansvarslovens  

 § 39, stk. 2, og nævnet udtaler sin kritik heraf.
 København, den 30. maj 1995.
Axel Kierkegaard, Hans Dam, Ulrik Holmstrup og Ole  

 Malmqvist." Afsagt den 30. maj 1995.
