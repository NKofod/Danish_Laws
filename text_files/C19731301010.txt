 Der er fra forskellig side kommet henvendelse om tolkningen af cirkulæret  

 specielt for så vidt angår den maksimalt tilladte mængde nitrit i  

 færdigvaren, 100 mg/kg.
I en del recepter til kødvarer, således også recepter for  

 U.S.A.-produktioner godkendt af veterinærdirektoratets afdeling på Slagteri-  

 og Konserveslaboratoriet er den totale mængde af tilsat nitrit for  

 varmebehandling ofte tæt ved 200 mg/kg.
Ved varmebehandling reduceres dette  

 dog betydeligt, idet der groft sagt sker en halvering, ligesom der i  

 spegepølser sker en mikrobiel nedbrydning under fremstillingsprocessen,  

 således at den nye grænse på 100 mg i færdigvaren godt kan være overholdt,  

 uanset der på tidligere tidspunkter under produktionen er større mængder  

 nitrit til stede.
 Hvis der i henhold til de anvendte recepter tilsættes en relativ stor  

 nitritmængde til varen, og man ikke ud fra tidligere nitritanalyser på  

 færdigvaren er bekendt med nitritindholdet i denne, anmoder man Dem om,  

 såfremt De mener, at der muligvis i færdigvaren kan være større mængder  

 nitrit tilstede end 100 mg/kg, at indsende prøve til analyse til  

 veterinærdirektoratets afdeling på Slagteri- og Konserveslaboratoriet efter  

 aftale med dette.
 Sådan undersøgelse kan specielt være påkrævet, når der udover nitrit også  

 anvendes nitrat.
 Opmærksomheden henledes på, at cirkulære af 17. marts 1970 om fremstilling  

 af nitritholdig lage til bacon fortsat er i kraft.
 P.V.V.
