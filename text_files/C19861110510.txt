 Justitsministeriet anmodede i cirkulærskrivelse af 13. maj 1981 om, at  

 fremtidige børnebidragsresolutioner i almindelighed udfærdiges med  

 forfaldstid den 1. april og den 1. oktober.
 Ordningen med faste forfaldsdage var begrundet i et ønske om en  

 administrativ lettelse for kommunerne efter etablering af et nyt  

 edb-familieydelsessystem.
Det er nu oplyst, at etableringen af det planlagte  

 edb-familieydelsessystem er opgivet, og Kommunernes Landsforening har på den  

 baggrund anmodet om, at der fremover på ny fastsættes individuelle  

 forfaldstider i børnebidragsresolutioner.
Baggrunden herfor er, at der i  

 tiden omkring den 1. april og 1. oktober i visse kommuner sker en ophobning  

 af sager vedrørende udbetaling af bidrag og efterfølgende inddrivelse.
 Familieretsdirektoratet har forelagt forslaget for de berørte myndigheder.  

 Der er ikke fremkommet indvendinger mod forslaget.
 I den anledning skal man meddele, at familieretsdirektoratet kan tiltræde,  

 at der i fremtidige børnebidragsresolutioner fastsættes individuelle  

 forfaldsdage.
Man skal anmode statsamterne om indtil videre at anvende blanket nr.
JU  

 103 med nødvendige påførte ændringer.
Blanketten vil ved genoptryk blive  

 ændret.
 P.M.V.
 E.B.
D.
Sylvest Nielsen Cirkulærskrivelse til samtlige statsamter, rigsombudet i Grønland og  

 rigsombudet på Færøerne.
