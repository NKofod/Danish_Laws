Bekendtgørelse om ændring af  

 bekendtgørelse om gymnasiet,  

 studenterkursus og enkeltfagsstudentereksamen (Gymnasiebekendtgørelsen) § 1 I bekendtgørelse nr. 411 af 31. maj 1999 om gymnasiet,  

 studenterkursus og enkeltfagsstudentereksamen  

 (Gymnasiebekendtgørelsen), som ændret ved bekendtgørelse  

 nr. 682 af 23. august 1999 og bekendtgørelse nr. 1196 af 17. december  

 1999, foretages følgende ændringer:
 1. Efter § 3 indsættes:
» Stk. 2. Rektor indplacerer eleven på begynder- eller  

 fortsættersprog på grundlag af elevens forudgående  

 undervisning i faget.
Rektor kan herved fravige bestemmelsen i stk. 1,  

 når det er begrundet i usædvanlige forhold.«.
 2. I § 5, stk. 1, indsættes efter  

 »Undervisningen tilrettelægges med følgende årlige antal  

 timer i fagene«: », jf. dog stk. 4.«.
 3. I § 5 indsættes efter stk. 3 som nyt  

 stykke:
 »Stk. 4. Rektor kan bestemme, at  

 højst 5 procent af det årlige timetal i hvert fag kan fraregnes  

 timetallet i stk. 1 og 2 og anvendes til tværgående  

 undervisningsaktiviteter med et socialt eller kulturelt sigte, der gør  

 dem til væsentlige elementer i opfyldelsen af målene med  

 gymnasieuddannelsen.«.
 Stk. 4 bliver herefter stk. 5.
 4. § 10, stk. 1, affattes således:
 »Amtsrådet træffer beslutning om det samlede  

 årlige antal timer til undervisning ved den enkelte skole, jf.  

 § 5. Det mindste antal timer til undervisning i valgfag samt til  

 oprettelse af hold ud over, hvad der følger af § 5, skal dog for  

 hver skole udgøre:
 1)	For skoler med højst 9 klasser: 3051 timer.
 2)	For skoler med 10-15 klasser: 853 timer + 1,6 timer gange antal  

 elever i 1. gymnasieklasse + 9,0 timer gange antal elever i 2. gymnasieklasse  

 + 20,9 timer gange antal elever i 3. gymnasieklasse.
 3)	For skoler med mere end 15 klasser: 2689 timer + 0,8 timer gange  

 antal elever i 1. gymnasieklasse + 4,6 timer gange antal elever i 2.  

 gymnasieklasse + 10,7 timer gange antal elever i 3.  

 gymnasieklasse.«.
 5. § 20, stk. 2, 2. pkt., affattes  

 således:
 »Besvarelsen af danskopgaven udarbejdes i løbet af  

 en undervisningsuge, hvor anden undervisning er suspenderet, og som er  

 beliggende mellem 1. april og tidspunktet for mundtlig eksamen.«.
 6. I § 23, stk. 6, udgår: »ud over  

 henvisning til at aflægge prøve med fuldt pensum«.
 7. I § 24, stk. 1, udgår:  

 »årlige«.
 8. I § 31 ændres »bekendtgørelse om  

 elevers/kursisters betaling for visse undervisningsmidler i gymnasiet,  

 på studenterkursus og på kursus til højere  

 forberedelseseksamen samt om gebyr ved studieforberedende  

 enkeltfagsundervisning for voksne og ved tilmelding til prøve som  

 selvstuderende.« til: »bekendtgørelse om gebyr og deltagerbetaling ved  

 almen voksenuddannelse og studieforberedende enkeltfagsundervisning for  

 voksne.«.
 9. Bilag 9, Engelsk, punkt 4.4, affattes således:
»4.4 Den skriftlige prøve Til den skriftlige prøve, der opdeles i to  

 delprøver, gives der fire timer.
Den første del af  

 prøven skal besvares uden brug af computer eller andre  

 hjælpemidler.
Til denne del gives der én time.
I den første delprøve forelægges en  

 dansk tekst, der skal resumeres på engelsk.
I den anden delprøve  

 forelægges et tekstmateriale på engelsk, eventuelt suppleret med  

 billedmateriale, hvortil der stilles én opgave og desuden  

 oversættes en dansk tekst.
I begge delopgaver prøves  

 eksaminandens beherskelse af det engelske sprog, forståelse af  

 forlægget og færdighed i almen skriftlig fremstilling på  

 engelsk.«.
 10. Bilag 9, Engelsk, punkt 4.5, affattes  

 således: »Bedømmelseskriterier«.
 11. I bilag 9, Engelsk, punkt 4.5.2, ændres »i  

 forlægget« til: »i det danske forlæg«.
 12. I bilag 9, Engelsk, punkt 4.5.2, tilføjes efter  

 »fremstilling«: »på engelsk.«.
 13. Bilag 9, Engelsk, punkt 4.5.4, ophæves.
 14. Bilag 9, Engelsk, punkt 4.5.6, affattes  

 således:
 »Besvarelsen af første delprøve indgår  

 med en tredjedel og besvarelsen af anden delprøve indgår med to  

 tredjedele i den endelige bedømmelse.«.
 15. Bilag 9, Engelsk, punkt 4.5.7, affattes  

 således:
 »For den samlede besvarelse gives der én karakter  

 ud fra en helhedsvurdering.«.
§ 2 Bekendtgørelsen træder i kraft den 20. juni 2001.
