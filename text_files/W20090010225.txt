 Skrivelse om, hvorvidt et medlem af en kommunalbestyrelse, der har vedtaget en bøde for overtrædelse af færdselslovens § 117 d, jf. § 56, stk. 1, § 9, stk. 1, og § 118, jf. § 3, stk. 1, er valgbar.
(Valgbarhedsnævnets skrivelse af 2. september 2009 til en kommunalbestyrelse) Ved brev af 9. marts 2009 har kommunalbestyrelsen i X Kommune i henhold til § 101, stk. 4, i lov om kommunale og regionale valg, indberettet til Valgbarhedsnævnet, at kommunalbestyrelsesmedlem NN har vedtaget et bødeforelæg for overtrædelse af færdselslovens § 117 d, jf. § 56, stk. 1, og § 9, stk. 1, og § 118, jf. § 3, stk. 1.
 Det fremgår af sagen, at den pågældende den  har ført en personbil uden at have erhvervet kørekort, at den pågældende under kørslen undlod at udvise tilstrækkelig agtpågivenhed, idet den pågældende kolliderede med en bil, der var kørt ind til siden og holdt stille, og at den pågældende herefter undlod at yde hjælp til tilskadekomne.
 Forseelsen er straffet med en bøde på 7.000,00 kroner.
 I den anledning skal man meddele, at Valgbarhedsnævnet har fundet, at de begåede handlinger i almindeligt omdømme gør den pågældende uværdig til at være medlem af kommunale råd, jf. den kommunale og regionale valglovs § 4.
 Den pågældende kan derfor ikke anses for valgbar.
