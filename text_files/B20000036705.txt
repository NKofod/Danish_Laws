Bekendtgørelse om bekæmpelse af  

 salmonella i konsumægshønsehold og opdræt hertil I medfør af § 5, §§ 8 og 9, § 15, § 35, stk. 1-3, § 36, stk. 2 og  

 3, § 37, stk. 1 og § 43, stk. 2 i lov nr. 351 af 2. juni 1999 om sygdomme og  

 infektioner hos dyr, og for så vidt angår § 36, stk. 2 og 3 efter  

 bemyndigelse fra ministeren for fødevarer, landbrug og fiskeri,  

 fastsættes:
 § 1. Ved konsumægshønsehold  

 forstås i denne bekendtgørelse:
1)	et hønsehold, hvorfra der sælges æg til konsum  

 eller til teknisk brug, 2)	et hønsehold på mere end 100 høner, der  

 producerer æg til konsum, eller 3)	opdræt til konsumægsproduktion omfattet af nr. 1 eller  

 2.
 Stk. 2. Andre hønsehold kan lade sig registrere  

 som konsumægshønsehold, hvorefter disse omfattes af de for  

 konsumægshønsehold gældende regler, dog med undtagelse af  

 §§ 6 og 7, og med den undtagelse, der er nævnt i § 10, stk. 1, 2. pkt.  

 Det er ikke tilladt at sælge æg til konsum fra hønsehold  

 omfattet af disse undtagelser.
 Stk. 3. Ejendomme med konsumægshønsehold,  

 som er anset for at være mistænkt eller smittet med salmonella,  

 jf. § 12 eller § 13 er omfattet af bekendtgørelsen indtil samtlige  

 restriktioner pålagt hønseholdet i medfør af denne  

 bekendtgørelse er ophævet uanset der ikke længere er  

 hønsehold på ejendommen eller uanset der ikke længere  

 sælges æg fra hønseholdet.
 § 2. Denne bekendtgørelse omfatter alle  

 typer af salmonellabakterier undtagen Salmonella Gallinarum og Salmonella  

 Pullorum (hønsetyfus), som er omfattet af bekendtgørelse om  

 hønsetyfus.
 § 3. Ved en flok forstås i denne  

 bekendtgørelse en samling af høns, der udgør en  

 epidemiologisk enhed.
Stk. 2. Ved en epidemiologisk enhed forstås en  

 samling af høns uden direkte smittemæssig kontakt til andre  

 høns.
Fødevaredirektoratet afgør i tvivlstilfælde  

 afgrænsningen af en epidemiologisk enhed ud fra en vurdering af de  

 driftsmæssige forhold på ejendommen.
Registrering § 4. Et konsumægshønsehold skal af  

 ejeren anmeldes til registrering i Fødevaredirektoratet.
 Stk. 2. Anmeldelsen skal foretages på et skema  

 rekvireret i Fødevaredirektoratet, Mørkhøj Bygade 19,  

 2860  Søborg.
 Stk. 3. Fødevaredirektoratet sørger for, at  

 ejendommen tildeles et CHR-nummer i Det Centrale Husdyrbrugsregister, samt at  

 hvert staldrum (hus) beregnet til en flok tildeles et éntydigt  

 ét- eller tocifret husnummer.
 § 5. Ejeren af et konsumægshønsehold  

 skal skriftligt underrette Fødevaredirektoratet om  

 adresseændring, ejerskifte, bortforpagtning eller ophør med  

 hønseholdet senest en måned efter, at ændringen er  

 sket.
Flytning og omsætning § 6. Enhver, der producerer æg fra et  

 konsumægshønsehold, jf. § 1, stk. 1 skal sørge for, at  

 hønsene stammer fra opdræt registreret som  

 konsumægshønsehold i Fødevaredirektoratet, jf. § 4, stk.  

 1, og kun har haft kontakt med sådanne opdræt eller er importeret  

 i partier med mere end 20 stk. i henhold til Fødevaredirektoratets  

 bekendtgørelse om samhandel inden for Den Europæiske Union med  

 fjerkræ og rugeæg samt indførsel heraf fra  

 tredjelande.
 § 7. Enhver, der opdrætter høns i et  

 konsumægshønsehold, jf. § 1, stk. 1 skal sørge for, at  

 opdrættet stammer fra rugerier registreret i henhold til  

 Fødevaredirektoratets bekendtgørelse om indretning og drift af  

 rugerier og rugeægsproducerende virksomheder med høns, kalkuner,  

 gæs og ænder, eller at opdrættet er importeret i partier  

 med mere end 20 stk. i henhold til Fødevaredirektoratets  

 bekendtgørelse om samhandel inden for Den Europæiske Union med  

 fjerkræ og rugeæg samt indførsel heraf fra  

 tredjelande.
Optegnelser § 8. Ejeren af et konsumægshønsehold  

 skal føre optegnelse over tilgang og afgang af høns fra  

 hønseholdet.
Optegnelsen skal omfatte:
 1)	Dato for indsætning af daggamle kyllinger.
 2)	Angivelse af navn og adresse på rugeriet, der har leveret  

 kyllingerne.
 3)	Dato for indsætning af hønniker i stalde til  

 ægproduktion.
4)	Angivelse af navn og adresse på leverandøren af  

 hønnikerne, samt hvor disse er blevet opdrættet.
Hvis  

 hønnikerne er opdrættet på samme ejendom, som  

 konsumægsproduktionen foregår på, skal lokaliteten/huset,  

 hvor de er opdrættet, angives.
 5)	Afgang af høns, herunder modtageren af de  

 pågældende høns.
 Stk. 2. Optegnelserne skal opbevares i mindst 2 år  

 og på forlangende forevises Fødevaredirektoratet.
 § 9. Ejeren af autoriserede ægpakkerier og  

 autoriserede virksomheder, der fremstiller varmebehandlede ægprodukter,  

 skal sikre sig, at æg leveret til pakkeriet eller  

 ægproduktvirksomheden stammer fra konsumægshønsehold eller  

 fra fjerkrævirksomheder registreret i Fødevaredirektoratet i  

 medfør af bekendtgørelse om indretning og drift af rugerier og  

 rugeægsproducerende virksomheder med høns, kalkuner, gæs  

 og ænder, eller er importeret i henhold til  

 Fødevaredirektoratets bekendtgørelse om veterinærkontrol  

 ved indførsel af animalske levnedsmidler m.v.
 Stk. 2. Autoriserede ægpakkerier må ikke  

 modtage æg fra flokke, som er blevet påbudt levering direkte til  

 varmebehandling, jf. § 15, stk. 2, nr. 4.
Salmonellakontrol og bekæmpelse § 10. Ejeren af et konsumægshønsehold  

 skal sørge for, at der fra hver flok udtages og indsendes materiale  

 til undersøgelse for salmonella, eller for antistoffer mod salmonella,  

 efter reglerne i bilaget til denne bekendtgørelse.
Der skal dog ikke  

 udtages materiale til undersøgelse fra opdræt i  

 konsumægshønsehold omfattet af § 1, stk. 2.
 Stk. 2. Fødevareregionen forestår visse  

 udtagelser og indsendelser af materiale i henhold til bilaget til denne  

 bekendtgørelse.
 Stk. 3. Fødevaredirektoratet kan påbyde  

 ejeren af en virksomhed at foretage hyppigere prøveudtagning end  

 angivet i bilaget eller at lade udtage ekstraordinære prøver  

 eller rutineprøver under offentlig kontrol i virksomheden.
 Stk. 4. Materialet skal indsendes til Statens  

 Veterinære Serumlaboratorium eller et af Fødevaredirektoratet  

 hertil godkendt laboratorium med angivelse af CHR-nummer og husnummer.
 Stk. 5. I tilfælde af, at ejeren ikke udtager og  

 indsender materiale som beskrevet i stk. 1, 3 og 4, udtager og indsender  

 Fødevareregionen det nævnte materiale, og ejeren betaler herfor  

 i overensstemmelse med § 18, stk. 2.
 Stk. 6. Ejeren af et konsumægshønsehold skal  

 opbevare samtlige undersøgelsesresultater i mindst 2 år og  

 på forlangende forevise disse for Fødevaredirektoratet.
 § 11. Finder et laboratorium, jf. § 10, stk. 4,  

 salmonella i materiale indsendt i henhold til § 10, stk. 1, 2, 3 eller 5,  

 skal laboratoriet straks sende prøver fra dette materiale til Statens  

 Veterinære Serumlaboratorium til verifikation samt type- og  

 fagtypebestemmelse og samtidig indberette fundet til  

 Fødevaredirektoratet.
 Stk. 2. Finder et laboratorium, jf. § 10, stk. 4, positiv  

 reaktion for antistoffer mod salmonella i materiale indsendt i henhold til §  

 10, stk. 1, 2, 3 eller 5, skal dette af laboratoriet straks indberettes til  

 Fødevaredirektoratet.
 Stk. 3. Negative resultater af  

 salmonellaundersøgelser, der er foretaget i henhold til denne  

 bekendtgørelse skal af laboratoriet løbende indberettes til  

 Fødevaredirektoratet.
 § 12. Konstateres salmonella eller positiv  

 reaktion for antistoffer mod salmonella i materiale indsendt fra et  

 konsumægshønsehold i henhold til § 10, stk. 1, 2, 3 eller 5,  

 eller i materiale indsendt i anden anledning, anses den tilsvarende flok som  

 mistænkt for at være smittet med salmonella.
 Stk. 2. Kan infektion med salmonella hos mennesker spores  

 tilbage til æg fra et konsumægshønsehold, eller et  

 afgrænset antal konsumægshønsehold, kan enkelte eller  

 samtlige flokke i hvert konsumægshønsehold anses som  

 mistænkt for at være smittet med salmonella.
 Stk. 3. Findes en flok smittet med salmonella, jf. § 13,  

 kan andre flokke i konsumægshønseholdet eller flokke i andre  

 konsumægshønsehold, som har leveret eller modtaget dyr fra  

 flokken, anses som mistænkte for at være smittet med  

 salmonella.
 Stk. 4. Fra en mistænkt flok, jf. stk. 1, 2 eller  

 3, forestår Fødevareregionen udtagning og indsendelse af  

 aflivede høns eller andet materiale til undersøgelse på  

 Statens Veterinære Serumlaboratorium i henhold til bilaget til denne  

 bekendtgørelse.
 Stk. 5. Æg fra en mistænkt flok, jf. stk. 1,  

 2 eller 3, skal leveres direkte til en autoriseret virksomhed til  

 fremstilling af varmebehandlede ægprodukter, en dyrefoderfabrik, der er  

 autoriseret til at fremstille dyrefoder ved varmebehandling, eller en  

 godkendt destruktionsanstalt.
 § 13. En flok anses som smittet med salmonella,  

 hvis Statens Veterinære Serumlaboratorium bekræfter mistanken ved  

 laboratoriemæssig undersøgelse af det i § 12, stk. 4,  

 nævnte materiale.
 § 14. Fødevareregionen påbyder og  

 foranstalter alle høns i:
1)	en smittet opdrætsflok, eller 2)	en smittet konsumægsproducerende flok inficeret med  

 multiresistente Salmonella Typhimurium DT 104, aflivet og  

 destrueret.
 Stk. 2. Når en flok påbydes aflivet, jf. stk.  

 1, skal ejeren sørge for at æg, som flokken har produceret siden  

 konstateret smitte, destrueres efter Fødevareregionens anvisning.
 Stk. 3. Når en smittet flok er aflivet, skal ejeren  

 sørge for, at alle rum, hvor flokken har opholdt sig, samt redskaber,  

 maskiner og lignende snarest rengøres og desinficeres efter  

 Fødevareregionens anvisning.
 Stk. 4. Ejeren skal sørge for, at gødning  

 fra en aflivet flok deponeres, brændes eller nedpløjes efter  

 Fødevareregionens anvisning.
 Stk. 5. Ejeren skal sørge for, at alt  

 tilbageværende foder fra en aflivet flok behandles efter  

 Fødevareregionens anvisning.
 § 15. Fødevareregionen sætter et  

 konsumægsproducerende hønsehold med én eller flere  

 smittede flokke under tilsyn.
 Stk. 2. Tilynet, jf. stk. 1, omfatter:
1)	påbud om isolation af smittede flokke, 2)	påbud om særlige hygiejniske foranstaltninger ved  

 færdsel mellem smittede og ikke-smittede flokke, 3)	forbud mod, eller særlige betingelser for fjernelse af dyr fra  

 hønseholdet, og indsættelse af dyr i hønseholdet, 4)	påbud om levering af æg fra smittede flokke direkte til  

 en autoriseret virksomhed til fremstilling af varmebehandlede  

 ægprodukter, en dyrefoderfabrik, der er autoriseret til at fremstille  

 dyrefoder ved varmebehandling, eller en godkendt destruktionsanstalt, 5)	påbud om intensiveret prøveudtagning, jf. § 10, stk. 3,  

 i flokke, som ikke er fundet smittet, 6)	suspendering af den rutinemæssige prøveudtagning i  

 smittede flokke, 7)	påbud om særlig gødningsbehandling, særlig  

 behandling af foder, samt betingelser for fjernelse af redskaber, maskiner og  

 lignende, der anvendes i bedriften, og 8)	påbud om rengøring og desinfektion af en smittet floks  

 opholdssteder snarest muligt efter at flokken er sat ud.
§ 16. Genindsættelse af høns i  

 bygninger, hvor en smittet flok har opholdt sig, må tidligst ske efter  

 at Fødevareregionen har godkendt den i § 14, stk. 3, eller § 15, stk.  

 2, nr. 8, nævnte rengøring og desinfektion.
Godkendelsen  

 meddeles på baggrund af visuel bedømmelse samt  

 undersøgelse af svaberprøver udtaget og indsendt af  

 Fødevareregionen til Statens Veterinære Serumlaboratorium.
Stk. 2. Ved ophør med  

 konsumægshønsehold i et staldrum kan Fødevareregionen  

 frafalde påbuddet om rengøringen og desinfektionen efter en  

 nærmere vurdering af de smittemæssige forhold på  

 ejendommen.
Ved frafald af påbuddet skal ejeren afgive en skriftlig  

 erklæring om at der i en periode på minimum to år ikke  

 må indsættes høns i staldrummet.
Egenkontrol § 17. Fødevaredirektoratet kan påbyde  

 ejeren af et konsumægshønsehold, som er fundet smittet med  

 salmonella, at lade udarbejde et egenkontrolprogram omkring virksomhedens  

 personale, bygninger og drift med henblik på at forebygge og  

 begrænse mulighederne for smitte med salmonella.
For en ejer med flere  

 virksomheder kan påbydes et samlet egenkontrolprogram for alle ejerens  

 virksomheder.
 Stk. 2. Egenkontrolprogrammet, jf. stk. 1, og alle senere  

 ændringer heri, skal godkendes af Fødevaredirektoratet.  

 Fødevareregionen fører kontrol med egenkontrolprogrammets  

 overholdelse.
 Stk. 3. Fødevaredirektoratet kan påbyde at  

 indsættelse af nyt fjerkræ i en virksomhed først kan ske,  

 når der foreligger et godkendt egenkontrolprogram, jf. stk. 1.
 Stk. 4. Manglende overholdelse af egenkontrolprogrammet,  

 jf. stk. 1, kan medføre, at virksomhedens godkendelse af  

 opdrætshuse i henhold til bekendtgørelse om indretning og drift  

 af virksomheder med opdræt af hønniker til  

 konsumægsproduktion tilbagekaldes.
Betaling, straf og ikrafttræden § 18. Fødevaredirektoratet afholder til og  

 med den 31. december 2000 udgifterne til undersøgelse af prøver  

 i henhold til § 10, eller § 15, stk. 2, nr. 5, jf. dog stk. 3.
Stk. 2. I de i § 10, stk. 5, nævnte tilfælde  

 betaler ejeren i henhold til bekendtgørelse om betaling for kontrol af  

 fødevarer og levende dyr m.v.
I disse tilfælde afholder ejeren  

 ligeledes udgifter til indsendelse.
 Stk. 3. Fødevaredirektoratet afholder udgifterne  

 til:
1)	indsendelse og undersøgelse af prøver, der udtages i  

 medfør af § 12, stk. 4, eller § 16, 2)	udtagelse og undersøgelse af prøver udtaget som  

 offentlig kontrol af ejers prøveudtagning i medfør af § 10,  

 stk. 3, og 3)	de foranstaltninger, som direktoratet selv iværksætter  

 ved aflivning og destruktion af en smittet flok, jf. § 14, stk. 1.
 § 19. Erstatning i forbindelse med påbudt  

 aflivning af høns i henhold til § 12, stk. 4, eller § 14, stk. 1,  

 betales af Fødevaredirektoratet, som erstatter hønsene til en  

 værdi, der er fastlagt i en skala, der angiver hønsenes  

 handelsværdi fra 1. leveuge til udsætningstidspunktet.
 § 20. Fødevaredirektoratet yder erstatning  

 efter bekendtgørelse om driftstabserstatning ved aflivning af  

 høns i forbindelse med bekæmpelse af salmonella, til  

 dækning af ejerens driftstab som følge af:
1)	påbudt aflivning af høns, jf. § 12, stk. 4, eller § 14,  

 stk. 1, eller § 21. Ved påbudt destruktion af æg,  

 jf. § 14, stk. 2, yder Fødevaredirektoratet erstatning for de  

 destruerede æg på grundlag af sidste normale ægafregning  

 fra pakkeri for den pågældende flok, eller, hvis en sådan  

 afregning ikke findes, en skønnet normal ægafregning fra pakkeri  

 for en tilsvarende produktionstype.
 Stk. 2. Ved påbudt destruktion af foder, jf. § 14,  

 stk. 5, yder Fødevaredirektoratet erstatning efter foderets  

 almindelige handelsværdi.
 § 22. Andre udgifter i medfør af denne  

 bekendtgørelse end de i §§ 18-21 nævnte er  

 Fødevaredirektoratet uvedkommende.
 § 23. Overtrædelse af § 1, stk. 2, § 4, stk.  

 1 og 2, §§ 5-9, § 10, stk. 1, 4 eller 6, § 11, § 12, stk. 5, § 14, stk. 2-5,  

 § 16 eller § 17, stk. 2, samt overtrædelse af påbud eller forbud  

 efter § 10, stk. 3, § 14, stk. 1, § 15, stk. 2 eller § 17, stk. 1 eller 3,  

 straffes med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 24. Bekendtgørelsen træder i kraft  

 den 31. maj 2000.
 Stk. 2. Samtidig ophæves bekendtgørelse nr.  

 696 af 3. september 1999 om bekæmpelse af salmonella i  

 konsumægshønsehold og opdræt hertil.
Fødevaredirektoratet, den 23. maj  

 2000 P.D.V.Henrik G.
Jensen /Maya Regel Pundik Bilag 1 Udtagelse og indsendelse af prøver til  

 undersøgelse for salmonella Indsendelse af prøver Materiale til bakteriologisk undersøgelse  

 (sokkeprøver, gødningsprøver materiale fra kasser med  

 daggamle kyllinger eller døde kyllinger), skal sendes til Statens  

 Veterinære Serumlaboratorium, Hangøvej 2, 8200 Århus N,  

 eller et andet laboratorium godkendt af Fødevaredirektoratet.
 Materiale til undersøgelse for antistoffer mod  

 salmonella (blodprøver eller æg) skal sendes til Statens  

 Veterinære Serumlaboratorium, Bülowsvej 27, 1790 København  

 V, eller et andet laboratorium godkendt af Fødevaredirektoratet.
Udtagelse af prøver generelt Anvisning i udtagelse af prøver skal rekvireres fra  

 Fødevaredirektoratets 2. kontor.
Ved en sokkeprøve  

 forstås en prøve af gødning opsamlet under vandring i  

 stalden ved hjælp af tubegaze sat på gummistøvlerne.
Ved  

 en gødningsprøve forstås en frisk afsat  

 gødningsklat.
Gødningsprøver udtages kun i  

 produktionsanlæg, hvor det ikke er praktisk muligt at udtage  

 sokkeprøver.
Der udtages og indsendes prøver fra hver flok.
Alt  

 materiale skal indsendes hurtigst muligt efter opsamlingen og skal emballeres  

 forsvarligt før indsendelse.
 Antallet af æg eller blodprøver, som skal  

 udtages til undersøgelse afhænger af flokstørrelsen jf.  

 tabel 1:
Antal høns i flokken Antal æg eller blodprøver der skal dtages i  

 flokken 1-24 Antal prøver svarende til antal høns, dog  

 højst 20 prøver 25-29 20 30-39 25 40-49 30 50-59 35 60-89 40 90-199 50 200-499 55 500 eller derover 60 Tidspunkt for undersøgelse, type af  

 prøvemateriale og antal af andre prøver, som skal udtages,  

 findes under de enkelte produktionstyper.
Undersøgelser i opdrætsflokke Materialet skal ledsages af en indsendelsesformular, som  

 skal rekvireres fra Statens Veterinære Serumlaboratorium eller andre  

 laboratorier godkendt af Fødevaredirektoratet.
På formularen  

 skal samtlige relevante rubrikker udfyldes.
For hver flok (ved daggamle  

 kyllinger udtages dog pr. leverance af kyllinger) udtages og indsendes  

 følgende prøver:
 1)	Daggamle kyllinger:
a)	20 selvdøde eller aflivede kyllinger, og b)	prøver fra 10 af de kasser, som kyllingerne er leveret i til  

 virksomheden.
Fra kasser uden beklædning udtages svaberprøver  

 med 5 vatpinde pr. kasse.
Fra kasser med indvendig beklædning udtages  

 25-50 g papir, strøelse og gødning.
 2)	3 uger gamle kyllinger:
5 par sokkeprøver eller 300  

 gødningsprøver i produktionsanlæg, hvor udtagelse af  

 sokkeprøver ikke er muligt.
I flokke med mindre end 200 dyr udtages  

 dog kun 2 par sokkeprøver eller 60 gødningsprøver.
 3)	Mindst 12 uger gamle kyllinger, dog senest 2 uger før  

 flytning:
Blodprøver jf. tabel 1, samt 5 par  

 sokkeprøver eller 300 gødningsprøver i  

 produktionsanlæg, hvor udtagelse af sokkeprøver ikke er muligt.  

 I flokke med mindre end 200 dyr udtages blodprøver jf. tabel 1, samt 2  

 par sokkeprøver eller 60 gødningsprøver.  

 Prøveudtagning og indsendelse forestås af  

 Fødevareregionen.
Ejeren af opdrætsflokken skal varsle  

 Fødevareregionen senest 14 dage, før prøveudtagningen  

 skal ske.
Konsumægshønsehold, som leverer til  

 autoriseret ægpakkeri, til teknisk brug eller til autoriseret  

 virksomhed, der fremstiller varmebehandlede ægprodukter For hver flok udtages et antal æg efter tabel 1,  

 samt 2 par sokkeprøver.
I produktionsanlæg, hvor udtagelse af  

 sokkeprøver ikke er muligt, udtages samme antal  

 gødningsprøver, som der udtages æg.
Prøverne udtages og indsendes seks gange om  

 året efter indkaldelse fra Fødevaredirektoratet.
Prøverne  

 skal ved indsendelse til laboratoriet ledsages af stregkoder modtaget med  

 indkaldelsen fra Fødevaredirektoratet.
Konsumægshønsehold, som ikke leverer  

 æg til autoriseret ægpakkeri, til teknisk brug eller til  

 autoriseret virksomhed, der fremstiller varmebehandlede ægprodukter For hver flok udtages et antal æg efter tabel 1,  

 samt 2 par sokkeprøver.
I produktionsanlæg, hvor udtagelse af  

 sokkeprøver ikke er muligt, udtages samme antal  

 gødningsprøver, som der udtages æg, dog mindst 10 gram  

 gødning.
Prøverne udtages og indsendes to gange om  

 året efter indkaldelse fra Fødevaredirektoratet.
Prøverne  

 skal ved indsendelse til laboratoriet ledsages af stregkoder modtaget med  

 indkaldelsen fra Fødevaredirektoratet.
Undersøgelse af mistænkte flokke Prøveudtagning i og indsendelse fra mistænkte  

 flokke, jf. § 12, stk. 1-4, forestås af Fødevareregionen.  

 Fødevareregionen vurderer omfanges af prøveudtagningen.
Som  

 hovedregel udtages og indsendes følgende materiale:
 a)	Fra flokke på 1-199 dyr udtages 2 par sokkeprøver, samt  

 et antal æg eller blodprøver efter tabel 1.
 b)	Fra flokke på 200-499 dyr udtages 30 aflivede høns,  

 samt et antal æg eller blodprøver efter tabel 1.
 c)	Fra flokke på 500 dyr eller derover udtages 60 aflivede  

 høns, samt 60 æg eller 60 blodprøver.
 2)	Hvis en flok mistænkes for at være smittet med andre  

 typer salmonella end Salmonella Typhimurium eller Salmonella Enteritidis, jf.  

 § 12, udtages 2 par sokkeprøver i flokke på 1-199 dyr og 5 par  

 sokkeprøver i flokke på 200 dyr eller derover.
