 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 358 af 6. juni 1991 om miljøbeskyttelse, som senest ændret ved  

 lov nr. 1112 af 22. december 1993, foretages følgende ændringer:
 1. § 19, stk. 4, affattes således:
» Stk. 4.  Tilladelser efter stk. 1 og 2 gives af  

 amtsrådet, medmindre miljøministeren fastsætter andre regler.« 2. § 28, stk. 3, 2. pkt., ophæves.
 3. I § 28 indsættes efter stk. 3 som nyt stykke:
»Stk. 4.  Der er tilslutningspligt for ejendomme,  

 når stikledning er ført frem til grundgrænsen.
Kommunalbestyrelsen afgør,  

 hvornår den fysiske tilslutning skal være gennemført.
Kommunalbestyrelsens  

 afgørelser kan ikke indbringes for anden administrativ myndighed.« Stk. 4  bliver herefter stk. 5.
 4. Efter § 39 indsættes:
»§ 39 a.  Listevirksomheder, der skal etablere sikkerhedsstillelse over for godkendelsesmyndigheden.  

 Sikkerhedsstillelsen skal dække tilsynsmyndighedens udgifter til  

 videretransport og destruktion eller deponering af affaldet ved en  

 selvhjælpshandling, jf. §§ 69 og 70.
 Stk. 2.  Undtaget fra bestemmelsen i stk. 1 er  

 listevirksomheder, der behandler bygge- og anlægsaffald, samt  

 listevirksomheder, der udtager kølemidler af kasserede køleskabe fra private  

 husstande.
 Stk. 3.  Godkendelsesmyndigheden fastsætter nærmere  

 vilkår om sikkerhedsstillelsen i forbindelse med godkendelse af  

 listevirksomheden, jf. § 33.
 Stk. 4.  Godkendelsesmyndigheden kan regulere  

 sikkerhedsstillelsens størrelse, såfremt grundlaget for beregningen af  

 størrelsen ændres væsentligt.
 Stk. 5.  Miljøministeren godkender forslag til kollektiv  

 sikkerhedsstillelse for virksomheder, eller kategorier af disse, som nævnt i  

 stk. 1. Miljøministeren træffer samtidig afgørelse om ophævelse af vilkår om  

 sikkerhedsstillelse fastsat af godkendelsesmyndigheden.
Stk. 6.  Miljøministerens afgørelser efter stk. 5 kan  

 ikke påklages til anden administrativ myndighed.« 5. Efter § 45 indsættes som § 45 a:
»§ 45 a.  Miljøministeren kan fastsætte regler  

 om, at anmeldelser af og oplysninger om affald, herunder materialer og  

 produkter til genanvendelse, til offentlige myndigheder efter dette kapitel  

 skal ske i en bestemt form.« 6. I § 53, stk. 2, indsættes som 2. pkt. :
»Administrationen kan ligeledes henlægges til private organisationer  

 el.lign.« 7. I § 53, stk. 3, indsættes som 2. pkt. :
»Ministeren kan fastsætte nærmere regler om, at berørte virksomheder  

 skal udlevere eller indsende forretningsbøger, regnskabsmateriale samt  

 korrespondance m.v. til en statslig myndighed.« 8. § 65, stk. 1, ophæves, og i stedet indsættes:
 »Kommunalbestyrelsen fører generelt tilsyn med, at loven og de  

 regler, der er fastsat med hjemmel i loven, overholdes.
Stk. 2.  Kommunalbestyrelsen fører endvidere tilsyn med,  

 at Stk. 3.  Kommunalbestyrelsen er endvidere  

 tilsynsmyndighed, jf. §§ 68-70, i sager om forureninger eller ved risiko for  

 forureninger, der er en følge af ophørt virksomhed, jf. dog § 66, stk. 3.
Stk. 4.  Kommunalbestyrelsen videresender sager om  

 overtrædelse af afgørelser, jf. stk. 2, som amtsrådet har truffet, til  

 amtsrådet.
Amtsrådet træffer i så fald afgørelse i sagen i overensstemmelse  

 med lovens øvrige bestemmelser.« Stk. 2  bliver herefter stk. 5.
 9. § 66, stk. 2, ophæves, og i stedet indsættes:
» Stk. 2.  Amtsrådet fører tilsyn som nævnt i § 65,  

 stk. 1 og 2, med bestående listevirksomheder, herunder med disses direkte  

 udledninger af spildevand til vandløb, søer eller havet, hvis  

 godkendelseskompetencen efter regler om godkendelse af listevirksomheder, jf.  

 § 35, er henlagt til amtsrådet.
Amtsrådet fører tillige tilsyn med  

 deponeringer i råstofgrave.
Stk. 3.  Amtsrådet er endvidere tilsynsmyndighed, jf. §§  

 68-70, i sager omfattet af § 65, stk. 4, samt ved forureninger eller risiko  

 for forureninger, der er en følge af tidligere virksomhedsdrift, som  

 amtsrådet havde tilsyn med.
Det samme gælder for efterbehandlede  

 råstofgrave.« Stk. 3  bliver herefter stk. 4.
 10. I § 88 indsættes efter stk. 1 som nye stykker:
»Stk. 2.  Ministeren kan fastsætte nærmere regler  

 om, at der skal betales rente ved manglende eller for sen betaling af gebyrer  

 opkrævet i henhold til denne lov.
Forrentningen sker fra forfaldsdagen for  

 gebyret.
Gebyret forrentes med en årlig rente, der svarer til den til enhver  

 tid fastsatte diskonto med tillæg på 5 pct.
Stk. 3.  Miljøministeren kan een gang om året efter  

 forhandlinger med Danmarks Nationalbank og Økonomiministeriet ændre  

 rentesatsen.« 11. I § 110, stk. 1, nr. 1, indsættes efter »§ 27,  

 stk. 1 eller 2,»: »§ 28, stk. 4,».
 12. I § 110, stk. 1, nr. 1, indsættes efter »§  

 43«: »§ 45, stk. 4,».
 13. § 110, stk. 3, affattes således:
»Stk. 3.  I regler og forskrifter, der udstedes i  

 medfør af §§ 7-10, §§ 12-16, § 17, stk. 3, § 18, § 19, stk. 5, § 27, stk. 3,  

 § 35, § 44, § 45, stk. 2 og 3, § 47, stk. 3, § 48, § 51, § 53 og § 89, stk. 2  

 og 3, kan der fastsættes straf af bøde.
Det kan endvidere fastsættes, at  

 straffen kan stige til hæfte eller fængsel i indtil 2 år under tilsvarende  

 omstændigheder som anført i stk. 2.« § 2 Stk. 1.  Loven træder i kraft den 1. juli 1994.
 Stk. 2.  Gældende regler om kompetencen til at meddele  

 tilladelser efter § 19 bevarer dog deres gyldighed, indtil der fastsættes nye  

 regler.
 Stk. 3.  Godkendelsesmyndigheden træffer afgørelse om  

 vilkårene for sikkerhedsstillelse som nævnt i § 39 a, stk. 1, vedrørende  

 bestående listevirksomheder, herunder om fristen herfor.
Givet på Christiansborg Slot, den 18.  

 maj 1994 Under Vor Kongelige Hånd og Segl I Dronningens Navn:
