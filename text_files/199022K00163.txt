Nr LSF 163 Forslag til Lov om tilskud til Grønlands hjemmestyre (Hjemmestyrets  

 overtagelse af sundhedsvæsenet og Sdr.
Strømfjord/Kangerlussuaq Lufthavn  

 m.v.) Fremsat af finansministeren (Henning Dyremose) den 10. april 1991 Vedtaget ved tredjebehandling den 7. maj 1991 Lov nr. 305 af 14/05/1991 § 1. Staten yder i 1992 og 1993 følgende tilskud til Grønlands hjemmestyre:
 I 1992 ydes 2.249,0 mio. kr.
 I 1993 ydes 2.281,2 mio. kr.
 Stk. 2. Såfremt der i 1992 eller 1993 overføres yderligere opgaver  

 til hjemmestyret, kan finansministeren efter forhandling med hjemmestyret  

 forhøje tilskuddet efter stk. 1 med et beløb svarende til statens besparelse  

 ved overførslen.
 § 2. Tilskuddet reguleres i 1993 med en procent, der svarer til  

 den gennemsnitlige pris- og lønregulering på statens driftsbudget for 1993.
 § 3. Tilskuddet udbetales forskudsvis med 1/12 hver måned,  

 medmindre der træffes anden aftale om udbetalingsterminer mellem  

 finansministeren og Grønlands hjemmestyre.
 § 4. Loven har virkning fra den 1. januar 1992.
 Stk. 2. Samtidig ophæves lov nr. 803 af 3. december 1990 om  

 tilskud til Grønlands hjemmestyre.
Oprindeligt fremsat forslag § 1. Staten yder i 1992 og 1993 følgende tilskud til Grønlands hjemmestyre:
 I 1992 ydes 2.249,0 mill. kr.
 I 1993 ydes 2.281,2 mill. kr.
 Stk. 2. Såfremt der i 1992 eller 1993 overføres yderligere opgaver  

 til hjemmestyret, kan finansministeren efter forhandling med hjemmestyret  

 forhøje tilskuddet efter stk. 1 med et beløb svarende til statens besparelse  

 ved overførslen.
 § 2. Tilskuddet reguleres i 1993 med en procent, der svarer til  

 den gennemsnitlige pris- og lønregulering på statens driftsbudget for 1993.
 § 3. Tilskuddet udbetales forskudsvis med 1/12 hver måned, med  

 mindre der træffes anden aftale om udbetalingsterminer mellem  

 finansministeren og Grønlands hjemmestyre.
 § 4. Loven har virkning fra den 1. januar 1992.
 Stk. 2. Samtidig ophæves lov nr. 803 af 3. december 1990 om  

 tilskud til Grønlands hjemmestyre.
Bemærkninger til lovforslaget Almindelige bemærkninger Ved lov nr. 803 af 3. december 1990 er statens tilskud til Grønlands  

 hjemmestyre fastsat for 3-årsperioden 1991-1993 til følgende beløb - i pris-  

 og lønniveau 1991: Mill. kr.
1991 1.588,5 1992 1.583,7 1993 1.583,7 I nærværende lovforslag foreslås tilskuddet fastsat til 2.249,0 mill. kr.  

 i 1992 og 2.281,2 mill. kr. i 1993 - i anslået pris- og lønniveau 1992.
 Af den foreslåede tilskudsforøgelse skyldes ca. 600 mill. kr., at der  

 mellem regeringen og Grønlands hjemmestyre er indgået aftale om, at  

 hjemmestyret pr. 1. januar 1992 overtager det grønlandske Sundhedsvæsen.
Den resterende forøgelse på ca. 25 mill. kr. i 1992 og ca. 60 mill. kr. i  

 1993 skyldes, at der mellem den danske regering og USA's regering og mellem  

 disse og Grønlands hjemmestyre er truffet aftale om, at hjemmestyret  

 overtager de amerikanske og danske lufthavnsanlæg i Sdr.  

 Strømfjord/Kangerlussuaq og Kulusuk med henblik på deres fortsatte anvendelse  

 til civil luftfart.
Hjemmestyret overtager samtidig fra Forsvarsministeriet  

 en mindre speditionsvirksomhed i Thule/Pituffik.
 Det er mellem regeringen og hjemmestyret aftalt, at en samlet overtagelse  

 sker pr. 1. oktober 1991 fra hvilket tidspunkt amerikanerne ophører med alle  

 funktioner i Kulusuk.
Sundhedsvæsenet Vedrørende hjemmestyrets overtagelse af Sundhedsvæsenet og de  

 administrative og økonomiske konsekvenser henvises til det af  

 sundhedsministeren samtidig fremsatte forslag til lov om sundhedsvæsenet i  

 Grønland og de dertil knyttede bemærkninger.
Sdr.
Strømfjord/Kangerlussuaq og Kulusuk lufthavne samt  

 speditionsvirksomheden på Thule Air Base/Pituffik Driften af Sdr.
Strømfjord/Kangerlussuaq-lufthavnen og  

 Kulusuk-flyvepladsen har hidtil været varetaget af USA som et led i  

 forsvarsaftalen fra 1951. Efter aftale med USA's regering har begge lufthavne  

 været åbne for civil flytrafik og er blevet nødvendige led i flyforbindelsen  

 mellem Danmark og Grønland og i trafikbetjeningen af de grønlandske byer.
I 1989 meddelte USA, at man på grund af ændrede behov ville reducere den  

 amerikanske tilstedeværelse i Sdr.
Strømfjord/Kangerlussuaq og Kulusuk, og  

 der har siden været ført forhandlinger med henblik på at sikre de for  

 Danmark/Grønland bedst mulige afviklingsvilkår.
Som afslutning på forhandlingerne har regeringen og Grønlands landsstyre  

 den 13. marts 1991 indgået en aftale med USA's regering, som sikrer, at  

 Grønlands hjemmestyre kan overtage driften af lufthavnene, senest når de  

 amerikanske styrker trækker sig endeligt ud af Sdr.
Strømfjord/Kangerlussuaq  

 pr. 30. september 1992 og nedlægger radarstationen ved Kulusuk pr. 30.  

 september 1991. Aftalen indebærer, at USA overdrager de to lufthavne med  

 bygninger, installationer, udstyr mv. i fuld funktionsdygtig stand uden  

 betaling.
Til gengæld får USA mulighed for fortsat, lejlighedsvis brug af  

 anlæggene.
 Det Udenrigspolitiske Nævn fik forelagt forhandlingsresultatet på mødet  

 den 8. januar 1991.
 Sideløbende med forhandlingerne med USA har der været ført forhandlinger  

 mellem regeringen og hjemmestyret om den fremtidige drift af Sdr.  

 Strømfjord/Kangerlussuaq og Kulusuk lufthavne, herunder om finansieringen af  

 de meromkostninger, som USA's fraflytning medfører for lufthavnenes fortsatte  

 civile drift.
Der er gennem de førte forhandlinger opnået enighed om, at ansvaret for de  

 civile opgaver i Sdr.
Strømfjord/Kangerlussuaq og Kulusuk fra 1. oktober 1991  

 overtages af Grønlands hjemmestyre samt at hjemmestyret overtager ansvaret  

 for de opgaver i Sdr.
Strømfjord/Kangerlussuaq, som overdrages fra USA i  

 henhold til aftale af 13. marts 1991. Samtidig overgår rettigheder til  

 bygninger mv. til hjemmestyret, således at den faktiske overdragelse fra  

 USA's styrker sker direkte til hjemmestyret.
En af det danske luftvåben  

 hidtil benyttet hangar med tilhørende værksteder overdrages dog til  

 Forsvarsministeriet.
 Tilsvarende overdrages fra Forsvarsministeriet de statslige bygninger og  

 anlæg - lufthavnsbygninger, hotelbygninger, boliger m.v. - til Grønlands  

 hjemmestyre, dog undtagen en af politiet hidtil benyttet bygning, der  

 overføres til Justitsministeriet.
I forbindelse med hjemmestyrets overtagelse af Forsvarsministeriets civile  

 lufthavnsvirksomhed i Sdr.
Strømfjord/Kangerlussuaq og Kulusuk overtages  

 tillige fra Forsvarsministeriet speditionsvirksomheden på Thule Air  

 Base/Pituffik, når det amerikanske flyvevåbens godkendelse foreligger.
Hermed  

 er hele den civile flyvevirksomhed, som varetages af Forsvarsministeriet i  

 Grønland overdraget til hjemmestyret.
 Aftalen mellem regeringen og Grønlands hjemmestyre er indgået den 21.  

 februar 1991 og er optaget som bilag til dette lovforslag.
Som grundlag for de økonomiske forhandlinger er der i et udvalg under  

 Statsministeriet med deltagelse fra en række ministerier og fra hjemmestyret  

 udarbejdet skøn over de fremtidige udgifter til drift og anlæg ved de to  

 lufthavne.
Ministeriernes repræsentanter har opgjort de merudgifter, der  

 måtte skønnes nødvendige ved videreførelsen i statsligt regi til følgende  

 beløb:
 Mellem statsministeren og formanden for Landsstyret er der truffet aftale  

 om, at statens tilskud til Grønlands hjemmestyre søges forhøjet med 75 pct.  

 af ovenstående beløb eller med 25,7 mill. kr. i 1992 og 59,1 mill. kr. i  

 1993.
Økonomiske og administrative konsekvenser I sundhedsministerens lovforslag om Grønlands hjemmestyres overtagelse af  

 det grønlandske sundhedsvæsen er der redegjort for elementerne i den mellem  

 regeringen og landsstyret indgåede aftale.
Herefter sker der en forhøjelse af  

 tilskuddet til Grønland med 601,6 mill. kr. i 1992 og 600,4 mill. kr. i 1993.
 Statens udgifter herved modsvares af bortfald af tilsvarende udgiftsbeløb  

 i de statslige budgetter.
Aftalen om de civile lufthavnsopgaver indebærer, at statslige aktiver til  

 en bogført værdi af 66,8 mill. kr. overdrages til hjemmestyret.
Fra  

 Forsvarsministeriet overdrages til Justitsministeriet en af politiet hidtil  

 benyttet bygning.
Samtidig har Forsvarsministeriet fra USA modtaget en hangar  

 og en værkstedsbygning.
 De hertil svarende statusposteringer vil blive optaget på forslag til  

 tillægsbevillingslov for 1991. Der vil tilsvarende ske justering af  

 Forsvarsministeriets driftsbevilling for grønlandske flyvepladser som følge  

 af, at ministeriets driftsansvar ophører med udgangen af september måned.
 Merudgifterne til tilskud til Grønlands hjemmestyre som følge af den  

 indgåede aftale om hjemmestyrets overtagelse af lufthavnene, som udgør 25,7  

 mill. kr. i 1992 og 59,1 mill. kr. i 1993 modsvares af besparelser på  

 forsvarsbudgettet, der er aftalt som led i forlængelsen af forsvarsforliget.
 I følge aftalen om de civile lufthavnsopgaver tilbyder hjemmestyret  

 Forsvarsministeriets civile personale i lufthavnen i Sdr.  

 Strømfjord/Kangerlussuaq, på flyvepladsen Kulusuk og ved  

 speditionsvirksomheden i Thule/Pituffik ansættelse på uændrede vilkår fra  

 hjemmestyrets overtagelse den 1. oktober 1991.
Forelæggelse for Grønlands myndigheder Aftalen om de civile lufthavnsopgaver er - ligesom aftalen om  

 sundhedsvæsenet - indgået mellem regeringen og Grønlands Landsstyre, der har  

 indhentet tilslutning fra partier repræsenterende et flertal i det Landsting,  

 der var valgt indtil den 5. marts 1991.
 Nærværende lovforslag - og lovforslaget om sundhedsvæsenet - er forlagt  

 det grønlandske hjemmestyre, hvor det påregnes behandlet på det nyvalgte  

 Landstings forårssamling i begyndelsen af april måned 1991.
Bemærkninger til de enkelte bestemmelser Til § 1 Tilskuddene til Grønlands hjemmestyre i 1992 og 1993 er beregnet således:
Efter overførslen til Grønlands hjemmestyre af sundhedsvæsenet og de  

 civile lufthavnsopgaver resterer kun mindre sagsområder, der vil kunne  

 overføres fra staten til hjemmestyret.
Med henblik herpå er der i stk. 2  

 optaget en uændret bemyndigelse til finansministeren til efter forhandling  

 med Grønlands hjemmestyre at forhøje bloktilskuddet i tilskudsperioden  

 såfremt der i perioden sker overførsel af opgaver til hjemmestyret efter  

 bestemmelserne i hjemmestyrelovens § 5 eller § 7, jf. § 5.
Til § 2 og § 3 Bestemmelserne om pris- og lønregulering af tilskuddet og om  

 udbetalingsterminer er foreslået uændret i forhold til den gældende  

 tilskudslov.
Til § 4 Af tekniske grunde er lovforslaget udarbejdet, så det fastsætter et  

 samlet tilskud for henholdsvis 1992 og 1993 omfattende de ved Lov nr. 803 af  

 3. december 1990 fastsatte tilskud og de øgede tilskud hidhørende fra  

 sundhedsvæsenets og lufthavnenes overtagelse.
 Det er fortsat hensigten, at fremtidige tilskudslove skal fastsætte  

 tilskud til Grønlands hjemmestyre for tre-årige perioder.
Bilag Aftale mellem Statsministeriet og Grønlands hjemmestyre om overtagelse af  

 civile opgaver i lufthavnen ved Søndre Strømfjord og på forsvarsområdet ved  

 Thule samt om overtagelse af Kulusuk flyveplads Mellem Statsministeriet og Grønlands hjemmestyre indgås følgende aftale:
A.
Overtagelse af civile opgaver i lufthavnen ved Søndre Strømfjord og  

 på forsvarsområdet ved Thule, jf. § 9, stk. 2, i lov nr. 469 af 6. november  

 1985 for Grønland om forsyning, trafik, postbesørgelse mv.
 § 1. Med virkning fra 1. oktober 1991 overtager Grønlands  

 hjemmestyre ansvaret for de civile opgaver i lufthavnen ved Søndre Strømfjord  

 og på forsvarsområdet ved Thule, der hidtil har været varetaget af  

 Forsvarsministeriet.
 § 2. Hjemmestyret overtager ansvaret for de opgaver i lufthavnene  

 ved Søndre Strømfjord, der overdrages fra USA til Danmark i overensstemmelse  

 med bestemmelserne i det Aftalememorandum mellem Danmark og USA vedrørende  

 brug af Søndre Strømfjord luftfartsanlæg, Kulusuk flyveplads m.v., som blev  

 paraferet den 9. november 1990. Overtagelsen sker på det tidspunkt, hvor  

 ansvaret for opgavernes varetagelse overgår fra USA til Danmark i henhold til  

 dette Aftalememorandum.
§ 3. Hjemmestyret sikrer, at statens institutioner i lufthavnen  

 ved Søndre Strømfjord (Luftgruppe Vest, politiet, Statens Luftfartsvæsen,  

 Danmarks Meteorologiske Insitut og sundhedsvæsenet) kan udøve deres  

 virksomhed på uændrede vilkår.
Dette gælder såvel for de serviceydelser, som  

 institutionerne modtager med hensyn til bolig, bespisning og tilstedeværelse  

 iøvrigt, som for deres opgaveudøvelse.
Statens institutioner betaler for de  

 ydelser, der modtages fra lufthavnen, efter de til enhver tid gældende  

 generelle regler.
 Stk. 2. Statens personale skal efter aftale med den berørte  

 statsinstitution på samme vilkår som hidtil indgå i de beredskabstjenester,  

 som findes i lufthavnen ved Søndre Strømfjord.
 § 4. Hjemmestyret tilbyder det personale, som pr. 30. september  

 1991 er ansat under Forsvarsministeriet og beskæftiget i lufthavnen ved  

 Søndre Strømfjord og på forsvarsområdet ved Thule med varetagelse af de  

 opgaver, der er nævnt i § 1, ansættelse under hjemmestyret pr. 1. oktober  

 1991 at regne på uændrede løn~ og ansættelsesvilkår.
B.
Overtagelse af Kulusuk flyveplads § 5. Med virkning fra 1. oktober 1991 overtager hjemmestyret  

 ansvaret for Kulusuk flyveplads, herunder for de opgaver, der i  

 overensstemmelse med det i § 2 nævnte Aftalememorandum overdrages til  

 Danmark.
 § 6. Hjemmestyret tilbyder det personale, som pr. 30. september  

 1991 er ansat under Forsvarsministeriet på Kulusuk flyveplads ansættelse  

 under hjemmestyret pr. 1. oktober 1991 at regne på uændrede løn- og  

 ansættelsesvilkår.
C.
Fælles bestemmelser § 7. Hjemmestyret er ved varetagelsen af de opgaver, der er nævnt  

 i §§ 1, 2 og 5 undergivet de forpligtelser, der følger af traktater og andre  

 internationale regler, som til enhver tid er bindende for riget.
 Stk. 2. Varetagelsen af opgaverne skal ske på en sådan måde, at  

 udøvelsen af rigets kompetence på det udenrigs-, sikkerheds~ eller  

 forsvarspolitiske område ikke begrænses eller vanskeliggøres.
 § 8. Hjemmestyret overtager vederlagsfrit:
a) De ejendomme, der er nævnt i bilag 1. Ejendommene overtages med mur- og  

 nagelfast tilbehør, driftsinventar og driftsmateriel, anlæg for forsyning med  

 vand, el og varme samt beholdninger af brændselsolie.
Ejendommene overtages  

 med de rettigheder og forpligtelser, hvormed de har tilhørt staten som ejer.
 b) Motorkøretøjer og materiel, som tilhører Forsvarsministeriet, og som  

 anvendes ved varetagelsen af de opgaver, der er nvænt i §§ 1 og 5.
 c) Varelagre og reservedelslagre, som tilhører Forsvarsministeriet, og som  

 vedrører varetagelsen af de opgaver, der er nævnt i §§ 1 og 5.
Stk. 2. Aktiverne overtages, som de forefindes.
Eventuelle mangler  

 ved det overdragede kan ikke medføre krav af nogen art over for staten.
§ 9. Hjemmestyret overtager endvidere vederlagsfrit de rettigheder  

 til bygninger, inventar, køretøjer m.v., som i henhold til det i § 2 nævnte  

 Aftalememorandum overgår til Danmark, således at den faktiske overdragelse  

 sker direkte fra USA's styrker til hjemmestyret, jf. dog stk. 2. Staten  

 påtager sig ingen forpligtelser vedrørende disse aktiver.
Eventuelle mangler  

 eller forhold iøvrigt ved det overdragende kan ikke medføre krav af nogen art  

 over for staten.
 Stk. 2. Overtagelsen omfatter ikke S 516 (værkstedsbygning) og S  

 518 (hangar) i lufthavnen ved Søndre Strømfjord, som overføres fra USA's  

 styrker til Forsvarsministeriet.
 § 10. Hjemmestyret indtræder i de kontraktlige rettigheder og  

 forpligtelser, som pr. 30. september 1991 tilkommer, henholdsvis påhviler  

 Forsvarsministeriet vedrørende de opgaver, der er nævnt i §§ 1 og 5, jf. dog  

 § 11. En oversigt over gældende kontrakter fremgår af bilag 2, 3 og 4.
 § 11. Staten betaler varer og ydelser, der er bestilt til levering  

 senest den 30. september 1991 og oppebærer indtægter, der vedrører tiden før  

 1. oktober 1991. Regninger, der først modtages til betaling efter den 31.  

 december 1991, betales dog af hjemmestyret, ligesom indbetalinger, der først  

 modtages efter dette tidspunkt, tilfalder hjemmestyret.
Stk. 2. For udestående fordringer og gæld, der i henhold til  

 aftale betales til faste terminer, udarbejdes en refusionsopgørelse, hvor  

 betalingerne henføres til den relevante periode.
I refusionsopgørelsen indgår  

 tillige de overdragne institutioners likvide midler pr. 30. september 1991.
 § 12. Hver af parterne kan kræve aftalen genforhandlet, såfremt  

 grundlaget for varetagelsen af de overtagne opgaver ændres væsentligt.
