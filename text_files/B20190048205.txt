Bekendtgørelse om ændring af bekendtgørelse om uddannelse af speciallæger § 1 I bekendtgørelse nr. 96 af 2. februar 2018 om uddannelse af speciallæger foretages følgende ændringer:
 1. Indledningen affattes således:
»I medfør af §§ 32 og 34, stk. 5, i lov om autorisation af sundhedspersoner og om sundhedsfaglig virksomhed, jf. lovbekendtgørelse nr. 1141 af 13. september 2018, og efter bemyndigelse i henhold til § 3, stk. 2-7, i bekendtgørelse nr. 458 af 25. april 2019 om speciallæger fastsættes:« 2. § 10 ophæves.
 3. I § 15, stk. 5, udgår », § 13, stk. 5«.
 4. § 17 affattes således:
 »§ 17. Sundhedsstyrelsen kan dispensere fra uddannelsesbestemmelserne i kapitel 1.
Stk. 2. Ansøgning om dispensation skal som udgangspunkt sendes via de regionale råd for lægers videreuddannelse.« § 2 Bekendtgørelsen træder i kraft den 1. maj 2019.
