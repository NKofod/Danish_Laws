 De neden for anførte retningslinier indeholder en række nødvendige  

 fortolkninger og uddybninger af teksten i SOLAS-konventionen 1974, som ændret  

 i 1988 vedrørende GMDSS.
 Retningslinierne for vedligehold er baserede på IMO resolution A.702(17)  

 »Radio Maintenance Guidelines for the Global Maritime Distress and  

 Safety System related to Sea Areas A3 and A4«.
Installation af GMDSS-udstyr 1. Retningslinier for placering af udstyret.
 Alt GMDSS-udstyr skal placeres på en sådan måde, at alle kravene i  

 Meddelelser fra Søfartsstyrelsen B, kapitel IV, regel 6.2 (forkortet form:  

 IV/6.2), fuldt ud opfyldes.
1.1. Såfremt udstyret placeres i selve styrehuset skal der træffes  

 effektive foranstaltninger til at undgå forstyrrelse af vagthavende navigatør  

 såvel som af radiooperatøren.
Sådanne forstyrrelser kan være støj og/eller  

 belysning.
 1.2 Placeres udstyret et andet sted end i selve styrehuset, skal følgende  

 være opfyldt:
- VHF-udstyr som foreskrevet i regel IV/6.3; - Udstyr til udsendelse af nødalarm via alt foreskrevet  

 nødalarmeringsudstyr; udsendelsen bør kunne ske på en meget simpel måde,  

 d.v.s. at der blot skal trykkes på en enkelt knap for at foretage  

 udsendelsen; - Hørlig og synlig indikation når nødalarmer modtages om bord; denne  

 indikation bør samles på et sted, uanset via hvilket udstyr nødalarmen  

 modtages, og bør også indikere hvilket udstyr der har modtaget alarmen; - Udstyr for modtagelse af maritim sikkerhedsinformation (MSI).  

 NAVTEX-modtagere skal anbringes i styrehuset.
Såfremt MSI skal modtages via  

 EGC-systemet, skal der anvendes en dedikeret printer, som kun udskriver  

 nødkommunikation samt MSI.
Denne printer skal være anbragt i styrehuset.
 - Fjernbetjeningsmulighed af et MF-anlæg eller af et MF/HF-anlæg.
1.3. Reserveenergikilder skal placeres således, at kablerne mellem disse  

 og radioudstyret er så korte som muligt.
Kablerne skal være effektivt sikret  

 mod overbrænding.
 Der skal i styrehuset placeres en hørlig og synlig indikation, som  

 aktiveres hvis reserveenergikilden af en eller anden grund ikke mere oplades  

 (lavspændingsalarm).
 2. Retningslinier for installation af udstyret.
 Alt GMDSS-udstyr skal installeres på en sådan måde, at kravene i regel  

 IV/6.2 fuldt ud opfyldes.
 2.1 I forbindelse med installation af GMDSS-udstyr skal retningslinier og  

 vejledninger fra såvel relevante organisationer (IMO, INMARSAT, IEC m.fl.)  

 som fra fabrikanter følges.
 Der skal herunder blandt andet tages hensyn til:
- risikoen for elektromagnetiske forstyrrelser, såvel af GMDSS-udstyret  

 som fra dette udstyr; - fysiske påvirkninger på udstyret; - antennernes effektivitet.
2.2 Reserveenergikilder skal installeres så tæt på radioudstyret som det  

 er praktisk muligt.
Akkumulatorbatterier skal anbringes i et batterirum eller  

 eventuelt i en batterikasse.
Batterirummet/batterikassen skal være effektivt  

 ventileret og skal give tilstrækkelig plads til at kontrol og vedligeholdelse  

 af batteriet kan foretages.
2.3. Nødbelysning skal findes ved ethvert foreskrevet radioanlæg under  

 GMDSS.
For VHF-anlæg, som er anbragt på forkant af styrehuset, kan anlæggets  

 egen skalabelysning tillades som nødbelysning, såfremt denne belysning er  

 tilstrækkelig til at anlægget kan betjenes.
 2.4. Ved ethvert foreskrevet radioanlæg under GMDSS skal der findes et  

 skilt med følgende oplysninger:
- Skibets navn; - Skibets kaldesignal; - Skibets MMSI-nummer.
 Det er tilladt yderligere at anføre følgende på det ovennævnte skilt:
 - Skibets selektive kaldenummer for radiotelex.
 2.5. Hvis en skibsjordstation af typen INMARSAT-A indgår i det under GMDSS  

 foreskrevne udstyr, skal såvel skibsjordstationen selv som det tilsluttede  

 gyrokompas og eventuelt andet tilsluttet udstyr kunne strømforsynes fra  

 skibets reserveenergikilde.
 Hvis det er nødvendigt for kontinuerligt at sikre, at signalerne fra  

 gyrokompasset er korrekte og bliver korrekt overført til skibsjordstationen,  

 skal strømforsyningen ske via en UPS (Uninterruptable Power Supply).
Vedligeholdelse af GMDSS-udstyr Konventionens bestemmelser om vedligehold af GMDSS-udstyr findes i  

 Meddelelser fra Søfartsstyrelsen B, regel IV/15.
I regel IV/15.7 henvises til at den valgte kombination af metoder skal  

 godkendes af administrationen under hensyntagen til relevante  

 rekommendationer fra IMO.
De for dette punkt relevante rekommendationer  

 findes i bilaget til resolution A. 702(17) "Radio Maintenance Guidelines  

 for the Global Maritime Distress and Safety System related to Sea Areas A3  

 and A4".
 De metoder konventionen foreskriver til vedligehold, er følgende:
 Af disse tre metoder skal skibe i havområderne A1 og/eller A2 vælge een  

 metode, og skibe i havområderne A3 og/eller A4 skal vælge to metoder.
 1. Dublering af udstyr (Havområder A3 og A4).
 Hvis dublering af udstyr vælges som en af de foreskrevne  

 vedligeholdelsesmetoder, skal det nedenfor anførte ekstra udstyr installeres.  

 Ved ekstra udstyr menes, at skibet i forvejen er fuldt udrustet i henhold til  

 kravene i regel IV/7 og yderligere udrustet i henhold til enten regel  

 IV/10.1, IV/10.2 eller regel IV/11.
 I havområde A3:
 Et VHF-anlæg som opfylder kravene i regel IV/7.1.1, d.v.s. være i stand  

 til at sende og modtage DSC på kanal 70. Nødalarm skal kunne udsendes fra det  

 sted, hvorfra skibet normalt navigeres.
 samt enten:
En INMARSAT skibsjordstation som opfylder kravene i regel IV/10.1.1 og i  

 regel IV/10.3, d.v.s. kunne sende og modtage nød- og sikkerhedskommunikation  

 via radiotelex, kunne iværksætte og modtage nødalarm, kunne modtage  

 kyst-til-skib nødalarmer (EGC-funktion) samt kunne sende og modtage generel  

 radiokommunikation via enten radiotelefoni eller radiotelex; desuden skal  

 nødalarmering kunne iværksættes fra det sted hvor fra skibet normalt  

 navigeres; eller:
Et MF/HF-anlæg som opfylder kravene i regel IV/10.2.1 og som kan opfylde  

 kravet i regel IV/12.1.3. Desuden skal udstyret opfylde kravet i regel  

 IV/10.3. Dette betyder, at udstyret skal kunne sende og modtage på alle nød-  

 og sikkerhedsfrekvenser i båndene mellem 1605 kHz og 27500 kHz for alle nød  

 og sikkerhedsmæssige formål ved anvendelse af DSC, radiotelex og  

 radiotelefoni.
Anlægget skal være udstyret med en scanningmodtager, som kan  

 anvendes til vagthold.
Nødalarmering skal kunne iværksættes fra det sted hvor  

 fra skibet normalt navigeres.
 I havområde A4:
 Som havområde A3, bortset fra, at en INMARSAT skibsjordstation ikke må  

 anvendes.
 I havområde A3 med enkelte rejser i havområde A4 kan det tillades  

 at skibe, som i henhold til regel IV/10 er udrustet med MF/HF-anlæg, anvender  

 en INMARSAT skibsjordstation som dublerende udstyr.
 Alt det ovenfor nævnte dublerende udstyr skal til enhver tid være  

 installeret og driftsklart og skal være forbundet til sine egne separate  

 antenner.
 Alt dublerende udstyr skal kunne strømforsynes fra skibets  

 reserveenergikilde (radiobatteri), som denne er defineret i regel IV/13.2, i  

 tillæg til det i selve konventionen foreskrevne udstyr (kaldet  

 »basisudstyret«). Reserveenergikilden skal være i stand til at  

 forsyne den del af installationen, som har det største strømforbrug.
Reserveenergikildearrangementet skal være således, at en enkelt fejl i  

 dette arrangement ikke kan påvirke både basisudstyret og det dublerende  

 udstyr.
Et eksempel på et arrangement, der opfylder det ovennævnte krav, kan  

 være anvendelsen af to reserveenergikilder (radiobatterier) med hver sin  

 lader, hvor det ene batteri forsyner basisudstyret og det andet forsyner det  

 dublerende udstyr.
 2. Landbaseret vedligehold.
Hvis landbaseret vedligehold er en af de valgte metoder, skal der være  

 etableret et arrangement for at sikre en tilstrækkelig støtte til skibet med  

 hensyn til vedligehold og reparation af dets radioudstyr.
Dette arrangement  

 skal være godkendt af administrationen.
 Som eksempler skal, blandt flere muligheder, her nævnes:
en skriftlig aftale med et eller flere firmaer, dækkende alt GMDSS-udstyr  

 og gældende for skibets fartsområde, til at udføre vedligeholdelsesarbejder  

 og reparationer, herunder også omkodning af EPIRB's; skriftlig dokumentation for at etablering af de nødvendige faciliteter er  

 sket i en eller flere basishavne, hvis skibet har et regulært fartsmønster,  

 d.v.s. er i regulær rutefart; skriftlig redegørelse for rederiets egen tekniske organisation, såfremt  

 rederiet selv foretager den nødvendige vedligeholdelse og reparation.
 3. Mulighed for vedligehold under sejlads.
 Hvis denne mulighed vælges som en del af vedligeholdet, skal der om bord  

 findes supplerende dokumentation, værktøj og reservedele, som gør det muligt  

 for vedligeholderen at foretage målinger samt at lokalisere og reparere fejl  

 i udstyret.
Vedligeholderen, som til enhver tid skal være om bord under sejlads, skal  

 være i besiddelse af et af Søfartsstyrelsen godkendt bevis for sine  

 kvalifikationer.
Kvalifikationerne skal være i overensstemmelse med de i IMO  

 resolution A.703(17), anneks 5, anførte.
