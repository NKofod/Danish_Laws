 I medfør af § 56, stk. 5, i udlændingeloven (lov nr. 226 af 8. juni 1983)  

 fastsættes:
Flygtningenævnet § 1.  Flygtningenævnet består af 7 medlemmer.  

 Formanden, der skal være dommer, udpeges af justitsministeren, der også  

 beskikker de øvrige medlemmer, heraf 3 medlemmer efter indstilling fra  

 henholdsvis socialministeren, udenrigsministeren og Advokatrådet samt 2  

 medlemmer efter indstilling fra Dansk Flygtningehjælp.
Beskikkelserne gælder  

 for en periode på 4 år.
Genbeskikkelse kan finde sted.
 Stk. 2.  For hvert medlem udnævnes der en suppleant,  

 som, når vedkommende medlem er forhindret, deltager i nævnets møder.  

 Suppleanterne skal opfylde de samme betingelser og udpeges på samme måde som  

 de pågældende medlemmer.
 § 2.  Flygtningenævnet behandler klager over  

 afgørelser, der er truffet af direktoratet for udlændinge, i det omfang, det  

 er bestemt i udlændingelovens § 53, stk. 2. Flygtningenævnet afgiver  

 endvidere udtalelser efter udlændingelovens § 57.
§ 3.  Nævnets formand tilrettelægger nævnets arbejde  

 og leder nævnets møder.
Suppleanterne kan efter formandens bestemmelse  

 overvære nævnets forhandlinger.
 Stk. 2.  Formandens suppleant, der er nævnets  

 næstformand, træder i formandens sted, når formanden er forhindret.
 § 4.  Nævnet er beslutningsdygtigt, når formanden  

 eller næstformanden og mindst fire af nævnets andre medlemmer herunder mindst  

 et medlem, som er indstillet af Dansk Flygtningehjælp, er til stede, jfr. dog  

 stk. 2.
Stk. 2.  I sager af særlig hastende karakter kan  

 afgørelsen træffes af formanden og et af de af Dansk Flygtningehjælp udpegede  

 medlemmer.
Er disse ikke enige, forelægges sagen for det samlede nævn.
 § 5.  Intet medlem af nævnet må deltage i behandlingen  

 af en sag, i hvis udfald vedkommende har en individuel interesse, eller hvor  

 der i øvrigt foreligger omstændigheder, som er egnede til at vække tvivl om  

 vedkommendes upartiskhed.
Stk. 2.  Ethvert medlem skal straks underrette nævnets  

 formand om de forhold, der vil kunne være omfattet af stk. 1. Nævnet træffer  

 den endelige administrative afgørelse af, om et medlem kan deltage i en sags  

 behandling.
I behandlingen og afgørelsen af dette spørgsmål deltager det  

 pågældende medlem ikke.
 § 6.  Der påhviler nævnets medlemmer tavshedspligt.
 § 7.  Der afholdes møder på de af nævnet vedtagne  

 mødedage, eller når formanden bestemmer det.
 § 8.  Justitsministeriet udpeger en sekretær for  

 nævnet og stiller den i øvrigt fornødne sekretariatsbistand til rådighed for  

 nævnet.
 § 9.  Formanden kan afvise en klage fra en person, som  

 ikke har en retlig interesse i det forhold, som klagen angår.
 Stk. 2.  Formanden kan endvidere afvise en klage, der  

 efter dens beskaffenhed ikke kan påkendes af nævnet.
Sagens forberedelse § 10.  Når en afgørelse er indbragt for nævnet, påser  

 sekretariatet, at direktoratet for udlændinge fremsender sagens akter til  

 nævnet med oplysninger om den påklagede afgørelse, en kort redegørelse for de  

 omstændigheder, der påberåbes, samt sagens bevisligheder.
 Stk. 2.  Nævnet drager i øvrigt selv omsorg for sagens  

 oplysning.
 § 11.  Nævnet kan om fornødent beskikke en advokat for  

 udlændingen, medmindre denne selv har antaget en sådan.
 § 12.  Sekretariatet foranlediger, at udlændingen og  

 dennes eventuelle advokat får lejlighed til at gøre sig bekendt med det  

 materiale, der indgår i nævnets behandling, jfr. dog udlændingelovens § 55,  

 stk. 3, og opfordrer de pågældende til snarest at fremkomme med eventuelle  

 bemærkninger.
Sagens afgørelse § 13.  Nævnets møder er ikke offentlige.
Stk. 2.  Såfremt udlændingen eller den beskikkede  

 advokat begærer det, har udlændingen ret til mundtligt at forelægge sin sag  

 for nævnet.
Nævnet bestemmer, om den øvrige behandling af sagen skal være  

 mundtlig.
 Stk. 3.  Nævnet træffer bestemmelse om afhøring af  

 udlændingen og vidner og om tilvejebringelse af andre bevismidler, herunder  

 om en repræsentant for direktoratet for udlændinge skal have lejlighed til at  

 give møde i sager.
§ 14.  Nævnets afgørelser træffes ved stemmeflerhed.
I  

 tilfælde af stemmelighed skal det resultat, som er gunstigst for den  

 pågældende klager, være gældende.
I tilfælde af, at der danner sig flere end  

 to meninger om, hvorvidt direktoratets afgørelse skal stadfæstes, skal de for  

 klageren gunstigste stemmer regnes sammen med de nærmeste mindre gunstige,  

 indtil der udkommer stemmeflerhed.
 Stk. 2.  Nævnets afgørelser er endelige.
 § 15.  Nævnets afgørelser udfærdiges skriftligt med  

 begrundelse og underskrives af formanden eller den, han bemyndiger hertil.
Stk. 2.  Afgørelserne indføres i en  

 forhandlingsprotokol.
Et medlem kan kræve tilført protokollen en kort  

 begrundelse for sit standpunkt eller bemærkninger om et afvigende standpunkt.
 Stk. 3.  Kopi af afgørelser, der træffes i henhold til §  

 4, stk. 2, eller § 9, sendes til nævnets medlemmer og suppleanter.
Forskellige bestemmelser § 16.  Nævnet udvælger tolke, som så vidt muligt  

 behersker klagerens modersmål, og som kan anvendes ved sagens behandling for  

 nævnet.
§ 17.  Nævnet afgiver beretning om sin virksomhed til  

 justitsministeren.
Nævnet offentliggør sin beretning.
 § 18.  Nævnets adresse er: Justitsministeriet,  

 Slotsholmsgade 10, 1216 København K.
