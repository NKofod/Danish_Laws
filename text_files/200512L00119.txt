Fremsat den 11. januar 2006 af  

 skatteministeren (Kristian Jensen) Forslag til Lov  

 om et indkomstregister Oprettelse af et indkomstregister § 1.  

  

 Ved  

 denne lov oprettes et indkomstregister.
Indberetningspligtige § 2.  

  

 Indberetningspligten efter denne lov påhviler fysiske eller juridiske  

 personer,  

 som er indberetningspligtige efter de i § 3, stk. 1, nr. 1-11,  

 nævnte  

 bestemmelser.
Oplysninger omfattet af indberetningspligten § 3.  

  

 Følgende oplysninger skal indberettes til indkomstregistret:
 1)  

 	  

 Beløb og andre oplysninger,  

 som er omfattet af indberetningspligt efter skattekontrollovens § 7.
 2)  

 	  

 Beløb mv., som efter  

 skatteministerens bestemmelse omfattes af indberetningspligten efter  

 skattekontrollovens  

 § 7 A, stk. 2, og skattepligtige fordele som nævnt i  

 skattekontrollovens  

 § 7 A, stk. 3.
 3)  

 	  

 Uddelinger omfattet  

 af indberetningspligt efter skattekontrollovens § 7 B, stk. 1, fra  

 fonde og foreninger, der er skattepligtige efter fondsbeskatningsloven eller  

 pensionsafkastbeskatningsloven.
 4)  

 	  

 Vederlag og  

 udlodninger i form af, at der er stillet en bil til rådighed for privat  

 benyttelse eller i form af, at der er stillet en sommerbolig, en lystbåd  

 eller  

 en helårsbolig til rådighed, som er omfattet af indberetningspligt efter  

 skattekontrollovens § 7 C.
 5)  

 	  

 Tilbagebetalinger af  

 kontanthjælp og introduktionsydelse mv. efter kapitel 12 i lov om aktiv  

 socialpolitik eller kapitel 7 i integrationsloven, som omfattes af  

 indberetningspligt efter skattekontrollovens § 7 D.
 6)  

 	  

 Oplysninger om  

 ansættelsesperiode, den produktionsenhed, den ansatte er tilknyttet, og  

 løntimer,  

 som omfattes af indberetningspligt efter skattekontrollovens § 7 J.
 7)  

 	  

 Oplysninger om  

 indskud til arbejdsgiveradministrerede pensionsordninger i svenske  

 pensionsinstitutter,  

 jf. skattekontrollovens § 8 E.
 8)  

 	  

 Oplysning om  

 indeholdt arbejdsmarkedsbidrag, jf. arbejdsmarkedsfondslovens § 21.
 9)  

 	  

 Oplysning om  

 indeholdt særlig pensionsopsparing, jf. § 17 f, stk. 1, i lov om  

 Arbejdsmarkedets Tillægspension.
 10)  

 	  

 Oplysninger om bidrag  

 til Arbejdsmarkedets Tillægspension samt bidragssatser i det omfang, der  

 efter  

 anden lovgivning eller i medfør af anden lovgivning er fastsat regler om  

 indberetning heraf til indkomstregistret.
 11)  

 	  

 Oplysninger som er  

 relevante for administration af en barselsudligningsordning, jf. § 7 i  

 lov  

 om barselsudligning på det private arbejdsmarked (Barselsudligningsloven).
 Stk. 2.  

  

 Ved  

 indberetning vedrørende personligt arbejde i tjenesteforhold skal lønperioden  

 tillige oplyses.
 Stk. 3.  

  

 For  

 ydelser, der udbetales af offentlige myndigheder eller anerkendte  

 arbejdsløshedskasser,  

 skal tillige oplyses den periode, udbetalingen omfatter.
 Stk. 4.  

  

 I  

 forbindelse med indberetning af de i stk. 1-3 nævnte oplysninger, skal  

 der  

 endvidere gives oplysning til indkomstregistret om CPR-nr. og CVR-nr. eller  

 SE-nr. samt eventuelle andre oplysninger, der er nødvendige til  

 identifikation  

 af den, oplysningerne vedrører.
Indberetning § 4.  

  

 Indberetning af oplysninger efter § 3 skal foretages senest den 10. i  

 måneden efter udløbet af den kalendermåned, oplysningerne vedrører.
I januar  

 måned skal indberetning dog foretages senest den 17. januar.
For  

 indberetningspligtige, som er omfattet af opkrævningslovens § 2,  

 stk. 6, skal indberetning dog foretages senest den sidste hverdag  

 (bankdag) i den måned, oplysningerne vedrører.
 Stk. 2.  

  

 Skatteministeren  

 fastsætter regler for fristen for indberetning for de i kildeskattelovens  

 § 56 og arbejdsmarkedsfondslovens § 13, stk. 9, nævnte  

 indeholdelsespligtige, for hvem der er fastsat regler om fremrykket afregning  

 af indeholdt kildeskat efter kildeskatteloven og indeholdt  

 arbejdsmarkedsbidrag.
Stk. 3.  

  

 Den,  

 indberetningen vedrører, skal give den indberetningspligtige oplysning om  

 CPR-nr. og CVR-nr. eller SE-nr. samt eventuelle andre oplysninger, der er  

 nødvendige til identifikation af indkomstmodtageren.
Hvis den, indberetningen  

 vedrører, nægter at give disse oplysninger, kan told- og skatteforvaltningen  

 meddele den indberetningspligtige oplysningerne.
Stk. 4.  

  

 De i  

 § 7, stk. 1, nævnte myndigheder mv. er forpligtede til at meddele  

 indkomstregistret de indberetninger eller ændringer af indberetninger, der  

 ikke  

 sker til indkomstregistret.
Myndighederne mv. skal foretage indberetning  

 efter  

 1. pkt. efter nærmere anvisning fra told- og skatteforvaltningen.
Stk. 5.  

  

 Skatteministeren fastsætter regler for indberetning af oplysninger efter  

 § 3 og nærværende bestemmelse, herunder regler om 1)  

 	  

 lempelse af  

 indberetningspligten efter stk. 1 og 2 og §§ 2 og 3, 2)  

 	  

 registrering af  

 indberetningspligten i erhvervssystemet, 3)  

 	  

 det elektroniske  

 indberetningsformat, idet fastsættelse af regler herom sker efter aftale med  

 videnskabsministeren.
4)  

 	  

 papirindberetningsformatet  

 og 5)  

 	  

 Tastselv løsninger  

 til virksomhederne.
 § 5.  

  

 Vægrer nogen sig ved at efterkomme §§ 2 - 4 i denne lov, afgør told- og  

 skatteforvaltningen, hvorvidt den pågældende er pligtig dertil.  

 Indberetningen  

 kan om fornødent fremtvinges ved pålæg af tvangsbøder.
 Stk. 2.  

  

 Der er  

 udpantningsret for tvangsbøder pålagt efter stk. 1.
Adgang til oplysninger i indkomstregistret § 6.  

  

 Den, de indberettede oplysninger vedrører, har adgang til oplysninger, der er  

 indberettet vedrørende den pågældende.
Stk. 2.  

  

 Indberetningspligtige, jf. § 2, har adgang til oplysninger, som de selv  

 har indberettet.
Det samme gælder for den, der er bemyndiget af den  

 indberetningspligtige til at foretage indberetningen.
 § 7.  

  

 Kommunale og statslige myndigheder, anerkendte arbejdsløshedskasser og andre  

 kan uden for de i § 6 nævnte tilfælde få terminaladgang til  

 indkomstregistret, i det omfang de pågældende i henhold til anden lovgivning  

 kan få sådan adgang.
 Stk. 2.  

  

 Told og  

 Skatteforvaltningen har terminaladgang til indkomstregistret, jf.  

 stk. 1,  

 med henblik på drift og administration af indkomstregistret.
 Stk. 3.  

  

 Told- og  

 skatteforvaltningen indgår aftaler med hver enkelt af de i stk. 1 nævnte  

 myndigheder mv. om terminaladgang til indkomstregistret.
 Stk. 4.  

  

 Skatteministeren fastsætter efter aftale med videnskabsministeren regler for  

 behandling af oplysninger i indkomstregistret og om adgang til oplysninger i  

 indkomstregistret efter stk. 1-3 og § 6, herunder:
 1)  

 	  

 Adgangskontrol til  

 indkomstregistret.
 2)  

 	  

 Adgang til at få  

 stillet oplysninger fra indkomstregistret til rådighed.
 3)  

 	  

 Overførsel af  

 oplysninger fra indkomstregistret.
 4)  

 	  

 Beskyttelse af  

 oplysninger registreret i indkomstregistret eller overført herfra.
 5)  

 	  

 Anvendelse af  

 oplysninger i registret.
 6)  

 	  

 Betaling for adgang  

 til og anvendelse af indkomstregistret.
Indhentning af oplysninger § 8.  

  

 Told- og Skatteforvaltningen kan i elektronisk form indhente oplysninger, der  

 er nødvendige for at varetage indkomstregistrets opgaver, hos andre  

 offentlige  

 myndigheder, herunder de i § 7, stk. 1, nævnte myndigheder mv., Det  

 Centrale Personregister og Det Centrale Virksomhedsregister.
 Administration mv.
 § 9.  

  

 Skatteministeren fastsætter regler for administration af indkomstregistret.
 § 10.  

  

 Told- og skatteforvaltningen opretter et rådgivende forum vedrørende  

 indkomstregistret.
Straffebestemmelser § 11.  

  

 Indberetningspligtige efter § 2, der, uden at forholdet omfattes af  

 straffebestemmelser i anden lovgivning, forsætligt eller af grov uagtsomhed,  

 undlader rettidigt at opfylde en pligt, der påhviler den pågældende i medfør  

 af  

 § 3 eller § 4, stk. 1 eller 2, straffes med bøde.
 Stk. 2.  

  

 Der kan  

 pålægges juridiske personer strafansvar efter reglerne i straffelovens 5.  

 kapitel.
 § 12.  

  

 Skønnes overtrædelsen ikke at ville medføre højere straf end bøde, kan told-  

 og  

 skatteforvaltningen tilkendegive den pågældende, at sagen kan afgøres uden  

 retslig forfølgning, såfremt den pågældende erkender sig skyldig i  

 overtrædelsen og erklærer sig rede til inden for en nærmere angiven frist,  

 der  

 efter begæring kan forlænges, at betale en i tilkendegivelsen angivet bøde.
 Stk. 2  

. Retsplejelovens  

 regler om krav til indholdet af anklageskrift og om, at en sigtet ikke er  

 forpligtet  

 til at udtale sig, finder tilsvarende anvendelse på bødeforlæg.
 Stk. 3.  

  

 Betales  

 bøden i rette tid, eller bliver den efter vedtagelse inddrevet eller afsonet,  

 bortfalder videre forfølgning.
 § 13.  

  

 Ransagning i sager om overtrædelse af bestemmelserne i denne lov kan ske i  

 overensstemmelse med retsplejelovens regler om ransagning i sager, som efter  

 loven kan medføre frihedsstraf.
 § 14.  

  

 Bøder i sager, der afgøres administrativt efter § 12, opkræves af told-  

 og  

 skatteforvaltningen og inddrives af restanceinddrivelsesmyndigheden.
 Stk. 2.  

  

 Bøderne kan  

 inddrives ved indeholdelse i løn mv. efter reglerne herom i kildeskatteloven.  

 Der er udpantningsret for bøderne.
 Stk. 3.  

  

 Reglerne i  

 kildeskattelovens § 73 B om eftergivelse og henstand finder tilsvarende  

 anvendelse.
Ikrafttrædelse § 15.  

  

 §§ 1 og 4, stk. 2-5, samt §§ 5-14 træder i kraft den 1. april  

 2006.
 Stk. 2.  

  

 Skatteministeren fastsætter tidspunktet for ikrafttrædelse af §§ 2, 3 og  

 4, stk. 1. Herunder kan skatteministeren fastsætte forskellige  

 ikrafttrædelsestidspunkter for forskellige virksomheder mv.
 § 16.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning 1.1. Baggrund Oplysninger om borgernes indkomst indgår i sagsbehandlingen  

 af en række offentlige ordninger.
Det drejer sig blandt andet om tildeling af  

 arbejdsløshedsdagpenge, boligstøtte, fripladstilskud, SU, sociale pensioner,  

 kontanthjælp m.m.
Det er imidlertid ofte forbundet med administrativt besvær  

 for både myndigheder, borgere og virksomheder at få tilvejebragt de  

 nødvendige  

 oplysninger.
Da der ikke eksisterer et indkomstregister, tilvejebringes  

 indkomstoplysningerne typisk ved, at borgerne eller virksomheder udleverer  

 kopier af lønsedler til sagsbehandleren.
Samme oplysninger gives ofte til  

 flere  

 forskellige myndigheder.
På denne baggrund finder regeringen, at der bør etableres  

 et indkomstregister med oplysninger om borgernes indkomstforhold og  

 arbejdsomfang.
Af regeringsgrundlaget fremgår således følgende:
»Administrationen af en række indkomstafhængige ydelser er  

 i dag unødigt tung for både det offentlige og for borgere og virksomheder.  

 F.eks. har dagpengemodtagere besvær med at skaffe dokumentation i form af  

 lønsedler og tro- og love erklæringer.
Og arbejdsgiverne har besvær med at  

 skulle afgive detaljerede lønoplysninger om nuværende og tidligere ansatte  

 alene til kontrolformål.
 Med det formål at skabe grundlag for regelforenklinger og  

 effektivisere administrationen vil regeringen på baggrund af det fælles  

 arbejde  

 med arbejdsmarkedets parter etablere et eIndkomstsystem med månedlige  

 oplysninger om indkomst og arbejdsomfang.
Et sådant system vil føre til store gevinster for det  

 offentlige, borgerne og a-kasserne.
Det skal udformes, så det ikke belaster  

 arbejdsgiverne unødigt.
Resultatet vil være, at en række andre indberetninger  

 i  

 forbindelse med dagpengesager, skatteoplysninger, statistik mv. kan  

 afskaffes.« Dette lovforslag er en udmøntning af denne del af  

 regeringsgrundlaget.
 De oplysninger, der efter lovforslaget skal samles i  

 indkomstregistret, er oplysninger, som allerede i dag skal afgives fra  

 virksomhederne til offentlige myndigheder og a-kasser.
Ved indførelse af et indkomstregister opnås der en langt  

 bedre systematisering af indsamlingen af oplysninger om indkomst og  

 arbejdsomfang.
Virksomhederne og andre, som skal indberette til  

 indkomstregistret, indberetter således oplysninger om indkomstforhold og  

 arbejdsomfang til et fælles offentligt register.
De myndigheder mv., som  

 bruger  

 de oplysninger, der indberettes til indkomstregistret, kan herefter hente  

 oplysningerne  

 i indkomstregistret frem for selv at indhente oplysningerne hos borgerne og  

 virksomhederne.
For så vidt angår de oplysninger, som indberettes til  

 indkomstregistret, og som myndighederne mv. henter i indkomstregistret,  

 undgås  

 dermed, at de samme oplysninger skal afgives flere gange til flere  

 forskellige  

 myndigheder.
Virksomhederne skal kun afgive én månedlig samlet indberetning.  

 Virksomhederne kan dog vælge at foretage indberetning med kortere  

 tidsinterval  

 (f.eks. i forbindelse med lønbehandlingen for ugelønnede eller 14-dages  

 lønnede), således at indberetningsrytmen kan tilpasses rytmen i  

 virksomhedernes  

 lønbehandling.
 Samtidig bliver konsekvensen af forslaget dog, at  

 myndighederne får en mere samlet indsigt i borgernes forhold gennem  

 registrering i et fælles offentligt register.
 På grund af registrets karakter og meget store omfang har  

 Skatteministeriet fundet det rigtigst, at registret etableres ved lov, og at  

 spørgsmålet om terminaladgang til registret ligeledes reguleres gennem  

 udtrykkelige bestemmelser herom i den relevante særlovgivning.
Lovforslaget ledsages derfor af et følgelovforslag, der  

 blandt andet har til formål at tilvejebringe sådanne udtrykkelige  

 bestemmelser  

 om terminaladgang.
Adgangen til indhentelse og videregivelse af oplysninger  

 fra  

 registret i øvrigt reguleres derimod alene af de almindelige regler herom,  

 herunder navnlig persondatalovens regler.
 Følgelovforslaget har endvidere til formål, at  

 tilvejebringe klare og utvetydige hjemler til at anvende registret til  

 sammenstilling og samkøring af oplysninger i kontroløjemed i det omfang, der  

 på  

 de enkelte områder findes at være afgørende hensyn, der begrunder, at  

 registret  

 anvendes på denne måde.
1.2. Visionen for et indkomstregister 1.2.1. Kun indberetning én gang Det er en del af visionen for et indkomstregister, at  

 oplysninger om borgernes indkomstforhold og arbejdsomfang kun skal  

 indberettes  

 én gang.
I dag kan borgere og virksomheder være nødsagede til at indberette  

 de  

 samme oplysninger flere gange.
Dette er f.eks. tilfældet, hvis en borger  

 søger om  

 både arbejdsløshedsdagpenge og boligstøtte.
 Flere indberetninger af de samme oplysninger giver unødigt  

 administrativt besvær for såvel borgerne og virksomhederne som de offentlige  

 myndigheder.
Det administrative besvær hos myndighederne består blandt  

 andet i, at der i dag er for lidt genbrug af data og funktioner hos de  

 offentlige myndigheder.
De enkelte forvaltninger har således arbejdsgange og  

 it-systemer, hvor forvaltningerne hver især bruger tid på at administrere  

 data,  

 som lige så godt kunne læses direkte i andre forvaltningers systemer.
Kommende it-investeringer skal fremme genbrug og  

 samtænkning på tværs af nuværende skel.
Der er behov for, at der kan opnås  

 sammenhæng, både vedrørende teknik, data og forretningsgange, så  

 it-udviklingen  

 baseres på en fælles arkitektur.
Det er derfor nødvendigt, at eksisterende  

 specialløsninger kan omlægges til komponenter eller moduler, som sammen med  

 nye  

 moduler kan levere en række services, som kan indgå i fleksible løsninger.
Sådanne fleksible løsninger vil kunne understøtte en  

 lettere og mere effektiv arbejdsgang, fordi forvaltningerne kan gøre brug af  

 hinandens systemer og data.
Målet er, at data oprettes og administreres på en  

 kosteffektiv måde og stilles til rådighed via åbne, kontrollerede  

 grænseflader,  

 hvor andre it-systemer med legal autorisation får adgang til de data og  

 funktioner, de har brug for.
Forskellige it-systemer skal kunne udføre  

 opgaver  

 for hinanden, så hver forvaltning ikke skal bruge ressourcer til at udvikle  

 og  

 vedligeholde funktioner, der også findes i andre systemer.
Det er også dette  

 mål, indkomstregistret forfølger.
1.2.2. Op- og udbygning af digitale services for  

 borgere, virksomheder og offentlige myndigheder Et indkomstregister vil endvidere kunne muliggøre opbygning  

 og udbygning af digitale løsninger, som kan lette hverdagen for borgere,  

 virksomheder og offentlige myndigheder.
De dele af sagsbehandlingen, der afhænger af oplysninger om  

 indkomst- og arbejdsomfang kan således i højere grad foregå digitalt Offentlige myndigheders selvbetjeningsløsninger vil kunne  

 blive forudfyldt med de relevante oplysninger om indkomst og arbejdsomfang.  

 Dermed vil de kunne gøres mere attraktive at anvende for borgerne og  

 virksomhederne.
1.2.3. Regelforenklinger Arbejdet med at fremme digital forvaltning vil kunne  

 styrkes, hvis oprettelsen af et indkomstregister suppleres med yderligere  

 regelforenklinger på udvalgte områder.
Der er identificeret 21 ordninger,  

 hvor  

 borgernes indkomst indgår som et kriterium i sagsbehandlingen.
I de 21  

 ordninger blev der benyttet 16 forskellige indkomstbegreber, hvilket  

 illustrerer lovgivningens kompleksitet.
Formålet med regelforenklingen vil derfor være at få gjort  

 flere af de offentlige myndigheders ordninger e-administrerbare.  

 Indkomstregistret  

 suppleret med yderligere regelforenklinger vil f.eks. give mulighed for  

 væsentlige forenklinger af forskuds- og selvangivelsessystemet.
Der henvises  

 til det samtidig fremsatte lovforslag herom.
Endvidere giver forslaget  

 mulighed  

 for en række administrative lettelser på skatteområdet, herunder  

 lønindeholdelse via A-skattetrækket.
Regler herom findes i det samtidig  

 fremsatte lovforslag om konsekvensændringer som følge af indkomstregistret.  

 Endelig kan henvises til de forenklinger, som nævnes i pkt. 3.4.6-10 og til,  

 at  

 der er igangsat et analysearbejde med henblik på yderligere forenklinger, som  

 skal sikre en optimal udnyttelse af indkomstregistrets potentiale.  

 Indkomstregistret vil derfor kunne medvirke til at fremme gennemgribende  

 regelforenklinger.
1.2.4. Bedre kontrol og fair play De offentlige myndigheders kontrolmuligheder vil kunne  

 forbedres som følge af adgangen til opdaterede indkomstoplysninger.  

 Indkomstregistret vil således give mulighed for at opdage snyd og socialt  

 bedrageri på et betydeligt tidligere tidspunkt end i dag.
Arbejdsdirektoratet anslår, at ca. 1,8 pct. af  

 dagpengeudbetalingerne er såkaldte fejludbetalinger.
Da a-kasserne i 2003  

 udbetalte ca. 22,2 mia. kr. til dagpengemodtagerne, svarer det til, at ca.  

 400  

 mio. kr. årligt er fejludbetalt.
Med de eksisterende kontrolmuligheder er  

 Arbejdsdirektoratet og a-kasserne i dag i stand til at indhente ca. 40 pct.  

 af  

 de fejludbetalte beløb.
Dette fremgår af Økonomistyrelsens rapport »Digitale  

 løndata«, 2003.
Med udgangspunkt i et indkomstregister vil det fremover  

 være muligt at udføre en væsentlig mere effektiv kontrol af  

 dagpengeudbetalingerne end den stikprøvekontrol, der kan foretages i dag.  

 Registret vil på månedsbasis kunne give en indikation for, at der kan være  

 tale  

 om en fejludbetaling.
Der vil imidlertid fortsat være behov for en manuel  

 sagsbehandling for at undersøge, om der rent faktisk er noget galt.
Indkomstregistret vil forbedre mulighederne for at opdage  

 snyd og socialt bedrageri væsentligt.
Indkomstregistret vil således være en  

 væsentlig støtte for den fortsatte kampagne om fair play.
Denne konklusion  

 gør  

 sig gældende for alle ordninger, hvor indkomstregistrets kontrolmuligheder  

 benyttes.
1.2.5. Statistik Et indkomstregister vil endelig kunne betyde en væsentlig  

 bedre statistikindsamling vedrørende især personaleforhold.
1.2.5.1. Beskæftigelsesstatistik De oplysninger, der vil blive indberettet til  

 indkomstregistret, vil gøre det muligt at danne en mere opdateret og en mere  

 præcis beskæftigelsesstatistik, end det er muligt i dag.
De første resultater  

 af en sådan beskæftigelsesstatistik vil kunne foreligge i slutningen af 2008.
I dag opgøres beskæftigelsesstatistikkerne enten  

 kvartalsvist (f.eks.
ATP-statistikken eller årligt (f.eks. den  

 registerbaserede  

 arbejdsstyrkestatistik). Den mest benyttede beskæftigelsesstatistik er den  

 kvartalsvise ATP-statistik, der udkommer ca. 50 dage efter det relevante  

 kvartals afslutning.
Ud fra indberetningerne til indkomstregistret vil det  

 fremover være muligt at opgøre beskæftigelsesstatistikken på månedsbasis,  

 ligesom det vil være muligt at offentliggøre statistikken betydeligt  

 hurtigere  

 efter måleperiodens afslutning, end det er muligt i dag.
Derved opnås en mere  

 tidssvarende beskæftigelsesstatistik, og beskæftigelsesstatistikken vil i  

 højere grad give et billede af den aktuelle udvikling i beskæftigelsen.
Med udgangspunkt i indkomstregistret vil det også være  

 muligt at danne en mere præcis beskæftigelsesstatistik.
Den eksisterende  

 ATP-statistik opgør antallet af fuldtidsbeskæftigede ud fra arbejdsgivernes  

 indbetaling af ATP-bidrag.
Disse ATP-bidrag varierer imidlertid for hver  

 medarbejder, alt efter hvilket beskæftigelsesinterval (i timer) den enkelte  

 medarbejder befinder sig i.
Således betales der ét ATP-bidrag for  

 lønmodtagere  

 med mellem 9 og 17 timers arbejde om ugen, et andet bidrag for lønmodtagere  

 med  

 mellem 18 og 26 timers arbejde om ugen og et tredje bidrag for lønmodtagere  

 med  

 mere end 27 timers arbejde om ugen.
Lønmodtagere med mindre end 9 timers  

 arbejde om ugen inkluderes ikke i beskæftigelsesstatistikken.  

 ATP-statistikkens  

 arbejdstidsopgørelse for hver enkelt lønmodtager er således kun korrekt inden  

 for et bestemt interval, og personer med mindre end 9 timers arbejde om ugen  

 bliver ikke talt med i statistikken.
 Da den enkelte lønmodtagers arbejdsomfang (løntimer) skal  

 indberettes til indkomstregistret, bliver det muligt at danne en mere præcis  

 beskæftigelsesstatistik (både med hensyn til personer og timer).
 Med en beskæftigelsesstatistik baseret på oplysningerne i  

 indkomstregistret vil ATP-statistikken gradvist kunne udfases.
1.2.5.2. Statistikindberetning til Danmarks  

 Statistik Danmarks Statistik indsamler i dag en række indkomst- og  

 arbejdsrelaterede oplysninger fra virksomhederne.
Dette gælder f.eks. den  

 årlige strukturstatistik og den kvartalsvise konjunkturstatistik vedrørende  

 lønoplysninger.  

 Da indkomstregistret vil indeholde en række indkomst- og arbejdsrelaterede  

 oplysninger, såsom bruttoindkomst og ATP-bidrag, åbner det mulighed for, at  

 Danmarks Statistik vil kunne trække en del af de indkomst- og  

 arbejdsrelaterede  

 oplysninger direkte fra indkomstregistret.
Det sikres derefter, at Danmarks  

 Statistik ikke efterspørger indkomst- og arbejdsrelaterede oplysninger, som  

 virksomhederne allerede har indberettet til indkomstregistret.
På denne måde  

 vil en indberetning til indkomstregistret samtidig være en indberetning til  

 Danmarks Statistik.
 Danmarks Statistik vil dog fortsat skulle indhente en række  

 indkomst- og arbejdsrelaterede oplysninger direkte fra lønbureauer,  

 mellemstore  

 og store virksomheder, men omfanget vil være lidt mindre end i dag.
2. Gældende regler 2.1. Indberetnings- og oplysningspligter Indberetning til indkomstregistret erstatter en række  

 indberetnings- og oplysningspligter, som i dag findes i anden lovgivning.
De  

 pågældende oplysninger skal efter forslaget indberettes til  

 indkomstregistret,  

 og de myndigheder mv., som anvender de pågældende oplysninger, kan herefter  

 anvende oplysningerne i indkomstregistret frem for at indhente oplysningerne  

 selv hos virksomhederne.
 I det følgende gennemgås en række indberetnings- og  

 oplysningsforpligtelser, som påvirkes af etableringen af indkomstregistret.
2.1.1. Skatteministeriets område På Skatteministeriets område indhentes oplysninger fra  

 arbejdsgivere m.fl. til brug for skatteligning- og beregning samt til  

 kontrolformål.
Følgende love påvirkes som følge af indkomstregistret:
·  


  

 Skattekontrolloven ·  


  

 Kildeskatteloven ·  


  

 Arbejdsmarkedsfondsloven ·  


  

 ATP-loven ·  


  

 Lov om Det Fælles  

 Lønindeholdelsesregister Skattekontrolloven Den årlige oplysningsseddel:
Oplysningspligtige virksomheder skal hvert år senest den  

 20. januar indberette oplysninger om løn, honorarer, pensioner m.m. til brug  

 ved skatteligningen og skatteberegningen.
Indberetningen skal gives til de  

 statslige told- og skattemyndigheder.
Hjemmel og bestemmelser findes i lovens  

 §§ 7, 7A, 7B, 7C, 7D, 7J, 8 E og 9A.
Kildeskatteloven Den månedlige indberetning af medarbejdernes CPR-nummer:
Virksomheder, der udbetaler A-indkomst, skal senest  

 samtidig med angivelse af A-skat og bidrag indsende oplysninger om personer,  

 der modtager A-indkomst i A-skatteperioden, den såkaldte MIA-indberetning.  

 Udbetales der ikke A-indkomst, skal der indsendes nul-indberetning.
Hjemmel  

 findes i lovens § 57 og i § 24 i bekendtgørelse nr. 993 af 19.  

 oktober 2005 om opkrævning af indkomstskat og kommunal og amtskommunal  

 ejendomsværdiskat for personer mv. (kildeskattebekendtgørelsen).
Kildeskatteloven, Arbejdsmarkedsfondsloven,  

 ATP-loven og lov om Det Fælles Lønindeholdelsesregister Den månedlige A-skatteangivelse:
Når en virksomhed er registret som arbejdsgiver i  

 Erhvervssystemet, skal der indsendes en månedlig angivelse vedrørende  

 indeholdt  

 A-skat og arbejdsmarkedsbidrag.
Hvis en virksomhed en måned ikke har  

 lønudbetaling,  

 skal der indsendes en nul-angivelse.
Hjemmel til angivelse findes i  

 kildeskattelovens § 57 og arbejdsmarkedsfondslovens § 13. De  

 nærmere  

 bestemmelser vedrørende angivelse findes i opkrævningsloven.
Den månedlige  

 angivelse skal ligeledes indeholde oplysninger om indeholdt bidrag til Den  

 Særlige Pensionsopsparing, der dog er suspenderet frem til og med  

 indkomståret  

 2007. Hjemlen hertil findes i ATP-loven § 17 f.
 Lønindeholdelse:
Ved indbetaling til Det Fælles Lønindeholdelsesregister af  

 beløb, som er indeholdt efter reglerne om lønindeholdelse, skal den  

 indeholdelsespligtige give skriftlig meddelelse om arbejdsgiverens  

 CVR/SE-nummer, personnummer på skyldneren, beløb og dispositionsdato.
Dette  

 følger af bekendtgørelse nr. 995 af 19. oktober 2005 om inddrivelse af gæld  

 til  

 det offentlige.
Endvidere skal den indeholdelsespligtige give meddelelse til  

 Det Fælles Lønindeholdelsesregister, hvis skyldneren ikke er ansat hos den  

 pågældende, eller skyldneres ansættelse hos den pågældende ophører.
 2.1.2. Beskæftigelsesministeriets område.
 På Beskæftigelsesministeriets område indhentes oplysninger  

 fra arbejdsgivere m.fl. til brug for administrationen af:
   

 	  

 Lov om  

 arbejdsløshedsforsikring mv.
  

 	  

 Lov om dagpenge ved  

 sygdom eller fødsel   

 	  

 Lov om aktiv  

 socialpolitik   

 	  

 Lov om fleksydelse   

 	  

 Lov om delpension   

 	  

 Lov om  

 Arbejdsmarkedets Tillægspension   

 	  

 Lov om  

 arbejdsskadesikring.
  

 	  

 Lov om  

 Lønmodtagernes Garantifond   

 	  

 Ferieloven   

 	  

 Lov om en aktiv  

 beskæftigelsesindsats   

 	  

 Lov om ansvaret for  

 og styring af den aktive beskæftigelsesindsats Lov om arbejdsløshedsforsikring mv.
 Administrationen af arbejdsløshedsforsikringsloven sker i  

 dag som udgangspunkt på grundlag af medlemmets egne oplysninger om bl.a.  

 lønindtægt, arbejdstid og arbejdsperioder, f.eks. ved fremlæggelse af  

 lønsedler,  

 ansættelseskontrakt mv.
 Med hjemmel i lovens § 91 kan der imidlertid indhentes  

 oplysninger fra arbejdsgivere bl.a. om hvilke lønmodtagere, pågældende har  

 beskæftiget, og hvilken løn der er udbetalt inden for et nærmere angivet  

 tidspunkt,  

 om årsagen til a-kassemedlemmers arbejdsophør samt om udbetaling af  

 dagpengegodtgørelser (G-dage). Oplysningerne kan indhentes af  

 Arbejdsdirektoratet og Arbejdsmarkedets Ankenævn samt  for så vidt  

 angår egne  

 medlemmer  af vedkommende arbejdsløshedskasse.
Skønsmæssigt indhentes 80-90.000 arbejdsgivererklæringer  

 årligt, navnlig vedrørende løn og arbejdstid.
Arbejdsgiverne afgiver  

 oplysningerne på papirbaserede blanketter.
En del af disse vil blive  

 erstatttet  

 af oplysninger fra indkomstregistret.
Arbejdsdirektoratet og Arbejdsmarkedets Ankenævn kan  

 indhente oplysninger om bestemte ydelsesmodtageres pensionsforhold mv. hos  

 pensionskasser, livsforsikringsselskaber og pengeinstitutter.
Oplysninger om  

 skattepligtige udbetalinger af pensioner vil indgå i indkomstregistret, og  

 der  

 vil derfor blive brug for færre henvendelser til pensionskasser m.fl.
Lov om dagpenge ved sygdom eller fødsel Med hjemmel i lovens § 26, stk. 3, er der i  

 bekendtgørelsen om dagpenge ved sygdom eller fødsel fastsat regler om  

 arbejdsgiverens anmeldelse af refusionskrav samt anmeldelse af sygefravær.
I lov om dagpenge ved sygdom eller fødsel er der ikke  

 hjemmel til at indhente oplysninger om indkomst og arbejdsomfang.
Regler  

 herom  

 er fastsat i lov om retssikkerhed og administration på det sociale område.
Ved anmeldelse af refusionskrav samt anmeldelse af  

 sygefravær skal arbejdsgiveren udfylde en blanket.
Arbejdsgiveren skal blandt  

 andet udfylde oplysninger om ansættelsesperiode, arbejdstid pr. dag, evt.  

 oplysninger  

 om varierende arbejdstid, holdskifte mv.
Endvidere oplysninger om løn (der  

 medregnes ikke ekstraordinært overarbejde, feriepenge, ATP, pensionsbidrag og  

 lign., og endvidere skal arbejdsmarkedsbidrag fratrækkes), samt om der er  

 søgnehelligdagsordning.
 KL har skønnet, at arbejdsgiverne i dag udfylder  

 lønoplysninger (i større eller mindre omfang) på i alt ca. 1.433.000  

 blanketter  

 vedr. sygedagpenge årligt samt i alt ca. 331.000 blanketter vedr.  

 barseldagpenge  

 årligt.
For at kunne benytte oplysningerne fra indkomstregistret i  

 forbindelse med anmodningerne om refusionskrav samt anmeldelse af sygefravær  

 vil det kræve grundlæggende ændringer af beregningsreglerne for dagpenge ved  

 sygdom eller fødsel.
Der vil på sygedagpengeområdet blive iværksat analyser  

 for  

 at få klarlagt, hvilke beregningsregler der kan opstilles på baggrund af  

 oplysningerne i indkomstregistret.
Lov om aktiv socialpolitik Der er hidtil ikke indberettet oplysninger om indkomst- og  

 arbejdsomfang til brug for administrationen af lov om aktiv socialpolitik,  

 men  

 kommunerne indhenter oplysninger, herunder fra borgerne selv, til brug for  

 beregningen af ret til hjælp samt til brug for beregning af ydelser, fradrag  

 i  

 ydelser og kontrol.
Lov om fleksydelse Efter lovens § 34 kan Arbejdsdirektoratet indhente  

 oplysninger fra arbejdsgiveren, som er nødvendige for at behandle en sag om  

 fleksydelse.
Desuden anvendes MIA-systemet og KMDs kontrolordning til  

 kontrol  

 med beregningsgrundlaget for ydelsen.
Lov om delpension Kommunerne administrerer lov om delpension.
Ved beregningen af delpension anvendes oplysninger om  

 arbejdstid.
Reglerne om indhentelse af disse oplysninger er fastsat i lov om  

 retssikkerhed og administration på det sociale område.
Oplysningerne anvendes  

 til at fastsætte arbejdstidsnedsættelsen og dermed beregningen af  

 delpensionens  

 størrelse.
Desuden anvendes MIA-systemet og KMDs kontrolordning til  

 kontrol  

 med beregningsgrundlaget for ydelsen.
Lov om Arbejdsmarkedets Tillægspension - Indbetaling  

 og indberetning af ATP-bidrag Regler om indbetaling og indberetning af ATP-bidrag fremgår  

 af ATP-loven, og de nærmere regler for beregning, indbetaling og indberetning  

 af ATP-bidrag er fastsat i bekendtgørelse nr. 516 af 21. juni 2005 om  

 Arbejdsmarkedets Tillægspension.
Herudover gælder der særlige regler for  

 indbetaling og indberetning af ATP-bidrag af forskellige  

 overførselsindkomster,  

 hvilket er fastsat i en række bekendtgørelser med hjemmel i særlovgivning.
 Arbejdsgiverne beregner og indeholder lønmodtagernes andel  

 af ATP-bidraget ved hver lønudbetaling og foretager kvartalsvis indbetaling  

 af  

 det samlede ATP-bidrag (lønmodtager- og arbejdsgiverandel) for virksomhedens  

 ansatte.
Endelig skal virksomhederne én gang årligt indberette til  

 told- og skatteforvaltningen, hvor meget der er indbetalt i ATP-bidrag  

 (samlede  

 årlige bidrag og bidragssats) for hver medarbejder (cpr.nr.) på de årlige  

 oplysningssedler  

 med oplysninger om beskæftigelsesåret.
De få arbejdsgivere, der ikke skal  

 indsende oplysningssedler til told- og skatteforvaltningen, indberetter  

 oplysningerne på en særlig blanket, der indsendes direkte til ATP, hvorefter  

 disse behandles manuelt i lønmodtagersystemet (gælder f.eks. beskæftiget  

 hushjælp  

 og danske lønmodtagere under udenlandsk virksomhed).
 Told- og skatteforvaltningen opsamler indberetningsdata og  

 leverer dem til ATP i en hovedkørsel primo året efter indberetningsåret og  

 stiller endvidere en række kontroldata til rådighed for ATP.
 Reglerne om arbejdsgivernes årlige indberetning vil skulle  

 ændres, da lovforslaget indebærer, at arbejdsgiverne skal indberette  

 ATP-bidraget til indkomstregistret på månedlig basis.
Op mod 75 pct. af arbejdsgiverne anvender maskinelle  

 løsninger til lønadministration, herunder lønservicebureauer eller egne  

 lønsystemer  

 til indbetaling og indberetning af ATP-bidrag.
Det forudsættes, at  

 lønservicebureauer  

 mv. fortsat som hidtil leverer oplysninger for de arbejdsgivere, der er  

 tilsluttet her.
 De øvrige arbejdsgivere, der ikke anvender  

 lønservicebureauer eller Informationsservice, foretager manuel indbetaling og  

 indberetning.
Det samlede ATP-bidrag, der er indbetalt af forskellige  

 overførselsindkomster (ydelser ved fravær fra arbejdsmarkedet), indberettes  

 også en gang årligt for den enkelte ydelsesmodtager.
Indberetningen sker på  

 den  

 årlige oplysningsseddel til told- og skatteforvaltningen, der viseresender  

 oplysningerne til ATP.
 Reglerne om indberetning af ATP-bidrag af forskellige  

 overførselsindkomster vil ligeledes skulle ændres, da indberetningen heraf  

 ligeledes vil skulle ske månedsvis til indkomstregistret.
Lov om arbejdsskadesikring Tilkendelse af erstatning efter lov om arbejdsskadesikring  

 sker i dag på grundlag af oplysninger om blandt andet lønindtægt, arbejdstid  

 og  

 arbejdsperioder fra den tilskadekomne selv, fra dennes arbejdsgiver og fra  

 skattevæsenet.
Oplysningerne indhentes hovedsageligt i papirform, og  

 dokumenteres ved lønsedler, årsopgørelser og selvangivelser.
Oplysningerne indhentes fra den tilskadekomne på grundlag  

 af dennes samtykke.
Med hjemmel i lovens § 37 kan der tillige indhentes  

 oplysninger fra arbejdsgiveren om, hvilken løn der er eller ville være blevet  

 udbetalt i en nærmere angiven periode og om årsagen til den tilskadekomnes  

 arbejdsophør.
Oplysningerne kan indhentes af Arbejdsskadestyrelsen og  

 Ankestyrelsen.
AES (Arbejdsmarkedets Erhvervssygdomssikring) er etableret  

 i henhold til kapitel 11 i lov om arbejdsskadesikring.
AES har efter loven  

 til  

 opgave at ·  


  

 beregne og opkræve bidrag til at  

 finansiere udgifterne ved erhvervssygdomme og ·  


  

 udbetale erstatning m.v. til  

 tilskadekomne eller deres efterladte.
Sikringspligten i AES er obligatorisk og omfatter samtlige  

 private og offentlige arbejdsgivere.
Arbejdsgiverne kan derfor ikke efter  

 loven  

 sikre deres ansatte mod følgerne af erhvervssygdomme andre steder end i AES.  

 Arbejdsgiveren opfylder sin sikringspligt ved at tilmelde sig AES og  

 indbetale  

 bidrag for sine ansatte.
Bidraget fastsættes af AES bestyrelse blandt  

 andet på  

 grundlag af arbejdsgiverens tilhørsforhold til en branche, det beregnede  

 antal  

 ansatte og de forventede udgifter vedrørende den pågældende arbejdsgiver.
I medfør af bekendtgørelsen om arbejdsgivernes betaling af  

 bidrag til Arbejdsmarkedets Erhvervssygdomssikring har arbejdsgiverne derfor  

 i  

 dag pligt til at indberette deres beskæftigelse til AES.
Indberetningen sker  

 på  

 særlige reguleringsskemaer, der sendes til arbejdsgiverne i forbindelse med  

 den  

 årlige hovedopkrævning i december for det kommende kalenderår.
Lov om Lønmodtagernes garantifond Efter loven skal offentlige myndigheder, arbejdsgivere og  

 faglige organisationer efter anmodning give fonden oplysninger, der har  

 betydning for afgørelser om udbetaling fra fonden.
Direkte adgang til oplysningerne i indkomstregistret vil i  

 vidt omfang kunne erstatte en anmodning til arbejdsgiver og lønmodtager.  

 Dette  

 forudsætter, at oplysningerne svarer til oplysningerne på en lønseddel.
I  

 modsat fald vil LG fortsat kunne kræve indsendelse af lønsedler fra  

 lønmodtageren.
Ferieloven Efter lovens § 43 kan direktøren for  

 Arbejdsdirektoratet indhente oplysninger til brug for administrationen af  

 denne  

 lov fra lønmodtagere og arbejdsgivere og disses organisationer, andre  

 offentlige myndigheder, arbejdsløshedskasser, Lønmodtagernes Garantifond,  

 Arbejdsmarkedets Tillægspension, den, der administrerer beløb omfattet af  

 § 36, stk. 3, og Arbejdsmarkedets Feriefond, herunder i elektronisk  

 form, 1)  

 	  

 om, hvilke personer  

 der har været ansat hos en arbejdsgiver, 2)  

 	  

 om, hos hvilke  

 arbejdsgivere en person har været ansat, 3)  

 	  

 om, i hvilke  

 perioder en person har holdt ferie, 4)  

 	  

 om, hvornår en  

 person er ophørt hos en arbejdsgiver, 5)  

 	  

 om, i hvilken  

 periode og i hvilket omfang en person har været beskæftiget, 6)  

 	  

 om, hvilken løn der  

 er udbetalt til en person, 7)  

 	  

 om, hvilke  

 offentlige ydelser der er udbetalt til en person, 8)  

 	  

 om  

 feriegodtgørelse, der ikke er hævet, eller løn under ferie eller ferietillæg,  

 der ikke er udbetalt, herunder udbetalinger efter §§ 34 a eller 34 b, 9)  

 	  

 om meddelelser af  

 betydning for opkrævning og kontrol med indbetaling til FerieKonto, 10)  

 	  

 om meddelelser af  

 betydning for kontrol med udbetaling af feriegodtgørelse, løn under ferie og  

 ferietillæg, jf. §§ 34 a eller 34 b, herunder personers skriftlige  

 erklæringer, og 11)  

 	  

 om  

 regnskabsoplysninger mv. af betydning for kontrol med den, der administrerer  

 beløb omfattet af § 36, stk. 3.
Lov om en aktiv beskæftigelsesindsats og lov om  

 ansvaret for og styringen af den aktive beskæftigelsesindsats Tilvejebringelse af datagrundlaget for forvaltningen af  

 beskæftigelsesindsatsen finder efter ikrafttrædelsen af kommunalreformen den  

 1.  

 januar 2007 sted med hjemmel i den ny lov om ansvaret for og styringen af den  

 aktive beskæftigelsesindsats.
Efter § 62 i denne lov har offentlige  

 myndigheder,  

 arbejdsløshedskasser og andre aktører, der medvirker i forvaltningen af  

 arbejdsmarkedsrettede ordninger, pligt til at indberette oplysninger til det  

 fælles it-baserede datagrundlag om virksomheder og om en persons  

 beskæftigelsesprofil, forløb og modtagne ydelser samt andre data om  

 beskæftigelsesindsatsen.
Endvidere er der med hjemmel i lovens § 63  

 adgang  

 til at udveksle relevante oplysninger mellem myndigheder m.v. til brug for  

 blandt andet opgørelsen af forbrug af offentlige forsørgelsesydelser.
2.1.3. Ministeriet for Familie- og  

 Forbrugeranliggenders område Lov om social service  

  

 Vedr. fripladstilskud i dagtilbud og klubtilbud til børn og unge Der er ikke hjemmel i lov om social service til at indhente  

 oplysninger om indkomst.
Regler herom er fastsat i lov om retssikkerhed og  

 administration på det sociale område, § 11 a, stk. 2. Det er  

 kommunerne, der administrerer reglerne om optagelse og forældrenes  

 egenbetaling  

 for plads i dagtilbud og klubtilbud, herunder bestemmelserne om  

 fripladstilskud  

 af økonomiske og socialpædagogiske grunde.
Borgeren har pligt til at give  

 oplysninger om indkomstforhold som grundlag for beregning af fripladstilskud.  

 Desuden anvendes MIA-systemet og KMDs kontrolordning til kontrol med  

 beregningsgrundlaget for ydelsen.
Lov om børnetilskud og forskudsvis udbetaling af  

 børnebidrag I lov om børnetilskud og forskudsvis udbetaling af  

 børnebidrag anvendes indtægtsoplysninger til at nedsætte det særlige  

 børnetilskud til pensionister, jf. lovens § 4, stk. 6, samt til at  

 nedsætte børnetilskuddet til uddannelsessøgende forældre, jf. lovens  

 § 10  

 c, stk. 5 og 6.
 Kommunerne kan efter § 11 a, stk. 2, i lov om  

 retssikkerhed og administration på det sociale område indhente  

 indtægtsoplysninger til brug for beregning af disse nedsættelser af  

 børnetilskuddene.  

 Desuden anvendes MIA-systemet og KMDs kontrolordning til kontrol med  

 beregningsgrundlaget for ydelsen.
2.1.4. Indenrigs- og Sundhedsministeriets område Efter lov om kommunal indkomstskat er bestyrelser for  

 selskaber mv. forpligtet til at afgive de oplysninger, som er nødvendige for  

 fordeling af selskabsskat mv., hvis oplysningerne ikke har kunnet skaffes  

 efter  

 anmodning til told- og skatteforvaltningen.
De oplysninger, der er tale om,  

 er  

 hovedsageligt oplysninger om lønsummens fordeling på beskæftigede i de  

 enkelte  

 kommuner.
2.1.5. Integrationsministeriets område Integrationsloven Efter integrationsloven udbetales introduktionsydelse til  

 udlændinge, der tilbydes introduktionsprogram, i op til tre år, og som i  

 øvrigt  

 opfylder betingelserne herfor.
Ved beregning af ydelsen skal den kommunale  

 forvaltning tage hensyn til eventuel lønindkomst eller andre indtægter, som  

 den  

 pågældende udlænding måtte oppebære.
 Administrationen af loven finder i dag som udgangspunkt  

 sted på grundlag af udlændingens egne oplysninger om bl.a. egne og en  

 eventuel  

 ægtefælles arbejdstimer, lønindtægter samt løbende pensions- og  

 forsikringsordninger,  

 jf. integrationslovens § 49.
 Efter integrationslovens § 50, stk. 1, kan  

 kommunalbestyrelsen dog  som udgangspunkt med udlændingens samtykke  

   

 forlange, at personer, myndigheder mv., der har kendskab til forholdene,  

 giver  

 oplysninger, der må anses for nødvendige ved behandlingen af sager om ydelser  

 efter integrationslovens kapitel 4-6. Kan samtykke ikke opnås, kan  

 oplysningerne indhentes uden samtykke, jf. integrationslovens § 50,  

 stk. 2.
Efter integrationslovens § 50, stk. 5, kan en  

 kommunalbestyrelse endvidere kræve at få oplysninger om økonomiske forhold i  

 elektronisk form fra andre offentlige myndigheder og arbejdsløshedskasser.  

 Oplysningerne kan indhentes, selv om den person, som oplysningerne vedrører,  

 ikke bor i den kommune eller amtskommune, som indhenter oplysningerne.  

 Oplysningerne kan indhentes som led i behandlingen af en enkelt sag eller som  

 led i en generel søgning eller til brug for kontrol.
Desuden anvendes  

 MIA-systemet og KMDs kontrolordning til kontrol med  

 beregningsgrundlaget for  

 ydelsen.
Repatrieringsloven Efter repatrieringsloven kan kommunalbestyrelsen efter  

 ansøgning yde en løbende, månedlig reintegrationsbistand i 5 år til visse  

 udlændinge, som ønsker at vende tilbage til hjemlandet, og som ikke har  

 midler,  

 der kan dække behovet for reintegrationsbistand.
Ved vurderingen af om en udlænding har midler, som kan  

 dække behovet for reintegrationsbistand, tages både formue og løbende  

 indtægter  

 i betragtning.
Pension, der medtages ved repatriering, fradrages i  

 reintegrationsbistanden.
 Administrationen af loven finder i dag som udgangspunkt  

 sted på grundlag af udlændingens egne oplysninger.
2.1.6. Socialministeriets område Den sociale lovgivning indeholder ikke regler om  

 indberetninger fra arbejdsgivere m.fl.
 Derimod er der regler om hvilke personer mv., som  

 myndigheden kan forlange at få oplysninger fra.
Reglerne om indhentelse af oplysninger, herunder borgernes  

 oplysningspligt, findes på Socialministeriets område, primært i lov om  

 retssikkerhed og administration på det sociale område (lovbekendtgørelse nr.  

 847 af 8. september 2005), §§ 10-12 a.
Loven omfatter også lovgivning,  

 der  

 administreres af Beskæftigelsesministeriet samt Familie- og  

 Forbrugerministeriet.
Lovens anvendelsesområde er beskrevet i § 1 i  

 bekendtgørelse om retssikkerhed og administration på det sociale område  

 (bekendtgørelse nr. 413 af 3. juni 2004).
Efter lovens § 11 har den, der ansøger om eller får  

 hjælp, pligt til at give nødvendige oplysninger.
Efter § 11 a kan  

 myndigheden  med samtykke fra den der får eller søger om hjælp   

 forlange at  

 få nødvendige oplysninger om pågældende fra andre offentlige myndigheder,  

 uddannelsesinstitutioner, sygehuse, læger, psykologer, autoriserede  

 sundhedspersoner i øvrigt og personer, der handler på disses ansvar,  

 arbejdsløshedskasser,  

 pengeinstitutter, arbejdsgivere og private, der udfører opgaver for det  

 offentlige.
 Efter §11 a, stk. 2, kan myndigheden  uden samtykke   

 til brug for behandlingen af en enkelt sag eller til brug for generel kontrol  

 kræve oplysninger om økonomiske forhold om den, der ansøger om eller får  

 hjælp,  

 og dennes ægtefælle, fra andre offentlige myndigheder og fra  

 arbejdsløshedskasser.
2.1.7. Undervisningsministeriets område På Undervisningsministeriets område indhentes oplysninger  

 fra arbejdsgivere, modtagere af uddannelsesstøtte og deres forældre,  

 modtagere  

 af voksenuddannelsesstøtte, godtgørelse ved deltagelse i erhvervsrettet  

 voksen-  

 og efteruddannelse, elevstøtte og bonus til elever i ungdomsuddannelse med  

 lønnet praktik til brug for administrationen af ·  


  

 Lov om statens uddannelsesstøtte ·  


  

 Lov om statens  

 voksenuddannelsesstøtte ·  


  

 Lov om godtgørelse ved deltagelse  

 i erhvervsrettet voksen- og efteruddannelse ·  


  

 Lov om folkehøjskoler,  

 efterskoler, husholdningsskoler og håndarbejdsskoler (frie kostskoler) ·  


  

 Lov om arbejdsgivernes  

 elevrefusion (AER) ·  


  

 Lov om bonus til elever i  

 ungdomsuddannelse med lønnet praktik Lov om statens uddannelsesstøtte Administrationen af SU-loven er allerede i meget væsentligt  

 omfang digitaliseret.
Det gælder også indhentning af indkomstoplysninger.
Det  

 er kun i undtagelsestilfælde, der indhentes oplysninger fra de  

 uddannelsessøgende  

 eller deres forældre.
 SUstyrelsen indhenter blandt andet følgende oplysninger:
Uddannelsessøgende på 18 og 19 år, som er i gang med en  

 ungdomsuddannelse, får et tillæg til deres grundstipendium, hvis forældrenes  

 samlede indkomstgrundlag på grundlag af deres indkomst i det andet kalenderår  

 forud for støtteåret ikke overstiger et vist beløb.
Tillægget gradueres over  

 en  

 indkomstskala.
Indkomstgrundlaget er defineret i lovens § 26 og vil  

 ikke kunne beregnes på grundlag af oplysninger fra indkomstregistret.  

 SUstyrelsen får i dag indkomstgrundlaget leveret fra registre i told- og  

 skatteforvaltningen.
Indhentningen af disse oplysninger er derfor allerede  

 næsten 100 pct. digitaliseret, idet kun oplysninger om udenlandske indkomster  

 ikke kan leveres.
 Efter lovens § 25, stk. 8, nr. 4, kan  

 indkomstgrundlaget fraviges, når forældrenes indkomst er faldet væsentligt.  

 Den  

 uddannelsessøgende skal søge herom, og i den forbindelse indsende sine  

 forældres forskudsopgørelse, de seneste lønsedler og en dokumenteret  

 begrundelse for, hvorfor de er gået ned i indkomst.
I den udstrækning, at forældrene er lønmodtagere, vil  

 SUstyrelsen kunne anvende lønoplysningerne fra indkomstregistret til  

 belysning  

 af forældrenes aktuelle indkomstforhold.
Det drejer sig om ca. 1.000-1.500  

 sager årligt.
 Uddannelsessøgende, som ikke er danske statsborgere, kan  

 efter lovens § 2, i visse tilfælde i støttemæssig henseende ligestilles  

 med danske statsborgere.
I nogle situationer vil disse uddannelsessøgende skulle  

 dokumentere at have eller at have haft erhvervsarbejde i Danmark i en bestemt  

 periode.
Ansøgningen skal derfor vedlægges arbejdsgivererklæringer,  

 kontrakter  

 eller lønsedler, der dækker hele perioden.
SUstyrelsen vil i et vist omfang i stedet kunne anvende  

 oplysninger fra indkomstregistret.
Det drejer sig om ca. 1.500  2.000  

 sager  

 årligt.
Efter lovens § 28 udbetales uddannelsesstøtten med  

 foreløbige beløb i støtteåret og tildeles med endelige beløb efter  

 støtteårets  

 afslutning.
Det sker efter lovens § 30, stk.1, med udgangspunkt i blandt  

 andet den uddannelsessøgendes egenindkomst og studieforhold.
Egenindkomsten er defineret i lovens § 23 og vil ikke  

 kunne beregnes på grundlag af oplysningerne i indkomstregistret.
SUstyrelsen  

 får i dag egenindkomstoplysningerne leveret fra registre i told- og  

 skatteforvaltningen.
Indhentningen af disse oplysninger er allerede 100 pct.  

 digitaliseret.
SUstyrelsen anmoder i forbindelse med den endelige  

 tildeling i enkeltsager, blandt andet ved henvendelser og ankesager mv., den  

 uddannelsessøgende om dokumentation for indkomstforhold, herunder lønsedler  

 og  

 lignende.
SUstyrelsen vil i et vist omfang i stedet kunne anvende oplysninger  

 fra indkomstregistret.
Det drejer sig højst om et par hundrede sager årligt.
 Administrationen af forrentning og tilbagebetaling af  

 studiegæld i form af studielån, slutlån og statslån, jf. lovens  

 §§ 33-35,  

 samt krav om tilbagebetaling af for meget modtaget støtte, jf. lovens  

 § 31, varetages i henhold til aftale mellem Økonomistyrelsen og  

 SUstyrelsen af Økonomistyrelsen.
 Økonomistyrelsen anmoder i enkeltsager blandt andet i  

 forbindelse med afgørelse om udskydelse af tilbagebetalingen og i klagesager  

 mv. debitorerne om oplysninger, der kan stilles til rådighed fra  

 indkomstregistret.  

 Det drejer sig højst om et par hundrede sager årligt.
Lov om statens voksenuddannelsesstøtte Administration af statens voksenuddannelsesstøtte (SVU)  

 sker i dag som udgangspunkt på grundlag af ansøgerens egne oplysninger om  

 bl.a.  

 uddannelsesbaggrund og beskæftigelsesforhold, herunder oplysninger om orlov  

 og  

 fravær fra arbejdet på grund af uddannelse.
Oplysningerne indhentes via et  

 ansøgningsskema.
Der indhentes ikke umiddelbart oplysninger fra hverken de  

 uddannelsessøgende eller deres arbejdsgivere, der med fordel vil kunne  

 stilles  

 til rådighed fra indkomstregistret med henblik på tildeling af SVU.
Lov om godtgørelse ved deltagelse i erhvervsrettet  

 voksen- og efteruddannelse Administration af godtgørelsen ved deltagelse i erhvervsrettet  

 voksen- og efteruddannelse (VEU) sker i dag som udgangspunkt på grundlag af  

 ansøgerens egne oplysninger om bl.a. uddannelsesbaggrund og  

 beskæftigelsesforhold,  

 herunder oplysninger om fravær fra arbejdet på grund af uddannelse.  

 Oplysningerne indhentes via et ansøgningsskema.
Der indhentes ikke  

 oplysninger  

 fra hverken de uddannelsessøgende eller deres arbejdsgivere, der umiddelbart  

 vil kunne stilles til rådighed fra indkomstregistret.
Lov om folkehøjskoler, efterskoler,  

 husholdningsskoler og håndarbejdsskoler (frie kostskoler) Efter lovens § 30 yder staten en indkomstbestemt  

 elevstøtte til nedsættelse af egenbetalingen på kurser af mindst 2 ugers  

 varighed på efterskoler.
Til brug for denne beregning kan Styrelsen for  

 Statens  

 Udannelsesstøtte (SUstyrelsen) efter anmodning fra efterskolen indhente  

 oplysninger om indkomstgrundlaget fra told- og skatteforvaltningen til  

 beregning af det ugentlige støttebeløb.
Indkomstgrundlaget er defineret i lovens § 32 og vil  

 ikke kunne beregnes på grundlag af oplysninger i indkomstregistret.  

 SUstyrelsen  

 får i dag indkomstgrundlaget leveret fra registre i told og  

 skatteforvaltningen.
Administrationen af denne bestemmelse er derfor i meget  

 væsentlig grad digitaliseret.
Det er kun i tilfælde, hvor SU styrelsen ikke  

 kan  

 få oplysninger fra told- og skatteforvaltningen, at der indhentes oplysninger  

 fra eleven selv eller dennes forældre.
Lov om Arbejdsgivernes Elevrefusion AER opkræver bidrag hos alle ATP-pligtige arbejdsgivere til  

 finansiering af en række ydelser til arbejdsgivere og elever, primært  

 udbetaling af lønrefusion til arbejdsgivere under elevernes skoleophold.
De  

 nærmere regler er fastsat i loven og bekendtgørelsen om Arbejdsgivernes  

 Elevrefusion.
Fra Arbejdsmarkedets Tillægspension (ATP), der  

 administrerer AER, indhenter AER elektronisk oplysninger til identifikation  

 af  

 arbejdsgivere og ansatte, herunder elever, i form af CVR-/SE-numre og  

 CPR-numre.
Oplysningerne anvendes til den løbende administration af  

 AERs  

 bidragsopkrævnings- og udbetalingsopgaver.
Fra ATP indhenter AER endvidere elektronisk oplysninger om  

 de bidrag, arbejdsgiverne kvartalsvist indbetaler til ATP.
Oplysningerne  

 anvendes til beregning af arbejdsgivernes AER-bidrag.
Efter § 4 i  

 bekendtgørelsen  

 om Arbejdsgivernes Elevrefusion beregnes og opkræves arbejdsgivernes bidrag  

 til  

 AER kvartalsvis af AER på grundlag af de samlede bidrag til ATP, som er  

 modtaget fra arbejdsgiveren i forudgående 3-måneders perioder.
Fra ATP indhenter AER endvidere elektronisk oplysninger om  

 arbejdsgivernes årsindberetning til told- og skatteforvaltningen af de  

 indbetalte ATP-bidrag for den enkelte lønmodtager og den anvendte sats (A-,  

 B-  

 eller C-sats). Oplysningerne anvendes til regulering af AER-bidraget for de  

 arbejdsgivere, der indbetaler ATP-bidrag med flere satser.
For disse  

 arbejdsgivere sker der ifølge AER-bekendtgørelsens § 5 en foreløbig  

 beregning af AER-bidraget på grundlag af en fordeling af arbejdsgiverens  

 indbetalte ATP-bidrag efter samme forhold mellem de tre bidragssatser som i  

 den  

 senest modtagne årlige indberetning til told- og skatteforvaltningen.
Når AER  

 i  

 februar/marts året efter har modtaget ATP-indberetningerne til told- og  

 skatteforvaltinngen vedrørende et givet bidragsår, foretages i slutningen af  

 året en efterfølgende regulering af arbejdsgiverens bidrag, som kan resultere  

 i  

 enten en efterbetaling eller en tilbagebetaling.
Fra Undervisningsministeriets Easy-P system modtager AER  

 elektronisk oplysninger om indgåede uddannelsesaftaler (oplysninger om elever  

 og praktiksteder, uddannelseskoder og uddannelsesperioder) i henhold til lov  

 om  

 erhvervsuddannelser.
Oplysningerne suppleres med oplysninger, der indhentes  

 direkte fra skolerne, arbejdsgiverne og eventuelt også fra eleverne, primært  

 om  

 indgåede uddannelsesaftaler uden for erhvervsuddannelsesloven.
Oplysningerne  

 anvendes til AERs administration af de forskellige udbetalingsopgaver,  

 først  

 og fremmest lønrefusionsudbetalingerne og til administrationen af  

 arbejdsgivernes AER-bidragsfritagelse for elever.
Disse oplysninger kan næppe  

 erstattes af oplysninger i indkomstregistret.
Fra arbejdsgivere og elever indhentes i ikke-elektronisk  

 form oplysninger om elevlønninger, der blandt andet anvendes til AERs  

 vurdering af, om en arbejdsgiver er berettiget til lønrefusion med den  

 særlige  

 sats for voksenelever.
Ifølge AER-bekendtgørelsens § 6 ydes lønrefusion  

 med voksensatsen, hvis eleven er fyldt 25 år ved uddannelsesaftalens  

 begyndelse  

 og modtager en løn, der mindst svarer til den laveste løn for en ikke-faglært  

 arbejder inden for området.
Lov om bonus til elever i ungdomsuddannelse med  

 lønnet praktik I følge bonusloven udbetaler Arbejdsgivernes Elevrefusion  

 (AER) på statens vegne bonus til elever, der er under erhvervsuddannelse,  

 landbrugets grunduddannelse, grundlæggende social- og sundhedsuddannelser,  

 til  

 elever i de sidestillede uddannelser (erhvervsfisker- og  

 farmako-nomuddannelsen) samt til elever i skolepraktik efter lov om  

 erhvervsuddannelser.
Der ydes ikke bonus til elever, for hvilken arbejdsgiveren  

 er berettiget til lønrefusion med voksensatsen.
AER indhenter derfor i dag en  

 række oplysninger til belysning af, om betingelserne for lønrefusion med  

 voksensatsen  

 er opfyldt, jf. ovenfor.
Det er ikke en betingelse, at arbejdsgiveren rent  

 faktisk modtager lønrefusion med voksensatsen.
Oplysningerne indhentes dels  

 med  

 udgangspunkt i elevens uddannelseskode og oplysningerne om lønniveauet i de  

 enkelte uddannelser, dels ved indhentelse af skriftlig dokumentation fra  

 arbejdsgiver/elev om elevens løn kombineret med oplysninger om elevens alder.
2.2. Anvendelse af indberettede oplysninger De data, som er nævnt i afsnit 2.1, anvendes til  

 administration af en række regler fordelt på flere ministeriers områder.
Det  

 er  

 dermed de områder, hvor data fra indkomstregistret kan få betydning.
 I det følgende gennemgås de regler, hvor der i dag anvendes  

 data, som efter forslaget kommer til indgå i indkomstregistret.
2.2.1. Skatteministeriets område På skatteministeriets område anvendes oplysninger om  

 borgernes indkomstforhold til skatteligningen og skatteberegningen samt til  

 kontrolformål.
Den månedlige angivelse af indeholdt A-skat og  

 arbejdsmarkedsbidrag anvendes til opkrævning af virksomhedernes indeholdte  

 A-skatte- og arbejdsmarkedsbidrag.
Manglende indbetaling resulterer i  

 udsendelse af en opkrævning.
Oplysningerne fra den årlige oplysningsseddel anvendes som  

 hovedformål til dannelse af selvangivelser og årsopgørelser.
Endvidere danner  

 oplysningerne grundlag for dannelse af borgernes forskudsregistrering.
Derudover anvendes oplysninger fra oplysningssedlen til  

 kontrolformål.
Til kontrol af virksomhedernes indeholdelse og betaling af  

 A-skat og arbejdsmarkedsbidrag sammenholdes de månedlige angivelser heraf med  

 de årlige oplysninger fra oplysningssedlerne om A-indkomst, A-skat mv. pr.  

 lønmodtager.
Ved årsdifferencer pålægges virksomheden korrektion af  

 differencerne.
De månedlige oplysninger om medarbejdernes CPR-numre  

 (MIA-oplysninger) anvendes primært til kontrolformål i forbindelse med  

 udbetaling af sociale ydelser og dagpengeudbetalinger.
Oplysningerne  

 videresendes  

 til de sociale myndigheder og Arbejdsdirektoratet.
Told- og  

 skatteforvaltningen  

 anvender oplysningerne i forbindelse med arbejdsgiverkontrol.
 Oplysningerne om identiteten af skyldneren og det  

 lønindeholdte beløb samt om ophør af skyldnerens ansættelsesforhold i  

 forbindelse med lønindeholdelse anvendes af Det Fælles  

 Lønindeholdelsesregister  

 til kontrol af virksomhedernes indeholdelse og betaling samt med henblik på  

 at  

 kunne sikre sig, at den rigtige arbejdsgiver pålægges at foretage  

 lønindeholdelse.
2.2.2. Beskæftigelsesministeriets område Lov om arbejdsløshedsforsikring mv.
 De indhentede oplysninger om beskæftigelsesperioder,  

 løntimer og indtægter anvendes som grundlag for afgørelser om medlemmernes  

 ret  

 til ydelser efter loven, udmåling af ydelsernes størrelse og varighed, til  

 brug  

 ved behandling af ankesager samt som grundlag for Arbejdsdirektoratets tilsyn  

 med a-kasserne og deres medlemmer.
Lov om dagpenge ved sygdom eller fødsel Oplysningerne om ansættelsesforhold samt løn anvendes ved  

 opgørelsen af beskæftigelseskravet for lønmodtagerens ret til dagpenge ved  

 sygdom eller fødsel, samt ved beregningen af dagpengenes størrelse.
Lov om aktiv socialpolitik Kommunerne indhenter oplysninger, herunder fra borgerne  

 selv, til brug for beregning af ydelser, fradrag i ydelser og kontrol.
Lov om fleksydelse Oplysningerne anvendes bl.a. i forbindelse med beregning af  

 fleksydelsens størrelse samt til kontrol af, at ydelsen er udbetalt med  

 rette.
Lov om delpension Oplysningerne anvendes til at fastsætte  

 arbejdstidsnedsættelsen og dermed beregningen af delpensionens størrelse.
ATP-loven  

  

 Indberetning til ATP Oplysningerne fra told- og skatteforvaltningen om  

 indbetalte ATP-bidrag på CPR-niveau overføres elektronisk til ATP i det  

 følgende år ved en hovedkørsel omkring 1. marts samt supplerende kørsler over  

 resten af året.
Ved disse overførsler modtager ATP også oplysning om  

 indberettet A-indkomst for hver lønmodtager fordelt pr.
CVR-nr./SE-nr.  

 Oplysningerne fra told- og skatteforvaltningen kan kun leveres årsvis, og der  

 findes ingen andre kilder, som løbende indsamler lignende data.
 Når de årlige indberetningsoplysninger (hovedkørslen) fra  

 told- og skatteforvaltningen er modtaget, godskrives ATP-bidraget for hver  

 enkelt lønmodtager som en rettighed i ATPs pensionssystem.
Kontrol med ATP-indbetalinger Oplysningerne fra told- og skatteforvaltningen gør det  

 muligt for ATP at afvikle et antal årlige kontroller, der har til formål at  

 sikre lønmodtagerens rettigheder efter ATP-loven.
Lov om arbejdsskadesikring De indhentede oplysninger om beskæftigelsesperioder og  

 indtægter anvendes som grundlag for afgørelse om den tilskadekomnes ret til  

 erstatning for tab af erhvervsevne eller de efterladtes ret til erstatning  

 for  

 tab af forsørger samt fastsættelse og beregning af erstatningens størrelse.
Ved Arbejdsmarkedets Erhvervssygdomssikrings årlige  

 bidragsopkrævning i december anvendes som udgangspunkt arbejdsgiverens senest  

 kendte antal ansatte for det forudgående år.
I forbindelse med  

 årsopkrævningen  

 kan arbejdsgiveren på det samtidigt modtagne reguleringsskema dels foretage  

 endelig regulering af antal ansatte for det netop afsluttede kalenderår dels  

 forskudsregistrere antallet af ansatte for det kommende år.
Opkrævningen i  

 december er derfor en foreløbig bidragsopkrævning, og bidraget kan  

 efterfølgende blive reguleret én eller flere gange.
Lov om Lønmodtagernes Garantifond Oplysningerne vil skulle bruges til fondens administration  

 i forbindelse med beregning og udbetaling til lønmodtageren af krav mod en  

 ophørt og insolvent arbejdsgiver.
Ferieloven Oplysningerne skal bl.a. bruges til at konstatere om en  

 arbejdsgiver har ansatte, og i hvilke perioder en lønmodtager har været  

 ansat.  

 Oplysningerne vil derfor i et vist omfang være brugbare i forbindelse med  

 administrationen  

 af ferieloven.
Det vil dog stadig være nødvendigt at indhente supplerende  

 oplysninger.
Lov om en aktiv beskæftigelsesindsats og lov om  

 ansvaret for og styringen af den aktive beskæftigelsesindsats Ved administrationen af lovgivningen indgår oplysninger om  

 personers indkomst- og beskæftigelsesforhold, herunder typer af indkomst,  

 samt  

 oplysninger om virksomhedens forhold.
Disse oplysninger anvendes blandt andet  

 i  

 forbindelse med opgørelse af beskæftigelses- og ledighedsperioder, herunder  

 perioder med tilbud efter lovgivningen og i forbindelse med opgørelse af  

 merbeskæftigelseskravet og rimelighedskravet i forbindelse med ansættelse med  

 løntilskud.
Oplysningerne anvendes endvidere til opfølgning på  

 beskæftigelsesindsatsen,  

 overvågning af arbejdsmarkedet og statistik- og analyseformål.
2.2.3. Ministeriet for Familie- og  

 Forbrugeranliggenders område Lov om social service  

  

 Vedr. fripladstilskud i dagtilbud og klubtilbud til børn og unge Med hjemmel i § 15, stk. 6, og § 22,  

 stk. 2, i lov om social service har ministeren for familie- og  

 forbrugeranliggender  

 i bekendtgørelse om henholdsvis kommunens tilskud til brug for dagtilbud til  

 børn, forældrenes egenbetaling og fripladstilskud mv. og bekendtgørelse om  

 kommunens tilskud til brug for klubtilbud og andre socialpædagogiske  

 fritidstilbud til større børn og unge fastsat bestemmelser om, at tilskuddet  

 skal forhøjes under hensyn til forældrenes økonomiske forhold og barnets /  

 den  

 unges særlige behov for ophold i dagtilbud / klubtilbud og andre  

 socialpædagogiske fritidstilbud.
Kommunen administrerer bestemmelserne om fripladstilskud.  

 Fripladstilskud ydes når forældrene dokumenterer, at deres aktuelle indtægter  

 ligger inden for satserne ifølge en fripladsskala, som reguleres hvert år pr.  

 1. januar.
Forældre, der ønsker at modtage hel eller delvis friplads er  

 forpligtet til at give kommunen de relevante oplysninger om indkomst.
Der er  

 ikke fastsat bestemmelser i serviceloven om, hvordan disse oplysninger skal  

 gives / indhentes.
 Kommunerne indhenter oplysninger fra den enkelte borger.  

 Kommunerne kan endvidere efter § 11 a, stk. 2, i lov om  

 retssikkerhed  

 og administration på det sociale område indhente indtægtsoplysninger til brug  

 for beregning af fripladstilskud.
 Indkomstregistret vil kunne anvendes til indhentelse af  

 oplysninger til brug for beregning af fripladstilskud.
Lov om børnetilskud og forskudsvis udbetaling af  

 børnebidrag I lov om børnetilskud og forskudsvis udbetaling af  

 børnebidrag anvendes indtægtsoplysninger til at nedsætte det særlige  

 børnetilskud til pensionister, jf. lovens § 4, stk. 6, samt til at  

 nedsætte børnetilskuddet til uddannelsessøgende forældre, jf. lovens  

 § 10  

 c, stk. 5 og 6.
Kommunerne indhenter oplysninger fra de enkelte borgere til  

 brug for beregning af nedsættelsen.
Kommunerne kan endvidere efter § 11  

 a,  

 stk. 2, i lov om retssikkerhed og administration på det sociale område  

 indhente  

 indtægtsoplysninger til brug for kontrol af borgerens oplysninger om  

 indtægter  

 til beregning af disse nedsættelser af børnetilskuddene.
 Indkomstregistret vil kunne anvendes til indhentelse af  

 oplysninger til brug for beregning af fripladstilskud.
2.2.4. Ministeriet for Fødevarer, Landbrug og  

 Fiskeris område Ved fastsættelse af ophørsstøtte til jordbrugere og  

 erhvervsfiskere indgår oplysninger om støttemodtagerens arbejdsindkomst,  

 dagpenge ved sygdom samt anden indkomst fra det offentlige, som ikke er  

 arbejdsindkomst, eller kontanthjælp.
Ministeriet for Fødevarer, Landbrug og  

 Fiskeri får de pågældende oplysninger ved henvendelse til  

 skattemyndighederne.
2.2.5. Indenrigs- og Sundhedsministeriets område Oplysninger blandt andet om lønsummens fordeling på  

 beskæftigede i de enkelte kommuner anvendes i forbindelse med fordelingen af  

 den kommunale andel af selskabsskatter mv. mellem kommunerne.
2.2.6. Integrationsministeriets område Integrationsloven Administrationen af loven finder i dag som udgangspunkt  

 sted på grundlag af den pågældende udlændings egne oplysninger om bl.a. egne  

 og  

 en eventuel ægtefælles arbejdstimer, lønindtægter samt løbende pensions- og  

 forsikringsordninger, jf. integrationslovens § 49. Integrationsloven  

 indeholder således ikke regler om indberetning af oplysninger om indkomst- og  

 arbejdsforhold til kommunerne, men kommunerne indhenter om nødvendigt på egen  

 foranledning oplysninger til brug for beregning af ydelser mv.
Repatrieringsloven Administrationen af loven finder i dag som udgangspunkt  

 sted på grundlag af den pågældende udlændings egne oplysninger om indkomst-  

 og  

 formueforhold.
Repatrieringsloven indeholder således ikke regler om  

 indberetning af oplysninger om indkomst- og arbejdsforhold til kommunerne.
2.2.7. Socialministeriets område Efter den sociale lovgivning benyttes oplysninger om  

 indkomst mv. til kommunens beregning/regulering af ydelsen efter en række  

 love,  

 hvor ydelserne helt eller delvist er indkomstafhængige.
Det drejer sig om  

 følgende  

 love:
  

 	  

 lov om social  

 pension   

 	  

 lov om højeste,  

 mellemste, forhøjet almindelig og almindelig førtidspension mv.
  

 	  

 lov om individuel  

 boligstøtte   

 	  

 lov om social  

 service   

 	  

 lov om aktiv  

 socialpolitik Ankemyndighederne anvender de samme oplysninger, hvis der  

 klages over en konkret kommunal afgørelse.
2.2.8. Undervisningsministeriets område Lov om statens uddannelsesstøtte Anvendelse af oplysninger om indkomst og arbejdsomfang sker  

 blandt andet på følgende områder:
 De indhentede oplysninger om forældres aktuelle lønindkomster  

 for 18-19-årige uddannelsessøgende, som er i gang med en ungdomsuddanelse,  

 anvendes ved afgørelsen af, om indkomstgrundlaget ved beregningen af  

 tillægget  

 til de uddannelsessøgendes grundstipendium kan fraviges, hvis forældrenes  

 indkomst er faldet væsentligt.
 De indhentede oplysninger om omfanget af erhvervsarbejdet  

 for uddannelsessøgende, som ikke er danske statsborgere, anvendes ved  

 afgørelsen af, om de pågældende i støttemæssig henseende kan ligestilles med  

 danske statsborgere.
 De indhentede oplysninger om de uddannelsessøgendes  

 indkomster anvendes blandt andet i enkeltsager ved afgørelsen af, hvilket  

 månedligt fribeløb der skal lægges til grund ved den endelige  

 støtteberegning.
 De indhentede oplysninger om debitorernes indkomster og  

 arbejdsomfang anvendes blandt andet ved afgørelse om udskydelse af  

 tilbagebetalingen og ved behandlingen af klagesager om tilbagebetaling.
3. Forslaget 3.1. Oprettelse af et indkomstregister Det foreslås, at der oprettes et indkomstregister.  

 Virksomheder og offentlige myndigheder mv. skal indberette oplysninger om  

 indkomst og arbejdsomfang til registret.
Offentlige myndigheder og andre kan  

 herefter få adgang til oplysningerne i registret i det omfang, de anvender  

 oplysninger, som findes i indkomstregistret.
Terminaladgang til oplysninger i  

 registret kræver udtrykkelig lovhjemmel, og forudsætter, at der indgås en  

 aftale med den dataansvarlige om adgangen til registret.
I følgeforslaget til  

 dette lovforslag foreslås en række bestemmelser, der giver myndigheder  

 hjemmel  

 til en sådan terminaladgang Driften af registret forestås af told- og  

 skatteforvaltningen, som er dataansvarlig for registret.
 I forbindelse med fastsættelse af nærmere regler for  

 indkomstregistret, aftaler om adgang til oplysninger i registret og driften  

 af  

 registret vil det blive sikret, at persondatalovens regler overholdes.  

 Lovforslaget giver således ikke mulighed for fravigelse af reglerne i  

 persondataloven.
 Lovforslaget giver ikke selvstændig hjemmel til samkøring  

 af registre i kontroløjemed, men nogle af de foreslåede hjemler til  

 terminaladgang til indkomstregistret i følgeforslaget indeholder tillige  

 hjemmel til samkøring og sammenstilling af data med kontrolformål.
3.2. Oplysninger omfattet af indkomstregistret De oplysninger, som skal samles i indkomstregistret, er  

 oplysninger om indkomstforhold og arbejdsomfang.
 De oplysninger, som efter forslaget skal indberettes til  

 indkomstregistret er hovedsageligt de oplysninger, som i dag skal indberettes  

 på den årlige oplysningsseddel til told- og skatteforvaltningen.
 I forhold til den nuværende oplysningsseddel til told- og  

 skatteforvaltningen foretages først og fremmest den ændring, at der skal ske  

 en  

 månedlig indberetning i modsætning til den nuværende årlige indberetning.
 Herudover foretages følgende ændringer:
·  


  

 Der skal foretages indberetning af  

 bruttoløn.
Efter de gældende regler, skal der foretages indberetning af  

 arbejdsmarkedsbidragspligtig A-indkomst og arbejdsmarkedsbidragsfri  

 A-indkomst  

 på oplysningssedlen.
Bidrag til arbejdsgiveradministrerede pensionsordninger  

 (herunder Arbejdsmarkedets Tillægspension) indgår ikke i disse beløb.
Den  

 ansattes andel af disse bidrag indgår derimod i bruttolønnen, som foreslås at  

 skulle indberettes.
Da sådanne pensionsbidrag efter pensionsbeskatningsloven  

 ikke beskattes, har disse oplysninger ikke været omfattet af  

 oplysningssedlen.  

 Da indkomstregistret imidlertid også skal kunne anvendes af andre myndigheder  

 mv., som har behov for oplysninger om bruttolønnen (f.eks. i relation til  

 dagpengesystemet), foreslås det, at denne også skal indberettes.
·  


  

 Der skal foretages specifikation  

 af den  

 del  

 af den indberettede  

 A-indkomst, der hidrører fra feriegodtgørelser.
Tilsvarende gælder for  

 opsparing til søgnehelligdagsbetaling og feriefridagsopsparing.
Oplysningerne  

 er nødvendige for, at oplysningerne i indkomstregistret kan anvendes ved  

 beregning af boligstøtte og førstegangsberegning af førtids- og folkepension.
·  


  

 Som følge af, at lønindeholdelse  

 foreslås at skulle ske via A-skattetrækket, jf. pkt. 3.4.3 nedenfor, vil der  

 skulle ske en indberetning af det samlede beløb af indeholdte A-skatter og  

 lønindeholdte beløb.
Efter de gældende regler skal der ske indberetning på  

 oplysningssedlen om indeholdt A-skat, mens lønindeholdte beløb skal  

 indberettes  

 særskilt til Det Fælles Lønindeholdelsesregister.
Den særskilte indberetning  

 til lønindeholdelsesregistret bortfalder som følge af ændringen.
·  


  

 Der skal foretages indberetning  

 vedrørende produktionsenheder.
Efter lov om Det Centrale Virksomhedsregister  

 § 16, stk. 2, er der hjemmel til fastsættelse af nærmere regler,  

 der  

 pålægger juridiske enheder pligt til løbende indberetning af data vedrørende  

 produktionsenheder til Det Centrale Virksomhedsregister.
Denne hjemmel er  

 hidtil ikke udnyttet, men det er tanken, at den skal udnyttes i forbindelse  

 med  

 indførelsen af indkomstregistret, for så vidt angår virksomheder, som  

 indberetter til indkomstregistret, og som har ansatte fordelt på flere  

 produktionsenheder.
Nøglen til fastlæggelsen af den ansattes arbejdssted  

 bliver  

 således CVR-nummeret i kombination med produktionsenhedens nummer  

 (P-nummeret),  

 hvor dette er relevant.
Der vil sideløbende blive udviklet en  

 selvbetjeningsløsning, hvor virksomhederne selv kan indberette og ajourføre  

 deres produktionsenheder.
 Ordningen  

 erstatter indberetningen af arbejdsstedskoder på oplysningssedlen til told-  

 og  

 skatteforvaltningen, som videregiver oplysningerne til Danmarks Statistik.  

 Der  

 eksisterer således allerede i dag i princippet en indberetningsordning for  

 oplysninger om arbejdssteder, og denne indberetning vil falde bort ved  

 indførelse indberetninger vedrørende produktionsenheder.
Med disse  

 oplysninger vil der blive skabt et langt bedre grundlag end i dag for  

 automatisk beregning af befordringsfradrag og dermed fortrykning heraf på  

 printselvangivelsen.
Dette vil betyde en væsentlig lempelse for de borgere,  

 som  

 i dag selv skal beregne deres befordringsfradrag og selvangive det.
Endvidere  

 benyttes produktionsenhedsnummeret eksempelvis af Arbejdstilsynet i  

 forbindelse  

 med screening af virksomheder og ved anmeldelse af arbejdsulykker via  

 EASYsystemet.
·  


  

 Der skal foretages indberetning af  

 oplysninger om løntimer i forbindelse med udbetalt løn for personligt arbejde  

 i  

 tjenesteforhold, der er A-indkomst for modtageren.
Oplysninger om løntimer  

 anvendes bl.a. ved administrationen af en del af Beskæftigelsesministeriets  

 lovgivning, for eksempel i relation til betingelserne for erhvervelse af ret  

 til arbejdsløshedsdagpenge.
Indberetning af løntimer er samtidig en  

 betingelse  

 for, at der kan laves en mere pålidelig beskæftigelsesstatistik.
·  


  

 Med henblik på administration af  

 den lovbaserede barselsudligningsordning er der behov for, at der indberettes  

 oplysninger om den enkelte lønmodtagers tilhørsforhold til en  

 barselsudligningsordning, lønoplysninger, CPR-nummer m.v.
Oplysningerne skal  

 anvendes til identifikation af de lønmodtagere, som er omfattet af den  

 lovbaserede ordning.
Oplysningerne vil også blive anvendt til at beregne  

 størrelsen  

 af bidrag og refusion.
Disse oplysninger skal efter forslaget indberettes til  

 indkomstregistret.
 For så vidt angår periodiseringen af oplysningerne,  

 foreslås følgende principper:
·  


  

 Der skal foretages indberetning af  

 lønperiode for vederlag i tjenesteforhold.
Det vil sige den periode, der er  

 beregnet løn og skat for.
For udbetalinger af ydelser fra det offentlige mv.  

 foreslås det, at der skal ske indberetning af den periode udbetalingen  

 vedrører.
Hidtil har der på told- og skatteforvaltningens oplysningsseddel  

 skulle gives oplysninger om de vederlag og ydelser, men ikke om den periode,  

 ydelserne vedrører.
·  


  

 Der skal foretages indberetning af  

 den A-skatteperiode en udbetaling eller godskrivning af A-indkomst skal  

 henføres til.
Det følger af pkt. 3.4.5, at pligten til månedligt at angive  

 A-skat bortfalder.
Angivelsen vil i stedet kunne dannes på grundlag af  

 indberetningerne til indkomstregistret.
For at muliggøre dette, skal det  

 fremgå  

 at indberetningerne, hvilken A-skatteperiode indberetningerne af A-indkomst  

 og  

 A-skat skal henføres til.
Ved administrationen af bl.a. lov om  

 arbejdsløshedsforsikring, lov om en aktiv beskæftigelsesindsats og lov om  

 dagpenge ved sygdom eller fødsel er det vigtigt, at oplysningerne om indkomst  

 og løntimer periodiseres.
Det ovenfor anførte om lønperiode og  

 a-skatteperiode  

 betyder, at indkomst og løntimer skal henføres til den periode, for hvilken  

 der  

 beregnes løn, skat og ATP.
Herudover skal angives lønperiodens længde, dvs.  

 f.eks. om lønnen er 14-dagesløn eller månedsløn.
Lønperioden er nødvendigvis  

 ikke sammenfaldende med den periode, hvori lønnen er optjent.
Andre løndele  

 end  

 hovedlønnen som f.eks. overtidsbetaling, bonus eller akkord kan vedrøre  

 længere  

 ikke nærmere specificerede forudgående perioder.
Der henvises i øvrigt til bemærkningerne til § 3, som  

 indeholder en nærmere gennemgang af de oplysninger, som skal indberettes til  

 indkomstregistret 3.3. Anvendelse af oplysningerne I afsnit 1 er visionerne for indkomstregistret gennemgået.  

 Det fremgår heraf, at det er formålet med registret, at oplysninger om  

 borgernes indkomstforhold og arbejdsomfang skal indberettes til et fælles  

 offentligt indkomstregister.
De myndigheder, som anvender oplysninger, som  

 findes i indkomstregistret, kan herefter anvende oplysningerne i  

 indkomstregistret frem for at selv at indhente oplysningerne hos  

 virksomhederne  

 og borgerne.
Ved anvendelse af oplysningerne i indkomstregistret vil  

 myndighederne endvidere kunne opnå nogle fordele i form af udbygning af  

 digitale services og sagsbehandling, forbedrede kontrolmuligheder og  

 forbedret  

 statistik.
 I dette afsnit gennemgås hvilke myndigheder mv., der skal  

 have adgang til oplysningerne, og hvad de skal bruges til.
3.3.1. Skatteministeriets område Oplysningerne i indkomstregistret skal i udgangspunktet  

 anvendes til de samme formål som i dag; det vil sige dannelse af borgernes  

 selvangivelser, årsopgørelser og forskudsregistreringer.
Den månedlige  

 indberetningspligt  

 til indkomstregistret betyder, at en række af de gældende  

 indberetningspligter  

 kan bortfalde.
Det drejer sig om den månedlige MIA-indberetning og  

 A-skatteangivelse samt den årlige oplysningsseddel.
Den gældende  

 indberetningspligt erstattes af indberetningen til indkomstregistret, og det  

 vil på baggrund heraf være muligt for told- og skatteforvaltningen at danne  

 de  

 resterende oplysninger til brug for ovenstående formål.
Resultatet er, at administrativ arbejdsgiverkontrol i  

 forbindelse med differencer mellem månedlige A-skatteangivelser og årlige  

 oplysningssedler bortfalder, idet eventuelle differencer opklares i  

 forbindelse  

 med de løbende indberetninger.
Ved månedlig indberetning pr. medarbejder vil  

 de  

 tilfælde kunne undgås, hvor årsdifferencer skyldes, at de oplysninger, der er  

 lagt til grund for de månedlige A-skatteangivelser, går tabt i løbet af året.  

 Den løbende indberetning giver mulighed for en løbende kontakt og vejledning  

 mellem skattemyndighederne og virksomhederne i stedet for den eksisterende  

 kontrolindsats i forbindelse med den årlige årsopgørelse.
 De indberettede oplysninger om medarbejdernes arbejdssteder  

 i løbet af året giver mulighed for, at den eksisterende ordning med  

 automatisk  

 beregning af befordringsfradrag vil kunne udvides til at omfatte væsentligt  

 flere borgere, der herved ikke længere har behov for at indgive  

 selvangivelse.
 Anvendelse af data fra indkomstregistret sikrer således på  

 sigt mere korrekte selvangivelser og årsopgørelser for borgerne, idet  

 datagrundlaget i højere grad vil kunne være på plads i løbet af året, således  

 at efterfølgende ligningsmæssige korrektioner bliver overflødige, jf. det  

 samtidig fremsatte lovforslag om enklere forskuds- og selvangivelsesprocedure  

 samt frivillig indberetning af gaver mv.
De månedlige indberetninger til indkomstregistret giver  

 mulighed for en smidigere og enklere arbejdsgang ved ændringer i  

 forskudsskatten og ændret skattetrækkort.
I dag er der kun mulighed for  

 elektronisk overførsel af skattekort ved den ordinære forskudsregistrering.  

 Det  

 betyder, at de indeholdelsespligtige i ændringssituationen og ved jobskifter  

 skal administrere trækkort på papir.
Der vil i stedet blive indført en  

 ordning,  

 hvor skattekort altid overføres fra told- og skatteforvaltningen til den  

 indeholdelsespligtige,  

 og hvor dette kan ske elektronisk.
Det indebærer en lettelse for både de  

 indeholdelsespligtige virksomheder og for borgerne.
Samtidig sker der en sammenlægning af skattetræk og  

 lønindeholdelse for restancer.
Herved undgår de indeholdelsespligtige  

 virksomheder dels at få kendskab til medarbejderes eventuelle restancer til  

 det  

 offentlige og dels at skulle foretage særskilt indeholdelse samt indberetning  

 og betaling af beløb vedrørende restancer.
Derudover bliver arbejdsgiveren  

 fri  

 for at håndtere to forskellige beregningsmetoder; én for indeholdelse af  

 A-skat  

 og én i forbindelse med lønindeholdelse.
Indkomstindberetningen vil således  

 blive anvendt som grundlag for opdeling af indeholdte beløb på skattebetaling  

 og afdrag på restancer.
Indkomstoplysningerne vil desuden blive anvendt til brug  

 ved lettelse af ændringer i forskudsregistreringen i løbet af indkomståret.  

 Dette skyldes, at oplysninger om allerede optjent indkomst og indeholdt skat  

 vil kunne hentes automatisk til brug ved udarbejdelse af den ændrede  

 forskudsopgørelse.
Herved sparer borgeren tid til at finde frem til de  

 pågældende oplysninger i form af lønsedler mv.
 Oplysningerne i indkomstregistret spiller en vigtig rolle i  

 forbindelse med forenklingsinitiativerne på skatteområdet, og indgår hermed  

 som  

 en integreret del af told- og skatteforvaltningens systemmodernisering.
3.3.2. Beskæftigelsesministeriets område Lov om arbejdsløshedsforsikring mv.
 Oplysningerne i indkomstregistret kan i et vist omfang  

 anvendes af a-kasserne til brug for administration af  

 arbejdsmarkedslovgivningen, herunder som grundlag for afgørelser om  

 medlemmernes ret til dagpenge, efterløn og andre ydelser, udmåling af  

 ydelsernes størrelse og forbrug af ydelsesperioder.
 Arbejdsdirektoratet kan anvende oplysningerne til  

 sagsbehandling i forbindelse med behandling af klager over de af a-kasserne  

 trufne afgørelser, som grundlag for tilsynet med a-kasserne og deres  

 medlemmer,  

 samt til udarbejdelse af arbejdsmarkedsstatistik.
 Arbejdsmarkedets Ankenævn kan anvende oplysningerne til  

 sagsbehandling i forbindelse med behandling af klager over afgørelser truffet  

 af Arbejdsdirektoratet samt ved behandling af sager om ret til  

 dagpengegodtgørelse  

 (G-dage).
 Indkomstregistret kan danne grundlag for ændring af  

 reglerne om arbejdsgivernes betaling af 1. og 2. ledighedsdag efter  

 afskedigelse mv. (G-dagsordningen) således, at arbejdsgiverne fritages for  

 administration af ordningen, jf. pkt. 3.4.7.
Lov om dagpenge ved sygdom eller fødsel Oplysningerne kan anvendes ved kommunernes behandling af  

 sager om dagpenge ved sygdom eller fødsel.
Lov om aktiv socialpolitik Indkomstregistrets oplysninger om indkomst- og  

 arbejdsomfang kan anvendes af kommunerne til brug for administration af hjælp  

 efter lov om aktiv socialpolitik, herunder bl.a. til beregning af ret til  

 kontanthjælp og revalideringsydelse, beregning af og fradrag i kontanthjælp  

 og  

 revalideringsydelse samt til beregning af ledighedsydelse og fradrag heri  

 samt  

 evt. tilbagebetaling heraf.
 Registreringen af indkomster og arbejdsomfang vil kunne  

 lette og effektivisere kontrolmulighederne til brug for bekæmpelse af misbrug  

 af sociale ydelser.
 Den Sociale Sikringsstyrelse og Ankestyrelsen kan anvende  

 oplysningerne til sagsbehandling i forbindelse med behandling af klager over  

 afgørelser, der er truffet af kommunerne.
Lov om fleksydelse Indkomstregistrets oplysninger kan anvendes af  

 Arbejdsdirektoratet i administrationen af lov om fleksydelse, blandt andet i  

 forbindelse med beregning af ydelsen og til kontrolformål.
Lov om delpension Indkomstregistrets oplysninger kan anvendes af kommunerne  

 ved administrationen af lov om delpension i forbindelse med at fastsætte  

 arbejdstidsnedsættelsen og dermed beregningen af delpensionens størrelse.
ATP-loven  

  

 Indberetning Lovforslaget vil betyde, at (private som offentlige)  

 arbejdsgivere fremover kan undlade at foretage den årlige indberetning til  

 told- og skatteforvaltningen af indbetalte ATP-bidrag for hver lønmodtager,  

 idet ATP kan modtage disse oplysninger fra indkomstregistret og summere disse  

 op for hele året.
Kontrol og godskrivning Lovforslaget gør det muligt for ATP at foretage hurtigere  

 beregning, kontrol og godskrivning af ATP-bidrag for den enkelte lønmodtager,  

 idet ATP med rådigheden over nødvendige data i indkomstregistret får et  

 hurtigere opdateret bidragsgrundlag, end det er tilfældet i dag.
For lønmodtagere betyder det hurtigere regulering af  

 udbetalt pension og dødsfaldsydelse.
For arbejdsgivere fører det til  

 hurtigere  

 reaktion fra ATP på mulige fejl.
Herudover vil den hurtigere opdatering føre  

 til,  

 at opkrævninger for ordninger, som beregnes på grundlag af indbetalte  

 ATP-bidrag (AER, FIB), foretages på et mere retvisende grundlag.
Lov om arbejdsskadesikring Oplysningerne i indkomstregistret kan anvendes af  

 Arbejdsskadestyrelsen og Ankestyrelsen til brug for administration af  

 arbejdsskadelovgivningen, herunder som grundlag for afgørelser om  

 tilskadekomnes og efterladtes ret til erstatning samt fastsættelse og  

 beregning  

 af erstatningernes størrelse.
 Arbejdsmarkedets Erhvervssygdomssikrings indhentelse af  

 oplysninger fra indkomstregistret på CVR/SE-nr. niveau om løntimer og  

 ansættelsesperioder vil kunne erstatte de reguleringsskemaer, AES i dag  

 udsender til arbejdsgiveren én gang årligt i forbindelse med  

 hovedopkrævningen.
Derved undgås besvær for arbejdsgiverne og efterfølgende  

 regulering(er) af bidragene.
Dette vil være en stor fordel for både  

 arbejdsgivere og AES.
Derved sikres formentlig også at AES opkræver på et  

 mere  

 validt datagrundlag, idet arbejdsgiveren ikke skal huske at regulere antal  

 ansatte  

 over for AES ved ændringer i beskæftigelsen.
 Oplysninger i indkomstregistret om bruttoindkomst og  

 ansættelsesperiode kan endvidere anvendes til, at AES kan afgøre, om der skal  

 betales helt eller halvt bidrag for personer, der har sikret sig på frivillig  

 basis  

 (selvstændige og medarbejdende ægtefæller), uden at skulle indhente  

 supplerende  

 oplysninger fra den selvstændige erhvervsdrivende selv.
I forbindelse med erstatningsudmåling for erhvervsevnetab  

 anvender Arbejdsskadestyrelsen oplysninger om den tilskadekomnes årsløn.
AES  

 får i dag  som en del af sagsakterne fra Arbejdsskadestyrelsen   

 den  

 tilskadekomnes selvangivelse som dokumentation for årsløn.
Hvis indførelsen af indkomstregistret medfører, at  

 Arbejdsskadestyrelsen fremover skal hente oplysninger om den tilskadekomnes  

 årsløn i registret, vil AES have behov for at kunne kontrollere registrets  

 oplysninger om årslønnen som led i AES almindelige gennemgang af de  

 trufne  

 erstatningsafgørelser.
Dette behov afhænger dog af, i hvilket omfang og  

 hvilken  

 form Arbejdsskadestyrelsen vedlægger oplysninger fra indkomstregistret i  

 sagsakterne.
Lov om Lønmodtagernes Garantifond Indkomstregistrets oplysninger kan anvendes af  

 Lønmodtagernes Garantifond i forbindelse med administrationen af loven,  

 blandt  

 andet i forbindelse med beregning og udbetaling.
Oplysninger af betydning for beregning og udbetaling af  

 krav mod en ophørt og insolvent arbejdsgiver vil i et vidt omfang være  

 tilgængelige i indkomstregistret.
Dette begrænser behovet for indhentelse af  

 generelle oplysninger om en persons løn- og ansættelsesforhold hos den  

 insolvente arbejdsgiver.
Ferieloven Indkomstregistrets oplysninger kan anvendes af  

 Arbejdsdirektoratet i forbindelse med kontrolopgaver.
FerieKonto kan desuden  

 konstatere om en arbejdsgiver har ansatte, når de udsender opkrævninger.
Oplysninger af betydning for varetagelsen af disse opgaver  

 vil i et vist omfang være tilgængelige i indkomstregistret.
Dette begrænser  

 behovet for indhentelse af generelle oplysninger om ansættelsesforhold  

 direkte  

 hos arbejdsgiver og lønmodtager.
 Registret vil i et vist omfang effektivisere tilsyns- og  

 kontrolmulighederne.
Lov om en aktiv beskæftigelsesindsats og lov om  

 ansvaret for og styringen af den aktive beskæftigelsesindsats Indkomstregistrets oplysninger om indkomst- og  

 beskæftigelsesforhold vil medføre et forbedret datagrundlag for gennemførelse  

 af forskellige elementer i beskæftigelsesindsatsen.
Det gælder f.eks. mere  

 aktuelle og detaljerede data om beskæftigelsesudviklingen og en forenkling af  

 indhentning af data til brug for styring, varetagelse af og opfølgning på  

 beskæftigelsesindsatsen.
Især forventes oplysninger om beskæftigelses- og  

 indkomstforhold at medføre en stærk forenklet måde at opgøre resultater og  

 effekter af beskæftigelsesindsatsen samt måling af den lediges afstand til  

 arbejdsmarkedsmarkedet.
 Der kan blandt andet peges på følgende områder for  

 anvendelse af indkomstregistret i beskæftigelsesindsatsen:
 ·  


  

 Opgørelse af grundlaget for  

 afholdelse af minimumsindsatsen efter lovgivningen, hvor der anvendes  

 opgørelse  

 af ledighedsperioder, forsørgelsesperioder, beskæftigelsesperioder mv.
 ·  


  

 Behandling af ansøgning om  

 løntilskud, herunder f.eks. vurderingen af om virksomheden opfylder kravene  

 om  

 merbeskæftigelse og rimelighed.
 ·  


  

 Udbygning af  

 Beskæftigelsesministeriets forløbsdatabase med beskæftigelses- og  

 indkomstforhold, hvorved datagrundlagt for opfølgningen på  

 beskæftigelsesindsatsen forbedres markant.
 ·  


  

 Overvågning af  

 beskæftigelsesudviklingen, til- og afgang fra arbejdsmarkedet, identifikation  

 af flaskehalsområder.
 ·  


  

 Vejledning af de ledige i  

 forbindelse med jobsøgning.
3.3.3. Ministeriet for Familie- og Forbrugeranliggenders  

 område Lov om social service  

  

 Vedr. fripladstilskud i dagtilbud og klubtilbud til børn og unge Oplysningerne kan anvendes ved kommunernes beregning af  

 fripladstilskud til dagtilbud og klubtilbud.
Lov om børnetilskud og forskudsvis udbetaling af  

 børnebidrag Oplysningerne kan anvendes ved kommunernes kontrol af  

 beregning af nedsættelse af børnetilskuddene.
Barselsudligningsloven (forslag til lov om  

 barselsudligning på det private arbejdsmarked (Barselsudligningsloven) Til brug for administration af en lovbaseret  

 barselsudligningsordning vil der kunne indhentes oplysninger i  

 indkomstregistret.
Der vil fra indkomstregistret kunne indhentes oplysninger  

 om  

 virksomhedernes CVR-/SE-nr., lønmodtagerens CPR-nummer, oplysninger om  

 tilhørsforhold til en barselsudligningsordning, ATP-bidrag og løntimer.
Herudover er der behov for, at barselsudligningsordningen  

 kan indhente oplysninger om bidraget til en navngiven barselsordning på  

 CPR-nummer niveau, samt oplysning om hvilken periode de oplyste bidrag til  

 udligningsordning, til ATP og løntimer vedrører.
Der er endvidere behov for  

 at  

 kunne indhente oplysninger om lønmodtagers bruttoløn, ATP, feriepenge,  

 feriefridagsopsparing, søgnehelligdagsbetaling mv.
Oplysningerne skal anvendes til identifikation af  

 lønmodtagere, for hvem arbejdsgiveren er bidragspligtig til den lovbaserede  

 barselsudligningsordning.
Oplysningerne vil endvidere blive anvendt i  

 forbindelse med beregning og opkrævning af bidrag samt beregning og  

 udbetaling  

 af refusion fra ordningen.
Oplysningerne vil tillige blive anvendt til at  

 kontrollere om arbejdsgiveren indbetaler til den rette ordning.
3.3.4. Ministeriet for Fødevarer, Landbrug og  

 Fiskeris område Ved etableringen af indkomstregistret vil oplysningerne som  

 omhandlet i pkt. 2.2.4 kunne hentes direkte i dette.
3.3.5. Indenrigs- og Sundhedsministeriets område Bestyrelser for selskaber mv. forpligtet til at afgive de  

 oplysninger, som er nødvendige for fordeling af selskabsskat mv., hvis  

 oplysningerne ikke har kunnet skaffes efter anmodning til told- og  

 skatteforvaltningen.
Efter etableringen af indkomstregistret vil det  

 yderligere  

 være en betingelse, at oplysningerne ikke findes i indkomstregistret.
3.3.6. Integrationsministeriets område Integrationsloven Indkomstregistrets oplysninger om indkomst- og  

 arbejdsforhold kan anvendes af kommunerne til brug for administration af  

 ydelser efter integrationsloven, herunder udmåling og fradrag i  

 introduktionsydelse.
 Registret vil kunne lette og effektivisere  

 kontrolmulighederne til brug for bekæmpelse af misbrug af sociale ydelser.
Repatrieringsloven Indkomstregistrets oplysninger om indkomst- og  

 arbejdsforhold kan anvendes af kommunerne til brug for administrationen af  

 udbetaling af reintegrationsbistand, herunder om indtægts- og formueforhold.
 Registret vil kunne lette og effektivisere  

 kontrolmulighederne til brug for bekæmpelse af misbrug af sociale ydelser.
3.3.7. Socialministeriets område Oplysningerne fra indkomstregistret vil kunne bruges af  

 kommuner og ankemyndigheder ved afgørelser om indkomstregulering af ydelser,  

 som beskrevet i pkt. 2.2.7.
 Endvidere vil indkomstregistrets oplysninger om  

 arbejdsomfang (løntimer) kunne anvendes til brug for administration af  

 reglerne  

 om opsat pension i lov om social pension, §§ 15a-15f.
For at sikre, at myndighederne kan få adgang til  

 oplysningerne i indkomstregistret, foreslås ændringer i lov om retssikkerhed  

 og  

 administration på det sociale område, § 11 a.
Der henvises til det  

 samtidig fremsatte forslag til lov om ændring af forskellige love  

 (konsekvensændringer som følge af lov om et indkomstregister).
Indførelsen af et indkomstregister vil generelt give  

 mulighed for at indføre regler, der sikrer, at ydelserne på det sociale  

 område  

 udbetales på det mest aktuelle grundlag, hvilket nedsætter behovet for  

 efterreguleringer og tilbagebetaling.
Endvidere vil der være mulighed for en  

 effektivisering og forenkling af den kommunale sagsbehandling på  

 Socialministeriets område.
3.3.8. Undervisningsministeriets område Lov om statens uddannelsesstøtte Oplysninger i indkomstregistret kan blandt andet anvendes  

 af SUstyrelsen ved beregningen af tillægget til grundstipendiet for  

 18-19-årige  

 uddannelsessøgende uden for klippekortet, når forældrenes indkomstgrundlag  

 kan  

 fraviges, fordi forældrenes indkomst er faldet væsentligt.
Oplysningerne kan også anvendes af SUstyrelsen ved opgørelse  

 af omfanget af erhvervsarbejdet for uddannelsessøgende, som ikke er danske  

 statsborgere, til brug ved afgørelsen af, om de pågældende kan ligestilles  

 med  

 danske statsborgere Oplysningerne kan også anvendes af SUstyrelsen i  

 enkeltsager ved afgørelse af, hvilket månedligt fribeløb der skal lægges til  

 grund ved den endelige støtteberegning.
 Oplysninger kan også anvendes i enkeltsager af  

 Økonomistyrelsen ved afgørelse om udskydelse af tilbagebetalingen og ved  

 behandlingen af klagesager.
 Selv om oplysningerne i registret kan anvendes på  

 ovennævnte områder, vil sagsbehandlingen dog fortsat være manuelt baseret.
Lov om Arbejdsgivernes Elevrefusion Oplysningerne i indkomstregistret om de månedligt  

 indberettede ATP-oplysninger, især om de anvendte satser, vil kunne fremrykke  

 reguleringen af AER-bidraget for de arbejdsgivere, der betaler ATP-bidrag med  

 flere satser, så arbejdsgiverne ikke skal vente til slutningen af det  

 efterfølgende år, som tilfældet er i dag.
En mere generel adgang til disse  

 oplysninger i indkomstregistret vil i gunstigste tilfælde helt overflødiggøre  

 den efterfølgende regulering, idet opkrævningerne i så fald vil bygge på den  

 korrekte fordeling mellem de tre satser.
Oplysningerne i indkomstregistret om især A-indkomst og  

 løn- og ansættelsesperioder vil medføre, at arbejdsgivere og elever ikke  

 længere skal indsende skriftlig dokumentation for, at især kravene til  

 elevens  

 løn er opfyldt.
AER vil selv kunne indhente disse oplysninger, både i  

 tvivlstilfælde, i forbindelse med kontrol og i andre situationer, hvor det i  

 dag er nødvendigt at indhente supplerende oplysninger fra arbejdsgiver/elev.  

 Dette vil endvidere give større muligheder for digital forvaltning.
 Mere generelt vil oplysningerne i indkomstregistret kunne  

 anvendes i forbindelse med kontrol af f.eks. lønoplysninger i  

 lønrefusionssager, hvor der opstår tvivl, der i dag fører til krav til  

 arbejdsgiver/elev om indsendelse af (supplerende) dokumentation.
Lov om bonus til elever i ungdomsuddannelse med  

 lønnet praktik Oplysningerne i indkomstregistret om især A-indkomst og  

 løn- og ansættelsesperioder vil kunne erstatte de manuelt indhentede  

 oplysninger fra arbejdsgiver eller elever til dokumentation af, om eleven  

 berettiger arbejdsgiveren til lønrefusion med voksensatsen og derfor ikke har  

 krav på elevbonus, idet AER umiddelbart på grundlag af disse oplysninger kan  

 vurdere elevens alders- og indkomstforhold.
3.4. Lettelser og forenklinger som gennemføres som  

 følge af etableringen af registret I forbindelse med forslaget om oprettelse af et indkomstregister  

 vil der blive gennemført en række administrative lettelser og  

 regelforenklinger.
 Der er tale om følgende lettelser og forenklinger:
 3.4.1. Bortfald af oplysningsseddel til  

 skattemyndighederne om løn mv.
Efter de gældende regler skal virksomhederne en gang årligt  

 indberette oplysninger om løn, honorarer, pensioner m.m. til brug ved  

 skatteligningen og skatteberegningen.
Indberetningen skal ske til told- og  

 skatteforvaltningen.
 De oplysninger, der er omfattet af denne indberetning  

 omfattes efter forslaget af den månedlige indberetningen til  

 indkomstregistret.  

 Den årlige indberetning bortfalder dermed.
 Denne ændring er indeholdt i ændringerne i det samtidig  

 fremsatte lovforslag om konsekvensændringer som følge af lov om et  

 indkomstregister.
 3.4.2. Elektronisk overførsel af skattekort til  

 arbejdsgivere mv.
Efter de gældende regler skal arbejdsgiveren på baggrund af  

 de oplysninger, som fremgår af medarbejdernes skattekort beregne og indeholde  

 medarbejdernes skat.
Arbejdsgiveren skal opbevare skattekortet, og må kun  

 indeholde skat efter det seneste udstedte skattekort.
Modtages der ikke  

 skattekort/bikort eller frikort, er arbejdsgiveren forpligtet til at  

 indeholde  

 60 pct. af lønnen. Ændres medarbejderens skatteforhold, og udstedes der i  

 denne  

 forbindelse et nyt skattekort, afleverer medarbejderen det nye skattekort til  

 arbejdsgiveren, hvorefter de nye skatteoplysninger indtastes manuelt.
I forbindelse med etableringen af indkomstregistret ændres  

 ordningen, således at skattekortet og løbende opdateringer heraf overføres  

 elektronisk til arbejdsgiveren.
For virksomheder, som ikke er i stand til at  

 modtage  

 skattekort elektronisk, vil der automatisk blive udsendt en papirversion af  

 skattekortet.
 Lovændringerne i anledning heraf er indeholdt i det  

 samtidig fremsatte lovforslag om konsekvensændringer som følge af lov om et  

 indkomstregister.
3.4.3. Lønindeholdelse via skattekort En virksomhed kan efter de gældende regler blive pålagt at  

 skulle indeholde en del af medarbejderens løn, hvis denne har gæld til det  

 offentlige.
Virksomheden modtager et særligt restancetrækkort, der viser,  

 hvilken procentdel af medarbejderens løn, der skal indeholdes.
 Denne ordning er kritiseret for at give arbejdsgiveren en  

 unødvendig viden om medarbejderens private økonomi og for at medføre, at  

 medarbejdere vælger at forlade virksomheden frem for at blive lønindeholdt.
Efter etableringen af indkomstregistret og automatisk  

 opdatering af skattekortet, jf. pkt. 3.4.2, vil arbejdgiverens pligt til at  

 foretage lønindeholdelse inden udbetaling af medarbejderens løn blive  

 afskaffet.
I stedet laves et fælles trækkort (skattekort), som omfatter såvel  

 lønindeholdelse som A-skat.
Arbejdsgiveren foretager indeholdelse og  

 indbetaling til told- og skatteforvaltningen på grundlag af dette kort, og  

 fordelingen af den indeholdte sum på A-skat og lønindeholdelse styres  

 herefter  

 af told- og skatteforvaltningens afregningssystem.
Skyldneren vil som hidtil blive orienteret om afgørelser om  

 lønindeholdelse.
Reglerne om partshøring og om underretning om afgørelser om  

 lønindeholdelse  

 (herunder om begrundelse og klagevejledning) gælder uændret.
Efter de  

 nugældende regler skal arbejdsgiveren orientere den ansatte om størrelsen af  

 indeholdt A-skat og om størrelsen af lønindeholdte beløb.
Efter forslaget vil  

 arbejdsgiveren alene kende det samlede beløb af indeholdt A-skat og  

 lønindeholdte beløb.
Det vil derfor alene være dette samlede beløb,  

 arbejdsgiveren kan orientere den ansatte om.
Dog vil told- og  

 skatteforvaltningen som følge heraf etablere en web-adgang, hvor skyldneren  

 kan  

 følge med i fordelingen af indeholdte beløb på henholdsvis A-skat og  

 lønindeholdelse.
Lønindeholdelse medfører årligt cirka 550.000  

 indbetalinger, hvortil kommer de indeholdelser, der hidtil er sket internt  

 inden for kommunerne.
Ved at sammensmelte lønindeholdelse med indeholdelse af  

 a-skat, vil disse 550.000 særskilte indeholdelser og indbetalinger bortfalde,  

 og arbejdsgiveren skal ikke længere forholde sig til pålæg om  

 lønindeholdelse.
 Lovændringerne i anledning heraf er indeholdt i det  

 samtidig fremsatte lovforslag om konsekvensændringer som følge af lov om et  

 indkomstregister.
3.4.4. Bortfald af månedlig indberetning af  

 personer, der har fået udbetalt eller godskrevet a-indkomst Efter de gældende regler skal arbejdsgivere månedligt  

 foretage indberetning af personer, der har fået udbetalt eller godskrevet  

 A-indkomst.
 De månedlige indberetninger til indkomstregistret omfatter  

 oplysninger om de enkelte medarbejderes løn og arbejdsomfang og omfatter  

 dermed  

 de oplysninger om medarbejdernes identitet, som hidtil har skullet  

 indberettes.  

 Dermed bortfalder den særskilte indberetning af personer, der har fået  

 udbetalt  

 eller godskrevet A-indkomst.
 Denne ændring er indeholdt i det samtidig fremsatte  

 lovforslag om konsekvensændringer som følge af lov om et indkomstregister.
3.4.5. Automatisk dannelse af A-skatteangivelse Med etableringen af indkomstregistret kan virksomhedernes  

 A-skatteangivelse dannes automatisk på basis af indberetningerne til  

 indkomstregistret.
Herved bliver det muligt at afskaffe den selvstændige  

 pligt  

 for arbejdsgiverne til månedlig udarbejdelse og indsendelse af en  

 A-skatteangivelse.
Pligten kan i stedet erstattes af pligten til at  

 indberette  

 til indkomstregistret.
Virksomhederne skal dog fortsat foretage indeholdelse  

 af  

 A-skat, beregne den indeholdte A-skat og indbetale beløbet inden for  

 fristerne  

 i opkrævningsloven.
 Denne ændring er indeholdt i det samtidig fremsatte  

 lovforslag om konsekvensændringer som følge af lov om et indkomstregister.
3.4.6. Reduktion af arbejdsgiveres oplysningspligt  

 i forbindelse med arbejdsgivererklæringer efter arbejdsløshedslovgivningen Efter etableringen af indkomstregistret med oplysninger om  

 borgernes indkomstforhold og arbejdsomfang kan virksomhederne lettes for  

 administrationen i forbindelse med en del af de arbejdsgivererklæringer, de  

 efter arbejdsløshedsforsikringslovgivningen skal give.
Det vurderes, at det med en justering af regelsættene vil  

 være muligt at anvende registeroplysningerne ved administrationen af  

 beregning  

 af dagpengesats, opgørelse af beskæftigelseskrav, opgørelse af  

 efterlønspræmie,  

 opgørelse af forbrug af ydelsesperiode samt G-dage.
Der vil fortsat være  

 behov  

 for et vist forbrug af supplerende lønsedler eller arbejdsgivererklæringer.
 Det vil fortsat være nødvendigt at indhente visse oplysninger  

 hos arbejdsgiveren, f.eks. om årsagen til arbejdsophør i forbindelse med en  

 rådighedsvurdering.
 Registret vil endvidere gøre det muligt at udføre en  

 væsentlig mere effektiv kontrol af dagpengeudbetalingerne, og det vil kunne  

 danne grundlag for regelforenkling og forenkling af a-kassernes  

 administration  

 på de nævnte områder.
 Lovforslag herom forventes fremsat i 2. halvdel af 2006.
3.4.7. Ændring af administrationen af ordningen om  

 betaling af 1. og 2. ledighedsdag efter fratrædelse (G-dagsordningen) Efter § 84 i lov om arbejdsløshedsforsikring mv., skal  

 arbejdsgiveren udbetale godtgørelse for 1. og 2. ledighedsdag, når et medlem  

 af  

 en a-kasse ved afskedigelse, hjemsendelse mv. har haft en arbejdstid, der  

 mindst svarer til 2 ugers fuld overenskomstmæssig arbejdstid i de sidste 4  

 uger.
Arbejdsgiveren udbetaler godtgørelsen til den ledige.
 Arbejdsgiveren skal dog ikke betale godtgørelse, hvis der  

 foreligger en såkaldt bortfaldsgrund, f.eks. hvis afskedigelse væsentligst  

 kan  

 tilregnes medlemmet.
 Hvis den ledige er berettiget til arbejdsløshedsdagpenge,  

 kan der ikke udbetales dagpenge for de dage, hvor den ledige får godtgørelse  

 fra arbejdsgiveren.
 Indkomstregistret kan danne grundlag for en ændring af  

 G-dagsordningen således, at ordningen ændres fra at være et forhold mellem  

 den  

 ledige og arbejdsgiveren til at være et forhold mellem arbejdsgiveren og  

 staten.
Ordningen kan udformes således, at den ledige får udbetalt  

 dagpenge fra a-kassen fra første ledighedsdag, hvis betingelserne er opfyldt.  

 Indkomstregistrets oplysninger om arbejdstid samkøres med oplysninger fra  

 a-kassen om personens dagpengeret.
På baggrund heraf genereres der automatisk  

 en opkrævning til arbejdsgiveren for betaling af de første ledighedsdage.
 Forslaget medfører dermed, at arbejdsgiverne fritages for  

 administrationen af G-dagsordningen.
 Der er den 7. november 2005 indgået aftale mellem  

 regeringen og Dansk Folkeparti om finansloven for 2006. Af aftalen fremgår  

 bl.a. følgende:
»Parterne er enige om at undersøge mulighederne for at  

 lette de administrative byrder for arbejdsgiverne i forbindelse med betaling  

 af  

 G-dage i forbindelse med etablering af et eIndkomstregister.  

 eIndkomstregistret  

 samler en lang række nødvendige indkomstoplysninger i et fælles offentligt  

 dataregister.
Etableringen af registret skaber mulighed for, at der kan  

 gennemføres administrative lettelser for virksomhederne, bl.a. i  

 dagpengesystemet.« Forslag herom forventes fremsat i 2. halvdel af 2006.
3.4.8. Ændring af beregningsreglerne i  

 sygedagpengeloven, så de afstemmes med indkomstregistrets oplysninger Det vil være muligt at lette arbejdsgivernes indberetning  

 af lønoplysninger i forbindelse med en sygedagpengesag.
Det vil dog kræve en  

 grundlæggende ændring af sygedagpengelovens beregningsregler.
3.4.9. Reduktion af arbejdsgiveres oplysningspligt  

 i forbindelse med arbejdsgiveres indhentelse af oplysninger om indkomst og  

 arbejdsomfang efter lov om aktiv socialpolitik Efter etableringen af indkomstregistret kan virksomhederne  

 lettes for administrationen i forbindelse med kommunernes og ankeinstansernes  

 indhentelse af oplysninger om indkomst og arbejdsomfang efter  

 retssikkerhedsloven,  

 som de skal give.
Oplysninger af betydning for konstatering af, f.eks. om en  

 person opfylder retten til af få kontanthjælp og for beregning af  

 revalideringsydelsens  

 eller ledighedsydelsens størrelse og for beregning af fradrag i ydelserne  

 forventes i betydeligt omfang at være tilgængelige i indkomstregistret.
Dette  

 begrænser behovet for indhentelse af generelle oplysninger om en persons  

 ansættelse hos dennes tidligere arbejdsgiver.
Registret vil endvidere  

 effektivisere kontrolmulighederne.
3.4.10. Forudfyldelse af blanketter på www.virk.dk Når en virksomhed indberetter data til indkomstregistret,  

 vil det offentlige ligge inde med data for de enkelte virksomheder og disses  

 medarbejdere.
Samme data indgår imidlertid i ca. 26 andre indberetninger,  

 hvoraf 10 er obligatoriske for virksomhederne at foretage, mens resten er  

 hændelsesbestemte.
 Denne dobbeltindberetning er en velkendt  

 uhensigtsmæssighed, som obligatorisk indberetning til indkomstregistret  

 kombineret med udnyttelse af fordelene ved Virk.dk's indberetningssystem, vil  

 kunne løse på en sådan måde, at det er hensigtsmæssig for både virksomhederne  

 og de involverede myndigheder.
KPMG har i en rapport for Erhvervs- og Selskabsstyrelsen  

 fra april 2005 opgjort et betydeligt besparelsespotentiale for virksomhederne  

 ved at gøre brug af løsningen.
I rapporten bliver der endvidere peget på, at  

 myndighederne ligeledes vil kunne opnå besparelser ved løsningen 4. Offentlige økonomiske og administrative  

 konsekvenser 4.1. Staten Det skønnes, at de samlede administrative konsekvenser for  

 staten medfører engangsudgifter på i alt 67,1 mio. kr. samt løbende  

 merudgifter  

 på årligt 5,8 mio. kr., som dog modsvares af løbende besparelser på årligt 23  

 mio. kr.
 De samlede udgifter er fordelt på de enkelte ministerier  

 således:
4.1.1. Skatteministeriet Det skønnes, at SKAT vil få engangsudgifter på i alt 58,6  

 mio. kr., som vedrører dels systemtilretninger med 12,3 mio. kr. dels  

 udgifter  

 til etablering af et indkomstregister med 46,3 mio. kr., hvoraf 15,0 mio. kr.  

 vedrører et årsværksforbrug på 30 i SKAT.
De løbende årlige IT-udgifter for SKAT skønnes til 5,8 mio.  

 kr., som dog modsvares af en besparelse på 23 mio. kr., hvoraf 19,0 mio. kr.  

 vedrører et årsværksforbrug på 38 i SKAT.
Det skønnes således, at der årligt  

 vil  

 være en driftsbesparelse på 17,2 mio. kr.
Skønnet er dog behæftet med  

 usikkerhed.
 Indførelsen af indkomstregistret vil sandsynligvis have en  

 positiv effekt på restancemassen, således at denne bliver mindre som følge  

 af,  

 at det på et tidligere tidspunkt er muligt at opdage, at der skal ske  

 korrektion af udbetalinger, der beregnes på baggrund af indkomstens  

 størrelse.
 Restancemassen i kommunerne er i øjeblikket omkring 19 mia.  

 kr.  altså vil en ændring på f.eks. 1 pct. udgøre kr. 190 mio. kr.  

  det er  

 dog ikke muligt at give et kvalificeret skøn over effekten på restancemassen.
4.1.2. Beskæftigelsesministeriet Arbejdsmarkedets Tillægspension:
 Det er ikke muligt at skønne over de administrative  

 konsekvenser for ATP-koncernen ved systemtilpasning til indkomstregistret for  

 ordningerne under ATP-koncernen.
 Arbejdsdirektoratet og Arbejdsmarkedets Ankenævn:
Indførelsen af indkomstregistret skønnes at medføre ikke  

 nævneværdige udgifter.
På sigt vil der være mulighed for administrative  

 lettelser, som det dog ikke er muligt på nuværende tidspunkt nærmere at  

 skønne  

 over.
 Arbejdsløshedskasserne:
 I forbindelse med tilpasningen og udviklingen af  

 arbejdsløshedskassernes IT-systemer forventes forholdsvis begrænsede  

 omkostninger.
Arbejdsløshedskassernes løbende administration af  

 arbejdsløshedsforsikringsloven skønnes ikke at blive påvirket i nævneværdigt  

 omfang.
Det skyldes, at administrative lettelser på  

 arbejdsløshedsforsikringsområdet forudsætter justering af regelsættene.  

 Lovforslaget herom forventes fremsat i 2. halvdel af 2006.
Indkomstregistret vurderes at åbne mulighed for væsentlig  

 bedre kontrol med udbetaling af ydelser efter arbejdsløshedsforsikringsloven.  

 Der vil dog være visse typer af fejludbetalinger, hvor kontrolmulighederne  

 ikke  

 forbedres.
De årlige fejludbetalinger vurderes at udgøre ca. 400 mio. kr.,  

 hvoraf ca. 40 pct. afdækkes ved Arbejdsdirektoratets tilsynsvirksomhed og  

 arbejdsløshedskassernes egenkontrol.
Målsætningen er, at en væsentligt større  

 del af de fejludbetalte beløb vil blive afdækket.
4.1.3. Socialministeriet Forslaget skønnes ikke at medføre administrative  

 konsekvenser for Socialministeriet.
4.1.4. Undervisningsministeriet Det skønnes, at SUstyrelsen skal afholde engangsudgifter  

 til systemtilretninger på i størrelsesordenen 1,0 mio. kr.
 Der skønnes ikke nævneværdige løbende administrative konsekvenser  

 i SUstyrelsen.
4.1.5. Økonomi- og Erhvervsministeriet Lettelsesinitiativet i form af forudfyldelse af blanketter  

 på Virk.dk skønnes at medføre omkostninger på ca. 3,5 mio. kr.
 Udvikling af P-enhederne forventes at indebære omkostninger  

 på ca. 4 mio. kr.
 Engangsudgifter til systemtilretning vedrørende LetLøn  

 indgår som en del af Skatteministeriets udgifter til systemtilretninger og  

 etablering af indkomstregistret.
4.1.6. Ministeriet for Fødevarer, Landbrug og  

 Fiskeri Der skønnes ikke at være engangsudgifter og kun meget  

 begrænsede løbende administrative besparelser.
4.1.7. Indenrigs- og Sundhedsministeriet Der skønnes ikke at være administrative konsekvenser for  

 Indenrigs- og Sundhedsministeriet.
4.2. Kommunerne Kommunernes Landsforening (KL) skønner en udgift på 3,5-4  

 mio. kr. til udvikling af IT-systemer samt 6-11 mio. kr. til ændring af  

 kommunale IT-systemer.
 Herudover forventer kommunerne en øget årlig driftsudgift  

 på 2-4 mio. kr.
 KL har ikke nærmere vurderet de løbende administrative  

 konsekvenser.
 Socialministeriet vurderer, at indkomstregistret vil  

 tilvejebringe et potentiale for ikke ubetydelige administrative besparelser  

 gennem en effektivisering og forenkling af den kommunale sagsbehandling på  

 det  

 sociale og beskæftigelsesmæssige område.
 Endvidere forventes der visse yderligere administrative  

 lettelser på det kommunale område.
5. Administrative konsekvenser for borgerne Etableringen af indkomstregistret og de forenklinger, som  

 vil blive gennemført i anledning heraf medfører en række administrative  

 lettelser for borgerne.
Det drejer sig om følgende lettelser:
 ·  


  

 I det omfang oplysninger om  

 borgerens indkomstforhold og arbejdsomfang findes i indkomstregistret, skal  

 borgeren ikke aflevere oplysninger herom til offentlige myndigheder.  

 Myndighederne vil kunne hente oplysningerne i indkomstregistret.
 ·  


  

 Anvendelse af data fra  

 indkomstregistret vil endvidere kunne medføre, at borgerne får en hurtigere,  

 lettere  

 og mere korrekt sagsbehandling hos myndighederne.
·  


  

 Indførelsen af elektronisk  

 skattekort (eSkattekort) bevirker, at arbejdsgiverne indhenter skattekort hos  

 told- og skatteforvaltningen.
Den ansatte skal dermed ikke længere aflevere  

 skattekort til arbejdsgiveren eller til andre, der udbetaler A-indkomst.
·  


  

 Anvendelsen af produktionsenheder  

 til identifikation af ansattes arbejdssted sikrer, at der i flere tilfælde  

 end  

 hidtil vil kunne fortrykkes befordringsfradrag på printselvangivelsen.
Dette  

 vil særligt betyde en lettelse for borgere, som hidtil alene har skullet  

 indsende selvangivelse på grund af befordringsfradraget.
Lønindeholdelse via skattetrækket indebærer, at der ikke  

 foretages lønindeholdelse via et særskilt restancekort.
Det sikres dermed, at  

 arbejdsgiverne ikke kommer i besiddelse af unødvendig viden om de ansattes  

 økonomi.
Lovforslaget indebærer samtidig en udbygning af  

 registreringen af borgernes indkomstforhold og arbejdsomfang, primært gennem  

 en  

 mere systematisk indhentning af oplysningerne.
Indkomstregistret indebærer  

 således, at myndighederne får en mere samlet indsigt i borgernes forhold.
6. Administrative og økonomiske konsekvenser for  

 erhvervslivet Forslagets administrative konsekvenser for erhvervslivet  

 har været testet i Økonomi- og Erhvervsministeriets virksomhedspanel, som  

 administreres af Erhvervs- og Selskabsstyrelsens Center for Kvalitet i  

 ErhvervsRegulering.  

 Virksomhedspanelet er baseret på AMVAB-metoden.
Undersøgelsen viser, at forslaget medfører nye løbende  

 administrative byrder for erhvervslivet i størrelsesordenen 200 mio. kr.  

 årligt.
De løbende administrative byrder for virksomhederne udspringer af de  

 månedlige indberetninger virksomhederne skal foretage til indkomstregistret.
Etableringen af indkomstregistret vil også indebære visse  

 omstillingsbyrder for virksomhederne.
Disse byrder vil primært ramme de  

 virksomheder, der har lønsystemer, der ikke er gearet til indberetningen af  

 de  

 nye oplysninger og som derfor vil have udgifter forbundet med tilpasningen af  

 systemerne For at kompensere virksomhederne for den administrative  

 byrde, der følger med indberetningspligten til indkomstregistret, er der  

 udarbejdet en række forslag til administrative lettelser på  

 Skatteministeriets  

 område, som fremsættes i følgeloven til indkomstregistret.  

 AMVAB-undersøgelsen  

 af de administrative lettelser ved de fem fremsatte forslag viser, at de  

 samlede administrative lettelser for erhvervslivet i alt udgør ca. 215 mio.  

 kr.  

 årligt.
7. Miljømæssige konsekvenser Lovforslaget skønnes ikke at have miljømæssige  

 konsekvenser.
8. Forholdet til EU-retten I forbindelse med udarbejdelsen af lovforslaget er det   

 blandt andet ved inddragelse af Datatilsynet  sikret, at de foreslåede  

 regler  

 er i overensstemmelse med reglerne i persondataloven og dermed de EU-retlige  

 regler, der er implementeret ved persondataloven. (Rådets direktiv 95/46/EF  

 af  

 24. oktober 1995 om beskyttelse af fysiske personer i forbindelse med  

 behandling af personoplysninger og om fri udveksling af sådanne oplysninger  

 (EF-Tidende 1995 L 281, side 31 ff.)).
9. Kommunikationsplan Formålet med loven er at etablere et indkomstregister.  

 Herved opnås der bedre systematisering af indsamlingen af oplysninger om  

 indkomst og arbejdsomfang.
Det sikres således, at oplysninger, som skal  

 indberettes  

 til indkomstregisteret, ikke skal afgives til flere forskellige offentlige  

 myndigheder.
De myndigheder, som anvender de oplysninger, som er i  

 indkomstregisteret, kan i stedet trække oplysningerne i indkomstregisteret.  

 Samtidig gennemføres en række administrative lettelser for virksomhederne på  

 skatteområdet.
 Målgrupperne er følgende:
 ·  


  

 Virksomheder, offentlige  

 myndigheder og pensionsselskaber mv., som skal foretage indberetning til  

 indkomstregistret.
·  


  

 Lønservicebureauer og udbydere af  

 lønsystemer Hovedbudskabet er at sikre kendskabet til indkomstregistret  

 og de indberetningspligter, der etableres i tilknytning hertil, samt de  

 forenklinger, der gennemføres i forbindelse med etableringen af  

 indkomstregistret.
Endvidere at sikre kendskabet til elektroniske løsninger,  

 således at byrderne for virksomhederne kan reduceres.
Lovforslaget har været i høring hos relevante parter og har  

 samtidig været offentligt tilgængeligt på Skatteministeriets hjemmeside  

 www.skat.dk.
Når lovforslaget er endeligt vedtaget, vil loven være  

 tilgængelig  

 på Skatteministeriets hjemmeside.
 Endvidere er følgende tiltag er gennemført eller planlagt:
 ·  


  

 Skatteministeren har i efteråret  

 2005 holdt møder med en række erhvervsorganisationer, hvor han har informeret  

 om indkomstregistret og den nedennævnte følgegruppe.
·  


  

 Told- og skatteforvaltningen vil  

 invitere erhvervsorganisationerne til deltagelse i en følgegruppe, som skal  

 eksistere gennem hele implementeringsforløbet.
Gruppen nedsættes i  

 forbindelse  

 med lovforslagets fremsættelse.
 ·  


  

 Med henblik på at reducere mængden  

 af manuelle indberetninger, vil told- og skatteforvaltningen fortsætte den  

 forøgede markedsføring af LetLøns beregningsordning, som begyndte primo 2005.  

 Endvidere er der iværksat initiativer for at få de distribuerede lønsystemer  

 til at tilslutte sig LetLøns abonnementsordning for skatte- og restancekort  

 fra  

 1. januar 2006. Dette vil gøre overgangen til indkomstregistret lettere for  

 udbyderne og deres brugere, og det vil styrke mulighederne for, at  

 virksomheder,  

 som indberetter manuelt, ser fordele ved at benytte eksisterende elektroniske  

 løsninger.
·  


  

 Der indledes et teknisk samarbejde  

 mellem told- og skatteforvaltningen og lønservicebureauer og udbydere af  

 lønsystemer med henblik på udformning af miljøet.
Det vil sige fastlæggelse  

 af  

 data, etablering af tekniske følgegrupper og afholdelse af workshops, hvor  

 dataformater mv. kan præsenteres og kommenteres.
Dette samarbejde påbegyndes  

 ligeledes ultimo 2005.
 ·  


  

 Primo 2007 vil der blive udsendt  

 en informationspjece til virksomhederne.
 ·  


  

 Skatteministeriet vil samarbejde  

 med erhvervsorganisationerne om information om indkomstregistret i disses  

 medlemsblade mv.
 ·  


  

 Som støtte til virksomhederne vil  

 der blive etableret en telefonisk hotline i fjerde kvartal 2006.
 ·  


  

 Endvidere overvejes mulighederne  

 for at etablere nogle rådgivningsteams for virksomheder, som ikke vil kunne  

 hjælpes telefonisk.
10. Lovovervågning Lovforslaget indstilles ikke til lovovervågning 11. Høring Lovforslaget har været sendt på høring hos Advokatrådet,  

 ATP, Erhvervs- og Selskabsstyrelsens Center for Kvalitet i  

 ErhvervsReguleringen, Dansk Arbejdsgiverforening, Dansk Byggeri, Dansk Handel  

 & Service, Dansk Industri, Dansk Landbrug, Dansk Landbrugsrådgivning  

 (Landscenteret), Datatilsynet, De Danske Landbrugsforeninger, Den Danske  

 Skatteborgerforening, Foreningen af Statsautoriserede Revisorer, Foreningen  

 Danske Revisorer, Foreningen Registrerede Revisorer, Forsikring &  

 Pension,  

 Forvaltningshøjskolen, Frederiksberg Kommune, HTS  Handel Transport og  

 Serviceerhvervene, Håndværksrådet, ISOBRO, IT-branchens Fællesorganisation,  

 Kommunernes Landsforening, Københavns Kommune, Landbrugsrådet,  

 Landsorganisationen i Danmark, Landsskatteretten, Sammenslutningen af  

 Landbrugets Arbejdsgiverforeninger, Skattechefforeningen,  

 Skatterevisorforeningen og SKAT.
 I bilag 1 refereres og kommenteres de modtagne høringssvar.
 Lovforslaget har desuden været sendt på høring i  

 Beskæftigelsesministeriet, Ministeriet for Familie- og Forbrugeranliggender,  

 Finansministeriet, Ministeriet for Fødevarer, Landbrug og Fiskeri, Indenrigs-  

 og Sundhedsministeriet, Ministeriet for Flygtninge, Indvandrere og  

 Integration,  

 Justitsministeriet, Miljøministeriet, Socialministeriet, Statsministeriet,  

 Transport- og Energiministeriet, Undervisningsministeriet, Ministeriet for  

 Videnskab, Teknologi og Udvikling og Økonomi- og Erhvervsministeriet.
12. Samlet vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Offentlige økonomiske og administrative konsekvenser Staten:
 Løbende årlige besparelser på 23 mio. kr.
 Engangsudgifter på 67,1 mio. kr.
Nedgang i restancemassen.
En ændring af restancemassen  

 på f.eks. 1 pct. vil udgøre 190 mio. kr.
 Løbende udgifter på 5,8 mio. kr.
 Bedre muligheder for at udgå fejludbetalinger af ydelser.
 Kommunerne:
 Ikke ubetydelige besparelser, som det dog ikke er muligt  

 at skønne over.
 KL skønner en udgift på 3,5-4 mio. kr. til IT-udvikling  

 og 6-11 mio. kr. til ændring af kommunale IT-systemer.
 Driftsudgifter på 2-4 mio. kr.
Administrative konsekvenser for borgerne Borgerne skal ikke aflevere oplysninger til offentlige  

 myndigheder, som myndighederne kan hente i indkomstregistret.
 De offentlige myndigheder får en mere samlet indsigt i  

 borgernes indkomstforhold og arbejdsomfang.
 Hurtigere , lettere og mere korrekt behandling af borgernes  

 sager.
 Der skal ikke længere afleveres skattekort til arbejdsgivere  

 m.fl.
 Befordringsfradraget vil kunne fortrykkes i flere tilfælde  

 end hidtil.
 Arbejdsgiveren skal ikke foretage særskilt lønindeholdelse  

 og får dermed ikke viden om medarbejderens privatøkonomi ved lønindeholdelse.
Administrative og økonomiske konsekvenser for  

 erhvervslivet De administrative lettelser på Skatteministeriets  

 område, som gennemføres i det samtidig fremsatte forslag til lov om  

 konsekvensændringer som følge af lov om et indkomstregister, medfører  

 administrative lettelser for virksomhederne på ca. 215 mio. kr.
Erhvervslivet påføres administrative byrder i  

 forbindelse med indberetning til indkomstregistret.
Omfanget heraf vurderes  

 at udgøre ca. 200 mio. kr. årligt.
Miljømæssige konsekvenser Ingen Ingen Forholdet til EU-retten De foreslåede regler er i overensstemmelse med reglerne  

 i persondataloven og dermed de EU-retlige regler, der er implementeret ved  

 persondataloven. (Rådets direktiv 95/46/EF af 24. oktober 1995 om beskyttelse  

 af fysiske personer i forbindelse med behandling af personoplysninger og om  

 fri udveksling af sådanne oplysninger (EF-Tidende 1995 L 281, side 31 ff.)).
Bemærkninger til lovforslagets enkelte bestemmelser Til § 1 Efter § 1 oprettes der et indkomstregister.
Dette  

 register omfatter oplysninger om indkomst og arbejdsomfang.
Der er som  

 udgangspunkt tale om månedlige oplysninger.
Den nærmere afgrænsning af de  

 oplysninger, der omfattes af indkomstregistret, er omhandlet i lovforslagets  

 § 3, og fristerne for indberetning i § 4.
Det overordnede formål med indkomstregistret er, at de, som  

 indberetter oplysninger til indkomstregistret, alene skal indberette disse  

 oplysninger til indkomstregistret.
I det omfang en oplysning skal indberettes  

 til indkomstregistret, skal den kun indberettes hertil.
Myndigheder mv., som  

 har adgang til oplysninger i indkomstregistret, skal herefter som  

 altovervejende hovedregel anvende oplysningerne i registret, når de ved deres  

 sagsbehandling mv. har behov for oplysninger, som findes i indkomstregistret.  

 Den, oplysningerne vedrører, dennes arbejdsgiver eller andre, som har  

 indberettet til indkomstregistret, skal dermed ikke bebyrdes med at afgive  

 oplysninger til myndigheder mv., som har adgang til registret, i det omfang  

 oplysningerne findes i indkomstregistret.
Der kan dog være konkrete  

 sagsområder, hvor det kan være hensigtsmæssigt at fremskaffe oplysningerne ad  

 andre kanaler.
 Reglerne for, hvilke myndigheder, der har terminaladgang  

 til oplysninger i indkomstregistret, er reguleret ved lovforslagets § 7.
Til § 2 Bestemmelsen omhandler kredsen af indberetningspligtige.
Systematikken i lovforslaget er således, at det i § 3  

 i lovforslaget ved henvisning til en række indberetningsbestemmelser i anden  

 lovgivning er afgrænset, hvilke oplysninger der skal indberettes til  

 indkomstregistret.
Endvidere er det disse bestemmelser i anden lovgivning,  

 der  

 regulerer, hvem de indberetningspligtige er.
Efter den foreslåede § 2 er  

 kredsen af indberetningspligtige således afgrænset af de bestemmelser om  

 indberetning, der henvises til i den foreslåede § 3.
 De indberetningspligtige er følgende:
·  


  

 For så vidt angår oplysningerne  

 efter lovforslagets § 3, stk. 1, nr. 1-4 og 6-7 (oplysninger  

 omfattet  

 af bestemmelserne i skattekontrolloven §§ 7-7 C, § 7 J og 8 E om  

 indkomst, indeholdt A-skat, lønindeholdte beløb, ansættelsesperiode,  

 arbejdssted (produktionsenhedens nummer) og løntimer): Fysiske og juridiske  

 personer, der er hjemmehørende her i landet, eller som driver virksomhed med  

 fast driftssted her i landet.
Undtaget fra indberetningspligt efter disse  

 bestemmelser er kongehuset og diplomatiske repræsentationer.
De nærmere  

 regler  

 om kredsen af indberetningspligtige efter disse bestemmelser er omhandlet i  

 §§ 1 og 5 i bekendtgørelse nr. 1176 af 17. december 2002 om  

 indberetningspligter mv. efter skattekontrolloven, som ændret ved  

 bekendtgørelse nr. 1242 af 20. december 2002, bekendtgørelse nr. 851 af 15.  

 oktober 2003, bekendtgørelse nr. 24 af 12. januar 2004, bekendtgørelse nr.  

 1098  

 af 1. november 2004 og bekendtgørelse nr. 895 af 22. september 2005.
 ·  


  

 For så vidt angår lovforslagets  

 § 3, stk. 1, nr. 5 (oplysninger omfattet af skattekontrollovens  

 § 7 D om tilbagebetalt kontanthjælp mv.): Kommunerne.
 ·  


  

 For så vidt angår lovforslagets  

 § 3, stk. 1, nr. 8 (oplysninger om indeholdt arbejdsmarkedsbidrag  

 efter arbejdsmarkedsfondslovens § 21): Arbejdsgivere, som har indeholdt  

 arbejdsmarkedsbidrag.
·  


  

 For så vidt angår lovforslagets  

 § 3, stk. 1, nr. 9 (oplysninger om indeholdt særlig  

 pensionsopsparing): Arbejdsgivere, som har indeholdt bidrag til særlig  

 pensionsopsparing.
Det bemærkes, at den særlige pensionsopsparing for tiden  

 er  

 suspenderet, og indberetningspligten efter denne bestemmelse er dermed ikke  

 aktuel.
 ·  


  

 For så vidt angår lovforslagets  

 § 3, stk. 1, nr. 10 (oplysninger om bidrag til Arbejdsmarkedets  

 Tillægspension  

 og bidragssatser): Arbejdsgivere, der betaler bidrag til Arbejdsmarkedets  

 Tillægspension  såvel arbejdsgiverens andel som lønmodtagernes andel.  

 Dette  

 gælder også for de kommuner, arbejdsløshedskasser mv., der betaler ATP-bidrag  

 af forskellige overførselsindkomster.
·  


  

 For så vidt angår lovforslagets  

 § 3, stk. 1, nr. 11 (oplysninger om den ansattes tilhørsforhold til  

 en barselsudligningsordning): Arbejdsgivere med ansatte, der er omfattet af  

 den  

 lovbaserede barselsudligningsordning, jf. forslag til lov om barselsudligning  

 på det private arbejdsmarked (Barselsudligningsloven) Til § 3 Bestemmelsen omhandler de oplysninger, som skal indberettes  

 til indkomstregistret.
Bestemmelsen indeholder henvisninger til en række  

 bestemmelser i anden lovgivning om indberetning af oplysninger.
I forbindelse  

 med de fleste af disse lovbestemmelser i anden lovgivning er der i  

 bekendtgørelser udstedt nærmere regler om indberetningspligten, oplysningerne  

 omfattet af indberetningspligten mv.
Når der henvises til en bestemmelse i  

 anden lovgivning dækker denne henvisning såvel selve bestemmelsen som de  

 regler  

 i bekendtgørelser, der er fastsat for nærmere at afgrænse indholdet af den  

 pågældende lovbestemmelse.
De oplysninger, som omfattes af indberetningspligten til  

 indkomstregistret, er hovedsageligt de oplysninger, som i dag skal  

 indberettes  

 på den årlige oplysningsseddel til told- og skatteforvaltningen.
For disse  

 oplysninger  

 ændres indberetningen fra at være en årlig indberetning til en månedlig  

 indberetning.
Der henvises i denne forbindelse til det samtidig fremsatte  

 forslag til lov om konsekvensændringer i anledning af lov om et  

 indkomstregister, hvor indberetningsbestemmelserne justeres, således at  

 indberetningsreglerne tilpasses indkomstregistret.
 Udover de oplysninger, som i dag skal indberettes på  

 oplysningssedlen omfatter indberetningen oplysninger om bruttoløn,  

 feriegodtgørelse m.m., det samlede beløb af indeholdte A-skatter og  

 lønindeholdte beløb, produktionsenheder, lønperiode, A-skatteperiode,  

 løntimer  

 og oplysninger af betydning for administration af en  

 barselsudligningsordning.
Til stk. 1 Bestemmelsen indeholder henvisninger til en række  

 indberetningsbestemmelser i anden lovgivning, hvor de pågældende oplysninger  

 skal indberettes til indkomstregistret.
Disse bestemmelser er følgende:
Nr. 1  

  

 :  

 Skattekontrollovens § 7. Bestemmelsen omfatter først og fremmest  

 A-indkomst.
Herudover omfatter bestemmelsen følgende beløb: Godtgørelse for  

 udgifter, lønmodtageren påføres som følge af arbejdet, uanset om beløbet  

 efter  

 ligningslovens § 9, stk. 5, er skattefrit for modtageren.
De i  

 ligningslovens § 31, stk. 3, nr. 3 og 4, nævnte ydelser, som gives  

 til godtgørelse for udgifter i forbindelse med uddannelser og kurser efter  

 ligningslovens § 31, stk. 1, uanset om beløbene efter  

 bestemmelserne  

 er skattefrie for modtageren.
Vederlag mv. i forbindelse med personligt  

 arbejde  

 i tjenesteforhold, som efter deres art ville være omfattet af  

 indberetningspligten,  

 når modtageren af beløbet ikke er skattepligtig her i landet, jf.  

 kildeskattelovens §§ 1 og 2. Endvidere indeholder bestemmelsen pligt til  

 at indberette sødage.
 Ved § 17, nr. 2, i det samtidig fremsatte forslag om  

 konsekvensændringer som følge af lov om et indkomstregister foreslås det, at  

 der tillige skal ske indberetning af bruttolønnen og den del af den  

 indberettede  

 A-indkomst, der udgøres af feriegodtgørelse m.m.
Ved samme bestemmelse i konsekvensforslaget foreslås det  

 desuden, at der skal ske indberetning af det samlede beløb af indeholdt  

 A-skat  

 og beløb, som indeholdes efter reglerne om lønindeholdelse.
Endelig foreslås  

 det, at der ske indberetning af den A-skatteperiode, de indberettede beløb  

 skal  

 henføres til.
Nr. 2  

  

 :  

 Skattekontrollovens § 7 A.
Bestemmelsen omfatter en række beløb og  

 personalegoder, som ikke er A-indkomst.
Selve bestemmelsen indeholder en  

 hjemmel til, at skatteministeren kan fastsætte, hvilke beløb mv. der omfattes  

 af bestemmelsen.
Denne hjemmel er udnyttet ved §§ 10-12 i bekendtgørelse  

 nr. 1176 af 17. december 2002 om indberetningspligter mv. efter  

 skattekontrolloven, som ændret ved bekendtgørelse nr. 1242 af 20. december  

 2002, bekendtgørelse nr. 851 af 15. oktober 2003, bekendtgørelse nr. 24 af  

 12.  

 januar 2004, bekendtgørelse nr. 1098 af 1. november 2004 og bekendtgørelse  

 nr.  

 895 af 22. september 2005.
Nr. 3  

  

 :  

 Skattekontrollovens § 7 B, stk. 1. Bestemmelsen omhandler  

 uddelinger  

 fra fonde og foreninger, som er skattepligtige efter fondsbeskatningsloven  

 eller pensionsafkastbeskatningsloven.
Det er uddelingerne til den enkelte  

 modtager, der efter forslaget skal indberettes til indkomstregistret.
Visse  

 uddelinger, som ikke er skattepligtige her i landet, er ikke omfattet af  

 indberetningspligten efter § 13 i bekendtgørelse om indberetningspligter  

 efter skattekontrolloven.
Nr. 4  

  

 :  

 Skattekontrollovens § 7 C.
Bestemmelsen omhandler visse personalegoder,  

 som gives til direktører eller andre medarbejdere med væsentlig indflydelse  

 på  

 deres aflønning.
Endvidere omfatter bestemmelsen udbytte til hovedaktionærer  

 i  

 form af sådanne goder.
Nr. 5  

  

 :  

 Skattekontrollovens § 7 D.
Bestemmelsen omhandler tilbagebetaling af  

 kontanthjælp og integrationsydelse.
Nr. 6:  

  

 Skattekontrollovens § 7 J.
Bestemmelsen omhandler oplysninger om  

 ansættelsesperiode, den produktionsenhed, den ansatte er tilknyttet, og  

 løntimer i forbindelse med personligt arbejde i ansættelsesforhold.
For så  

 vidt  

 angår produktionsenhederne kan økonomi- og erhvervsministeren efter  

 § 16,  

 stk. 2, i lov om det centrale virksomhedsregister fastsætte pligt til  

 løbende indberetning af data om virksomhedernes produktionsenheder.
Med  

 hjemmel  

 i denne bestemmelse vil der i bekendtgørelsesform blive udstedt regler om  

 indberetning  

 til indkomstregistret for virksomheder, som indberetter til  

 indkomstregistret,  

 og som har ansatte fordelt på flere produktionsenheder.
Den ansattes  

 arbejdssted skal herefter ved indberetningen til indkomstregistret  

 identificeres ved virksomhedens CVR-nummer i kombination med  

 produktionsenhedens nummer (P-nummeret), hvor dette er relevant.
Der henvises  

 til den nærmere beskrivelse af denne ændring i de almindelige bemærkninger,  

 pkt. 3.2.
Nr. 7  

  

 :  

 Skattekontrollovens § 8 E.
Efter bestemmelsen kan skatteministeren  

 fastsætte regler for arbejdsgiveres oplysningspligt vedrørende  

 pensionsordninger.
Det er dog alene oplysninger vedrørende indbetalinger til  

 pensionsordninger i svenske pensionsinstitutter, der efter forslaget skal  

 indberettes til indkomstregistret.
Indberetningen omfatter såvel den ansattes  

 egen andel som arbejdsgiverens andel.
Det bemærkes, at der efter forslaget  

 § 3, stk. 1, nr. 1, og skattekontrollovens § 7, som foreslås  

 ændret i forslaget til konsekvensændringer i forbindelse med dette forslag,  

 er  

 foreslået regler om indberetning af bruttolønnen inklusive indbetalinger til  

 arbejdsgiveradministrerede pensionsordninger (den ansattes eget bidrag).
Nr. 8  

  

 :  

 Arbejdsmarkedsfondslovens § 21. Bestemmelsen indeholder blandt andet  

 hjemmel for skatteministeren til at fastsætte de nærmere regler om  

 indberetning  

 af indeholdt arbejdsmarkedsbidrag.
Denne hjemmel er udnyttet ved § 5 i  

 bekendtgørelse nr. 136 af 17. februar 2005 om arbejdsmarkedsbidrag.
Indeholdt  

 arbejdsmarkedsbidrag skal således indberettes til indkomstregistret.
Nr. 9  

  

 : Lov om  

 arbejdsmarkedets tillægspension § 17 f, stk. 1. Af denne  

 bestemmelse  

 fremgår det, at arbejdsmarkedsfondslovens regler om bl.a. indberetning finder  

 tilsvarende anvendelse for bidrag til særlig pensionsopsparing.
Det foreslås,  

 at oplysninger om indeholdt bidrag til særlig pensionsopsparing i lighed med  

 indeholdt arbejdsmarkedsbidrag skal indberettes til indkomstregister.
Det  

 bemærkes, at ordningen med indbetaling af bidrag til den særlige  

 pensionsopsparing er suspenderet.
Bestemmelsen i nr. 9 har dermed ingen  

 aktuel  

 betydning.
Nr. 10: Regler om indberetning af bidrag til  

 Arbejdsmarkedet Tillægspension og bidragssatser.
ATP-lovens § 30  

 indeholder blandt andet hjemmel for beskæftigelsesministeren til at fastsætte  

 de nærmere regler om indberetning efter indstilling fra bestyrelsen for ATP.  

 Denne hjemmel er udnyttet i bekendtgørelse nr. 516 af 21. juni 2005 om  

 Arbejdsmarkedets Tillægspension.
Arbejdsgiveren skal indberette det samlede  

 årlige bidrag til told- og skatteforvaltningen  såvel arbejdsgiverens  

 andel  

 som lønmodtagernes andel - samt bidragssatser.
Videre er der i medfør af  

 anden  

 lovgivning (om bl.a. sociale ydelser) fastsat tilsvarende regler i  

 bekendtgørelser om indberetning af ATP-bidrag af forskellige  

 overførselsindkomster.
Disse oplysninger vil fremover skulle indberettes til  

 indkomstregistret månedligt.
Nr. 11  

  

 :  

 Barselsudligningslovens § 7, stk. 2. Denne bestemmelse giver  

 hjemmel  

 til at fastsætte nærmere regler om indberetning af oplysninger af betydning  

 for  

 administration af barselsudligningsloven.
Der er behov for administration af  

 den lovbaserede ordning, at der indberettes oplysninger om den enkelte  

 lønmodtagers tilhørsforhold til en barselsudligningsordning, lønoplysninger,  

 CPR-nummer m.v.
Oplysningerne skal anvendes til identifikation af de  

 lønmodtagere, som er omfattet af den lovbaserede ordning.
Oplysningerne vil  

 også blive anvendt til at beregne størrelsen af bidrag og refusion.
Disse  

 oplysninger skal efter forslaget indberettes til indkomstregistret.
Til stk. 2 Det foreslås, at der ved indberetning vedrørende personligt  

 arbejde i tjenesteforhold skal ske indberetning af den lønperiode, de  

 pågældende indberetninger vedrører.
 Lønperioden er den periode, som virksomhederne benytter til  

 at styre indeholdelsen af A-skat, herunder medarbejdernes fradrag i medfør af  

 skattekortet, således at der ikke ydes flere fradrag for den enkelte  

 medarbejder,  

 end denne har krav på.
 Der henvises til pkt. 3.2 i de almindelige bemærkninger,  

 for så vidt angår begrundelsen for kravet om indberetning af lønperioden.
Ved § 17, nr. 2, i det samtidig fremsatte forslag til  

 konsekvensændringer som følge af dette lovforslag er det foreslået, at der  

 skal  

 ske indberetning af den A-skatteperiode, udbetalinger af A-indkomst skal  

 henføres til.
Det vil imidlertid ikke være muligt på grundlag af  

 indberetningen  

 af A-skatteperioden (som hovedregel den måned, udbetalingen finder sted) at  

 fastslå lønperioden.
Til stk. 3 Det foreslås, at der for ydelser udbetalt af offentlige  

 myndigheder eller anerkendte arbejdsløshedskasser skal ske indberetning af  

 den  

 periode, ydelserne vedrører.
Den periode, ydelserne vedrører er ikke altid  

 identisk  

 med den lønperiode, der er omhandlet i stk. 2. Eksempelvis skal en  

 efterregulering  

 vedrørende en tidligere periode henføres til denne tidligere periode, uanset  

 at  

 beløbet i relation til styringen af indeholdelsen af A-skat henføres til den  

 periode, hvor efterreguleringen finder sted.
Til stk. 4 Indberetningerne til indkomstregistret skal henføres til dem,  

 som indberetningerne vedrører.
Det er derfor nødvendigt, at de identificeres.  

 Det fremgår derfor af det foreslåede stk. 4.
 Efter den foreslåede bestemmelse i § 4, stk. 5,  

 kan skatteministeren fastsætte nærmere regler om indberetning efter lovens  

 §§ 3 og 4. I relation til identifikation af den, oplysningerne vedrører,  

 er det tanken at fastsætte regler svarende til reglerne i § 4 i  

 bekendtgørelse nr. 1176 af 17. december 2002 om indberetningspligter mv.  

 efter  

 skattekontrolloven, som ændret ved bekendtgørelse nr. 1242 af 20. december  

 2002, bekendtgørelse nr. 851 af 15. oktober 2003, bekendtgørelse nr. 24 af  

 12.  

 januar 2004, bekendtgørelse nr. 1098 af 1. november 2004 og bekendtgørelse  

 nr.  

 895 af 22. september 2005.
Til § 4 Den foreslåede bestemmelse i § 4 indeholder de nærmere  

 regler for indberetning af oplysninger omfattet af § 3. Stk. 1  

 indeholder således hovedreglerne for, hvornår indberetning skal foretages.  

 Stk. 2 indeholder en hjemmel til fastsættelse af regler for  

 indberetningsfrist  

 for statslige og kommunale myndigheder m.v., som omfattes af reglerne for  

 fremrykket afregning af kildeskat og arbejdsmarkedsbidrag.
Stk. 3  

 indeholder en regel om pligt for den, indberetningen vedrører, til at afgive  

 identifikationsoplysninger til den, som skal indberette.
Stk. 4  

 indeholder  

 en regel om pligt for de myndigheder, der har adgang til indkomstregistret,  

 til  

 at indberette oplysninger og ændring af oplysninger til indkomstregistret i  

 det  

 omfang, de bliver opmærksom herpå i deres virke.
Endelig indeholder  

 stk. 5  

 en hjemmel for skatteministeren til at fastsætte nærmere regler for  

 indberetningen.
 Til stk. 1 og 2.
Det foreslås, at indberetning skal foretages senest på  

 samme tidspunkt, som det tidspunkt, hvor den pågældende indberetningspligtige  

 efter de nugældende regler skal foretage angivelse af A-skat.
Dette hænger  

 sammen med, at reglerne om angivelse af A-skat ophæves i etableringen af  

 indkomstregistret, da indberetning til indkomstregistret træder i stedet for  

 angivelse af A-skat.
Der henvises til pkt. 3.4.5 i de almindelige  

 bemærkninger Fristerne for angivelse af A-skat og arbejdsmarkedsbidrag  

 følger af opkrævningslovens § 2, stk. 2, 3. og 4. pkt., stk. 3  

 og stk. 5, og kildeskattelovens § 56.
 Fristerne for angivelse af A-skat og arbejdsmarkedsbidrag  

 er følgende:
For mindre virksomheder skal angivelse ske senest den 10. i  

 den første måned efter udløbet af afregningsperioden.
I januar skal angivelse  

 dog senest indgives den 17. januar.
Hvis den sidste rettidige angivelsesdag  

 falder på en lørdag, søndag eller helligdag, kan angivelse dog ske senest den  

 første efterfølgende hverdag.
Disse regler følger af opkrævningslovens  

 § 2, stk. 2, 2. og 3. pkt., og stk. 3.
For større virksomheder er fristen for angivelse den sidste  

 hverdag (bankdag) i den måned, indkomsten vedrører.
Dette følger af  

 opkrævningslovens § 2, stk. 5, som ved følgeforslaget til dette  

 lovforslag bliver til stk. 6.
 De foreslåede regler i § 4, stk. 1, svarer til  

 disse regler.
I stk. 2 er der indsat en hjemmel for skatteministeren  

 til at fastsætte de nærmere regler om indberetningsfristerne for dem, som er  

 omfattet af reglerne for fremrykket afregning af kildeskat efter  

 kildeskatteloven og arbejdsmarkedsbidrag Reglerne herom findes i kildeskattelovens § 56 og i  

 § 23 i bekendtgørelse nr. 993 af 19. oktober 2005 om opkrævning af  

 indkomstskat samt kommunal og amtskommunal ejendomsværdiskat for personer mv.  

 (kildeskattebekendtgørelsen).
Tilsvarende regler gælder for angivelse af indeholdt  

 arbejdsmarkedsbidrag, jf. arbejdsmarkedsfondslovens § 13, stk. 9,  

 og  

 § 12 i bekendtgørelse nr. 136 af 17. februar 2005 om  

 arbejdsmarkedsbidrag Disse regler gælder for:
 ·  


  

 Ministerier og institutioner, hvis  

 driftsbudget er optaget på statens bevillingslove.
 ·  


  

 Institutioner, foreninger og  

 fonde, hvor vedkommende minister i henhold til § 2, stk. 2, i lov  

 om  

 statens regnskabsvæsen mv. har bestemt, at lovens regler om regnskabsvæsen  

 skal  

 finde anvendelse.
 ·  


  

 Ikke-statslige institutioner, hvor  

 staten yder tilskud til dækning af institutionens driftsudgifter på halvdelen  

 eller mere.
 ·  


  

 Kommuner.
 ·  


  

 Kommunale fællesskaber, jf.  

 § 60 i lov om kommunernes styrelse, hvori der alene deltager kommuner,  

 og  

 hvis regnskab optages i en kommunes regnskab.
 ·  


  

 Selvejende institutioner med  

 driftsoverenskomst med en kommune.
 For bagudlønnede skal disse efter de nugældende regler  

 angive A-skat og arbejdsmarkedsbidrag senest den sidste hverdag i den måned,  

 indkomsten vedrører.
For forudlønnede skal angivelsen efter de nugældende regler  

 ske senest den første hverdag i den måned, indkomsten vedrører.
Dette gælder  

 dog ikke for kommuner og kommunale fællesskaber, hvor angivelsen af A-skat  

 også  

 for forudlønnede skal ske senest den sidste hverdag i måneden forud for den  

 måned, indkomsten vedrører.
De, som er omfattet af reglerne om fremrykket afregning af  

 A-skat og arbejdsmarkedsbidrag, kan have forskellige angivelsesfrister for  

 A-skat.
Udbetalingerne til de ansatte er således omfattet af  

 kildeskattelovens  

 § 56, mens A-skat indeholdt af andet end lønudbetalinger skal angives  

 inden for fristerne i opkrævningslovens § 2. Desuden er der efter  

 kildeskattelovens § 56 og den nævnte bekendtgørelses § 28 forskel  

 på  

 angivelsesfristen for henholdsvis forud- og bagudlønnede.
Princippet om, at  

 indberetningsfristen skal være sammenfaldende med de nugældende frister for  

 angivelse af A-skat, kan dermed for disse virksomheder følges, for så vidt  

 angår A-indkomst, men for andre indkomstoplysninger og for oplysninger om  

 andet  

 end indkomst, er det ikke klart, hvad princippet fører til.
For disse indberetningspligtige foreslås det derfor, at  

 skatteministeren fastsætter de nærmere regler om fristen for indberetning.  

 Baggrunden for dette er, at reglerne om den fremrykkede afregning af A-skat  

 er  

 fastsat ved bekendtgørelse.
Da reglerne om indberetning skal tilpasses de  

 nugældende regler for angivelse A-skat, er det dermed hensigtsmæssigt, at  

 indberetningsfristerne ligeledes fastsættes ved bekendtgørelse.
 Det er tanken, at hjemlen til udstedelse af nærmere regler  

 vil blive udnyttet til udstedelse af regler med følgende indhold:
For så vidt angår indberetningen af oplysninger om indkomst  

 omfattet af reglerne om fremrykket afregning af A-skat og  

 arbejdsmarkedsbidrag,  

 skal indberetning foretages inden for samme frist, som i dag gælder for  

 angivelsen af A-skat og arbejdsmarkedsbidrag af den pågældende indkomst.  

 Indberetningen omfatter såvel den indkomst, der indeholdes A-skat og  

 arbejdsmarkedsbidrag af som den indeholdte A-skat mv. og andre oplysninger  

 vedrørende ansættelsesforholdet For så vidt angår bagudlønnede skal andre oplysninger  

 vedrørende ansættelsesforhold, hvor A-skatten er omfattet af reglerne om  

 fremrykket afregning af A-skat og arbejdsmarkedsbidrag, indberettes inden for  

 den nugældende frist for angivelsen af A-skatten vedrørende den pågældende  

 måned.
For forudlønnede skal andre oplysninger vedrørende  

 ansættelsesforholdet indberettes inden for den nugældende frist for angivelse  

 af A-skatten af løn vedrørende den efterfølgende måned.
Dette skyldes, at  

 oplysninger om f.eks. arbejdsomfang ikke kan indberettes på tidspunktet for  

 indberetning af indkomsten og A-skatten (første hverdag i den måned  

 indkomsten  

 vedrører, eller sidste hverdag i måneden før den måned indkomsten vedrører).
 For så vidt angår oplysninger, som ikke vedrører  

 ansættelsesforhold, hvor A-skatten og arbejdsmarkedsbidraget er omfattet af  

 reglerne om fremrykket afregning af A-skat, skal indberetning ske inden for  

 de  

 nugældende frister for angivelse af A-skat og arbejdsmarkedsbidrag i  

 opkrævningslovens § 2.
De foreslåede regler omhandler alene fristen for indberetning.  

 Det er ikke et krav, at der foretages en samlet indberetning omfattende hele  

 den måned, der indberettes vedrørende.
Den indberetningspligtige kan således  

 vælge at indberette flere gange i måneden, blot disse indberetninger  

 foretages  

 inden for de frister, der gælder efter bestemmelsen.
Dette kan f.eks. være en fordel for virksomheder, som  

 beskæftiger ugelønnede medarbejdere.
En sådan virksomhed kan ønske at  

 indberette oplysninger om løn og arbejdsomfang samtidig med lønbehandlingen.  

 Dette giver bestemmelsen mulighed for, blot indberetningerne vedrørende en  

 måned foretages inden for fristen for indberetning vedrørende den pågældende  

 måned, hvilket vil sige inden for fristen for angivelse af den indeholdte  

 A-skat vedrørende den pågældende måned.
De oplysninger, som skal indberettes inden for de i  

 stk. 1 og 2 omhandlede frister, er oplysninger, der vedrører den måned,  

 der foretages indberetning for.
Det fremgår af de regler, der henvises til i  

 § 3, hvilken måned de pågældende ydelser skal henføres til.
Der henvises  

 i  

 denne forbindelse til ændringerne af skattekontrollovens §§ 7-7 D, 7 J  

 og  

 8 E i konsekvensforslagets § 17 og bemærkningerne til disse ændringer.  

 Indberetning af lønperiode og den periode en ydelse vedrører efter forslagets  

 § 3, stk. 2 og 3, sker samtidig med indberetningen af den  

 pågældende  

 indkomst.
Told- og skatteforvaltningen kontakter de  

 indberetningspligtige, der i forbindelse med de månedlige indberetninger,  

 fortsat ikke har indsendt fyldestgørende oplysninger til indkomstregistret.  

 Proceduren gennemføres som en »erindingsmail« til de indberetningspligtige,  

 henholdsvis de lønservicebureauer, der indberetter på vegne af de  

 indberetningspligtige.
Erindringsmailen udsendes på et forud fastsat  

 tidspunkt  

 i tilknytning til indberetningsfristen.
For indberetningspligtige, som ikke  

 kan  

 modtage en elektronisk »erindringsmail«, vil der blive udsendt en erindring i  

 papirform.
Det er virksomhedernes pligt at sikre, at data i  

 indkomstregistret er korrekte.
Dette medfører, at der er behov for at kunne  

 rette  

 i de indsendte oplysninger eller at supplere disse.
Fælles for de  

 indberetningspligtiges rettelser i indkomstregistret er, at alle grunddata er  

 på cpr-niveau, således også korrektioner og supplerende indberetninger.
Hvis  

 virksomheden eksemplevis ønsker at korrigere deres månedlige  

 A-skatteangivelse,  

 som dannes på grundlag af indberetningerne til indkomstregistret, forudsætter  

 det, at der korrigeres på de indeholdte A-skattebeløb pr. ansat i  

 virksomheden  

 for den pågældende periode.
Til stk. 3 Bestemmelsen skal ses i sammenhæng med den foreslåede  

 bestemmelse i § 3, stk. 4.
Efter § 3, stk. 4, skal den indberetningspligtige  

 identificere den, indberetningen vedrører.
Dette forudsætter, at den  

 indberetningspligtige har kendskab til de oplysninger, som er nødvendige for  

 at  

 identificere den pågældende.
 Det foreslås derfor i stk. 3, at den, indberetningen  

 vedrører, skal give den indberetningspligtige de nødvendige oplysninger til  

 identifikation, så den indberetningspligtige kan opfylde pligten i den  

 foreslåede § 3, stk. 4, til identifikation af den, indberetningen  

 vedrører.
 Hvis den, indberetningen vedrører, nægter at give disse  

 oplysninger til identifikation, foreslås det, at told- og skatteforvaltningen  

 kan meddele den indberetningspligtige de fornødne oplysninger.
 Bestemmelsen svarer til den nugældende regel i  

 skattekontrollovens § 7, stk. 4. Denne bestemmelse, finder i dag  

 tilsvarende anvendelse i relation til skattekontrollovens §§ 7 A-7 C.  

 Der  

 påføres dermed ikke borgerne nogen ny pligt til at afgive  

 identifikationsoplysninger.  

 Denne pligt eksisterer allerede i dag.
Til stk. 4 Det foreslås, at de myndigheder mv., som har terminaladgang  

 til oplysninger i indkomstregistret skal være forpligtet til at meddele  

 indkomstregistret de indberetninger eller ændringer af indberetninger, der  

 ikke  

 sker til indkomstregistret.
Det kan eksempelvis være tilfældet, hvor en myndighed i  

 forbindelse med en kontrol hos virksomheden retter data uden indberetning fra  

 virksomheden, eller andre tilfælde, hvor indberetninger er ændret i  

 forbindelse  

 med en direkte kommunikation mellem virksomheden og myndigheden.
Hvis f.eks.  

 en  

 myndighed ved en kontrol hos en virksomhed konstaterer, at de indberettede  

 oplysninger ikke er korrekte, eller at der er oplysninger, som ikke  

 indberettes  

 til indkomstregistret, og virksomheden ikke indberetter oplysningerne eller  

 rettelserne, har myndigheden således pligt til at meddele indkomstregistret  

 de  

 pågældende oplysninger eller ændringer.
For Danmarks Statistiks vedkommende skal meddelelse kun ske  

 til indkomstregistret, hvis indberetningen er indgivet eller ændret i  

 forbindelse med en direkte kommunikation mellem virksomheden og Danmarks  

 Statistik.
Indkomstregistret skal ikke have meddelelser om ændringer, som  

 Danmarks Statistik foretager af egen drift.
Formålet er at sikre, at oplysningerne i indkomstregistret  

 altid er opdateret og at undgå, at indkomstregistret unødigt adviserer  

 virksomheden i tilfælde, hvor indberetning ved en fejl er sket direkte til en  

 anden myndighed.
Det forudsættes, at de nævnte modtagere får en on-line  

 adgang  

 til oplysningerne i indkomstregistret med mulighed for at korrigere i  

 indberettede beløb.
Korrektionen kan ske automatisk ved udveksling mellem den  

 pågældende myndigheds eget system og indkomstregistret.
 Indberetningen fra myndighederne mv. efter stk. 4 skal  

 foretages efter nærmere anvisning fra told- og skatteforvaltningen.
 Til stk. 5.
 Bestemmelsen indeholder en hjemmel for skatteministeren til  

 at fastsætte regler om indberetningen.
I den foreslåede bestemmelse er nævnt nogle særlige emner,  

 skatteministeren kan fastsætte de nærmere regler om.
Listen er dog ikke  

 udtømmende.
Det nævnes direkte i den foreslåede bestemmelse, at  

 skatteministeren kan lempe indberetningspligten.
Lovforslaget bygger på en  

 balancegang mellem på den ene side hensynet til at pålægge virksomhederne  

 færrest  

 mulige byrder i forbindelse med indberetning og på den anden side at sikre  

 myndighederne adgang til data, som er nødvendige for deres virke.  

 Bestemmelsen  

 åbner for, at indberetningspligten kan lempes til fordel for virksomhederne i  

 de tilfælde, hvor myndighedernes interesse i at modtage data ikke kan opveje  

 hensynet  

 til virksomhederne.
 Som et muligt anvendelsesområde for lempelsen kan nævnes,  

 at der kan fastsættes regler om, at visse oplysninger, som skal indberettes  

 til  

 indkomstregistret, ikke skal indberettes månedligt, men årligt.
Et eksempel herpå kunne være, at indberetningerne til  

 indkomstregistret omfatter alle de indberetninger, som i dag skal foretages  

 på  

 den årlige oplysningsseddel til told- og skatteforvaltningen.
Disse  

 indberetninger kan også omfatte beløb, der udbetales til selvstændigt  

 erhvervsdrivende og virksomheder.
Dette gælder f.eks. tilskud fra det  

 offentlige.
Det er hensigtsmæssigt, at indberetningerne fortsat skal ske til  

 samme modtager, og da andre oplysninger fra den nuværende oplysningsseddel  

 skal  

 indberettes til indkomstregistret, foreslås det, at også de nævnte  

 oplysninger  

 skal indberettes til indkomstregistret.
Derfor er disse oplysninger ikke  

 undtaget  

 fra indberetningen til indkomstregistret.
Da indkomstregistret imidlertid  

 ikke  

 i øvrigt indeholder oplysninger om selvstændigt erhvervsdrivendes og  

 virksomheders indkomstforhold, er det dog ikke givet, at der er behov for en  

 månedlig indberetning af ydelser, der udbetales til selvstændigt  

 erhvervsdrivende  

 og virksomheder.
En lempelse kunne her bestå i, at der alene skal ske en  

 årlig  

 indberetning af sådanne oplysninger til indkomstregistret.
Endvidere vil visse oplysninger kunne undtages fra  

 indberetningspligten.
Eksempelvis er det muligt, at hensynet til statens  

 sikkerhed vil kunne begrunde visse undtagelser, for så vidt angår  

 indberetningerne vedrørende ansatte i efterretningstjenesterne.
 De regler, der fastsættes i medfør af bestemmelsen kan  

 endvidere indeholde nærmere regler om registrering af indberetningspligten i  

 erhvervssystemet samt de nærmere regler for, hvorledes indberetningen skal  

 foretages, hvilket omfatter:
·  


  

 Det elektroniske  

 indberetningsformat.
Reglerne herom fastsættes efter aftale med  

 videnskabsministeren.
·  


  

 Papirindberetningsformatet ·  


  

 Tastselv løsninger til  

 virksomhederne.
 Det er endvidere tanken, at bestemmelsen vil blive udnyttet  

 til at fastsætte regler om specifikation af ydelsestypen for visse offentlige  

 ydelser.
Til § 5 Det foreslås, at det er told- og skatteforvaltningen, der  

 træffer afgørelse om, hvorvidt den enkelte virksomhed mv. er forpligtet til  

 at  

 indberette til indkomstregistret.
Endvidere foreslås det, at indberetning kan fremtvinges ved  

 pålæg af tvangsbøder.
Der er efter forslaget udpantningsret for tvangsbøder,  

 som pålægges ved manglende indberetning.
Bestemmelsen om tvangsbøder svarer til den gældende  

 bestemmelse i skattekontrollovens § 9, som blandt andet finder  

 anvendelse  

 i forbindelse med oplysninger, som skal indberettes på den årlige  

 oplysningsseddel til told- og skatteforvaltningen.
I forbindelse med at disse  

 oplysninger efter etableringen af indkomstregistret skal indberettes til  

 indkomstregistret, foreslås en tilsvarende regel i relation til  

 indberetninger  

 til indkomstregistret.
Til § 6 Til stk. 1 og 2 Der etableres elektronisk adgang til egne indberettede  

 oplysninger på såvel virksomheds- som personniveau.
Personer skal have adgang  

 til alle oplysninger, der er indberettet vedrørende deres CPR-nummer.  

 Indberettede  

 data på CVR/Produktionsenhedsniveau skal kunne stilles til rådighed for den  

 enkelte virksomhed mv., der derved får mulighed for at basere betaling af  

 A-skat på de registrerede oplysninger og udtrække data til brug for egne  

 statistikker mv.
Løsningen gennemføres i skattemappen for henholdsvis borgere  

 og virksomheder.
I skattemappen (eller en e-indkomstmappe) kan borgere få  

 adgang til egne data.
Borgeren råder over egne data og kan således også give  

 andre adgang til disse.
For de skatterelevante oplysninger foreslås det i  

 øvrigt, at told- og skatteforvaltningen i februar måned giver borgerne adgang  

 til oplysninger om beregnede helårsbeløb i de »personlige skatteoplysninger«  

 i  

 skattemappen.
Dette er til erstatning for den årlige oplysningsseddel fra  

 arbejdsgiverne m.v., der bortfalder.
Disse helårsbeløb stilles også til  

 rådighed via printordningen.
Persondatalovens regler om indsigt gælder ved siden af  

 disse regler.
Ifølge persondatalovens § 31, stk. 1, skal den  

 dataansvarlige efter begæring fra en person, give meddelelse om, hvorvidt der  

 behandles oplysninger om vedkommende.
Behandles sådanne oplysninger, skal der  

 på en let forståelig måde gives meddelelse om, hvilke oplysninger der  

 behandles, behandlingens formål, kategorierne af modtagere af oplysningerne  

 og  

 tilgængelig information om, hvorfra disse oplysninger stammer.
Det foreslås endvidere, at lønservicebureauer og andre, der  

 bemyndiges til at foretage indberetninger for den indberetningspligtige, har  

 adgang til at kontrollere det indberettede.
Told- og skatteforvaltningen vil  

 registrere disse bemyndigelser.
Til § 7 Bestemmelsen omhandler terminaladgang til oplysninger i  

 indkomstregistret for myndigheder og andre, der i deres sagsbehandling og til  

 andre formål anvender oplysninger, som findes i indkomstregistret.
Til stk. 1 Det foreslås, at kommunale og statslige myndigheder,  

 anerkendte arbejdsløshedskasser og andre kan få terminaladgang til  

 oplysninger  

 i indkomstregistret, i det omfang de pågældende i henhold til anden  

 lovgivning  

 kan få en sådan terminaladgang til indkomstregistret.
Det er således et krav for at få terminaladgang til  

 oplysninger i indkomstregistret, at der i anden lovgivning er udtrykkelig  

 lovhjemmel til, at den pågældende myndighed mv. kan få terminaladgang til  

 oplysninger i indkomstregistret.
Terminaladgang vil kun kunne opnås i det  

 omfang, de enkelte myndigheder kan/skal bruge oplysninger fra  

 indkomstregistret, og der vil kun blive givet adgang til oplysninger som er  

 relevante og nødvendige for den enkelte myndighed.
 Ved det samtidig fremsatte lovforslag om  

 konsekvensændringer som følge af lov om et indkomstregister foreslås følgende  

 bestemmelser om terminaladgang til oplysninger i indkomstregistret:
·  


  

 De ansvarlige myndigheder i  

 beskæftigelsesindsatsen (Beskæftigelsesministeriet, Arbejdsmarkedsstyrelsen  

 m.v, beskæftigelsesregionerne og staten og kommunen i jobcenteret) foreslås  

 at  

 få terminaladgang til oplysninger i indkomstregistret med henblik på  

 varetagelsen af beskæftigelsesindsatsen, jf. lov om en aktiv  

 beskæftigelsesindsats.
Der henvises til følgelovforslagets § 1.
·  


  

 Arbejdsdirektoratet,  

 arbejdsløshedskasserne og Arbejdsmarkedets Ankenævn foreslås at kunne få  

 terminaladgang  

 til oplysninger i indkomstregistret med henblik på administration af  

 forsikringssystemet efter lov om arbejdsløshedsforsikring.
Der henvises til  

 § 2, nr. 2, i følgeforslaget.
·  


  

 Told- og skatteforvaltningen  

 foreslås at kunne få terminaladgang til oplysninger i indkomstregistret med  

 henblik på administration af den Særlige Pensionsordning.
Desuden foreslås  

 Arbejdsmarkedets Tillægspension at kunne få terminaladgang til oplysninger i  

 indkomstregistret til brug for indbetaling af ATP-bidrag og udbetaling af  

 pensions- og dødsfaldsydelser efter ATP-loven samt kontrolopgaver i  

 forbindelse  

 hermed, og til brug for administration af den Supplerende  

 Arbejdsmarkedspension, den Særlige Pensionsopsparing mv.
Der henvises til  

 § 3 i følgeforslaget.
·  


  

 Arbejdsskadestyrelsen og  

 ankestyrelsen foreslås at kunne få terminaladgang til oplysninger i  

 indkomstregistret  

 om tilskadekomnes arbejdsperioder og indkomstforhold ved afgørelser om ret  

 til  

 erstatning efter lov om arbejdsskadesikring.
Der henvises til § 4, nr.  

 1,  

 i følgeforslaget.
·  


  

 Arbejdsmarkedets  

 Erhvervssygdomssikring foreslås at kunne få terminaladgang til oplysninger i  

 indkomstregistret  

 til brug for administration af bidragsopkrævninger og erstatningsudbetalinger  

 efter lov om arbejdsskadesikring og kontrol i forbindelse hermed.
Der  

 henvises  

 til følgelovforslagets § 4, nr. 2.
·  


  

 Arbejdsdirektoratet og FerieKonto  

 foreslås at kunne få terminaladgang til oplysninger i indkomstregistret med  

 henblik på administration af ferieloven.
Oplysningerne skal anvendes til  

 kontrol af arbejdsgivernes indberetning og indbetaling af feriegodtgørelse og  

 udbetalinger af disse beløb til lønmodtagerne.
Der henvises til  

 følgeforslagets  

 § 5.
·  


  

 Arbejdsdirektoratet og  

 Ankestyrelsen foreslås at kunne få terminaladgang til oplysninger i  

 indkomstregistret  

 med henblik på administration af fleksydelsesordningen.
Der henvises til  

 følgeforslagets § 6, nr. 4.
·  


  

 Lønmodtagernes Garantifond  

 foreslås at kunne få terminaladgang til oplysninger i indkomstregistret med  

 henblik på beregning og udbetaling af lønmodtagernes krav samt kontrolopgaver  

 i  

 forbindelse hermed.
Der henvises til følgeforslagets § 7, nr. 2.
·  


  

 Ministeriet for Fødevarer, Landbrug  

 og Fiskeri foreslås at kunne få terminaladgang til indkomstregistret med  

 henblik på beregning af ophørsstøtte i medfør af lov om ophørsstøtte til  

 jordbrugere.
Der henvises til lovforslagets § 8.
·  


  

 Ministeriet for Fødevarer,  

 Landbrug og Fiskeri foreslås at få terminaladgang til oplysninger i  

 indkomstregistret  

 til brug for beregning af ophørsstøtte i medfør af lov om ophørsstøtte til  

 erhvervsfiskere.
Der henvises til følgeforslagets § 9.
·  


  

 Kommunerne og fordelingnævnet  

 foreslås at kunne få terminaladgang til oplysninger i indkomstregistret med  

 henblik på fordeling af den kommunale andel af selskabsskatter mv.
Der  

 henvises  

 til følgeforslagets § 10.
 ·  


  

 Kommunerne foreslås at kunne få  

 terminaladgang til oplysninger i indkomstregistret til brug for behandling af  

 sager om ydelser efter integrationslovens kapitel 4-6. Der henvises til  

 følgeforslagets § 11.
·  


  

 Kommunerne foreslås at kunne få  

 terminaladgang til oplysninger i indkomstregistret til brug for behandling af  

 sager om udbetaling af reintegrationsbistand.
Der henvises til  

 følgeforslagets  

 § 12.
·  


  

 Restanceinddrivelsesmyndigheden  

 foreslås at kunne få terminaladgang til oplysninger i indkomstregistret med  

 henblik på administration af lønindeholdelse og inddrivelse i øvrigt.
Der  

 henvises til følgeforslagets § 13, nr. 1.
·  


  

 Told- og skatteforvaltningen  

 foreslås at kunne få terminaladgang til oplysninger i indkomstregistret til  

 brug ved opgørelse eller inddrivelse af skatter, arbejdsmarkedsbidrag, told  

 eller afgifter.
Der henvises til følgeforslagets § 17, nr. 24.
·  


  

 Lov om retssikkerhed og  

 administration på det sociale område gælder ved behandling og afgørelse efter  

 en  

 række love på det sociale område og beskæftigelsesområdet.
Det foreslås, at  

 myndighederne kan få terminaladgang til oplysninger fra indkomstregistret til  

 administration af disse love.
Der henvises til følgeforslagets § 18, nr.  

 2.
·  


  

 Arbejdsgivernes Elevrefusion  

 foreslås at kunne få terminaladgang til oplysninger i indkomstregistret til  

 brug for administration og kontrol af bidragsopkrævninger og udbetalinger til  

 arbejdsgivere, elever og skoler i henhold til lov om Arbejdsgivernes  

 Elevrefusion og udbetaling af bonus til elever i henhold til lov om bonus til  

 elever i ungdomsuddannelse med lønnet praktik.
Der henvises til  

 følgeforslagets  

 §§ 19 og 20.
·  


  

 Styrelsen for Statens  

 Uddannelsesstøtte og Økonomistyrelsen foreslås at få terminaladgang til  

 oplysningerne  

 i indkomstregisteret med henblik på administrationen af lov om statens  

 uddannelsesstøtte.
Der henvises til følgeforslagets § 21.
Af lov om Danmarks Statistik, jf. lovbekendtgørelse nr. 599  

 af 22. juni 2000, § 6, fremgår, at »Offentlige myndigheder og  

 institutioner inden for rammerne af den af styrelsen fastlagte arbejdsplan  

 efter anmodning fra Danmarks Statistik skal meddele de oplysninger, de er i  

 besiddelse  

 af«.
Formuleringen af § 6 tager sigte på at pålægge offentlige styrelser  

 og institutioner en pligt til at afgive oplysninger, som de er i besiddelse  

 af,  

 til Danmarks Statistik.
Såfremt der er tale om indhentelse af oplysninger til  

 brug for en statistik, er det en betingelse, at den pågældende statistik er  

 optaget på arbejdsplanen for Danmarks Statistik.
Det vurderes, at Danmarks  

 Statistik i denne bestemmelse har tilstrækkelig hjemmel i den eksisterende  

 lovgivning til terminaladgang til indkomstregistret med henblik på adgang til  

 oplysninger, som Danmarks Statistik kan indhente med hjemmel i bestemmelsen.
 Adgang vil alene kunne etableres i overensstemmelse med  

 persondatalovens regler.
Efter persondatalovens § 5, stk. 2, skal  

 indsamling af data ske til udtrykkeligt angivne og saglige formål, og senere  

 behandling må ikke være uforenelig med disse formål.
Etableringen af  

 terminaladgang til indkomstregistret vil således forudsætte, at en sådan  

 adgang  

 ikke er uforenelig med formålene med adgangen til indkomstregistret.
Efter persondatalovens § 5, stk. 3, skal de  

 oplysninger, som behandles være relevante og tilstrækkelige og ikke omfatte  

 mere, end hvad der kræves til opfyldelse af de formål, oplysningerne  

 indsamles  

 til, og de formål, hvortil oplysningerne senere behandles.
Etablering af  

 terminaladgang til indkomstregistret vil således kræve en selvstændig  

 vurdering  

 i forhold til disse krav.
Det vil således i forbindelse med etablering af  

 terminaladgang til indkomstregistret konkret skulle overvejes, hvorvidt det  

 er  

 sagligt og nødvendigt at give adgang, og om der på det enkelte område kan  

 gives  

 alene en begrænset adgang til oplysningerne i indkomstregistret.
Det er et  

 krav, at offentlige myndigheder m.v. ikke må behandle eller have adgang til  

 oplysninger, som de ikke har behov for i deres konkrete myndighedsudøvelse.
 Oplysningerne stilles til rådighed i elektronisk form, dvs.  

 at myndighederne kan få adgang til oplysningerne via:
·  


  

 batchkørsel, ·  


  

 webservice ·  


  

 online opslag Masseudtræk (batchkørsel) er specielt relevant i de  

 tilfælde, hvor en myndighed har ret til at hente store datamængder f.eks til  

 kontrolformål i forbindelse med udbetaling af offentlige ydelser samt til  

 statistikformål.
Webservices og online oplag vil blive anvendt i forbindelse  

 med konkret sagsbehandling og til integration i forbindelse med forskellige  

 selvbetjeningsløsninger.
I det omfang der på det enkelte lovområde er særskilt  

 hjemmel til samkøring i kontroløjemed, vil sådanne bestemmelser i kombination  

 med bestemmelserne om adgang til indkomstregistret kunne indebærer, at  

 registrets  

 oplysninger kan anvendes ved sådan kontrolsamkøring overfor borgerne og  

 virksomheder.
Det betyder eksempelvis, at indberettede oplysninger om løn mv.  

 kan stilles til rådighed for kommunale og statslige myndigheder til brug for  

 myndighedernes inddrivelse af offentlige restancer, kontrol vedrørende  

 opkrævning af skatter og afgifter samt kontrol med udbetaling af offentlige  

 ydelser.
Endvidere kan oplysningerne stilles til rådighed for anerkendte  

 arbejdsløshedskasser til brug for kontrol med udbetaling af dagpenge mv. og  

 for  

 ATP til kontrolformål.
Sammenstilling og samkøring i kontroløjemed forudsætter  

 anmeldelse hos Datatilsynet, og at Datatilsynets udtalelse indhentes, inden  

 kontrollen iværksættes.
Endvidere bør antallet af sagsbehandlere, der er  

 beskæftiget med sammenstilling og samkøring i kontroløjemed, begrænses mest  

 muligt.
Borgere, som berøres af en kontrolordning, skal i  

 almindelighed gøres opmærksom på myndighedernes adgang til at foretage  

 samkøring i kontroløjemed, inden kontrollen iværksættes.
Samkøringen skal  

 endvidere så vidt muligt alene finde sted, hvis de personer, der omfattes af  

 kontrollen, har fået meddelelse om kontrolordningen, inden de afgiver  

 oplysningerne til myndigheden.
Oprettelsen af registret giver ikke myndighederne  

 umiddelbar adgang til andre typer oplysninger end i dag.
Oplysningerne er  

 blot  

 mere detaljerede og opdateres hyppigere, og der gives mulighed for en nem og  

 smidig dataadgang for de offentlige myndigheder.
Mange af de systemer, der i dag anvendes i forbindelse med  

 udbetaling af overførselsindkomster, tager i kontroløjemed udgangspunkt i  

 told-  

 og skatteforvaltningens COR-register, hvor lønmodtagernes indkomstforhold  

 registreres på baggrund af virksomhedernes årlige indberetninger.
Et andet  

 register, der i dag anvendes i kontroløjemed, er told- og  

 skatteforvaltningens  

 MIA-register, der, på baggrund af virksomhedernes månedlige indberetninger af  

 ansattes CPR-numre, indeholder oplysninger om identiteten af modtagere af  

 A-indkomst.
Registret anvendes hovedsagligt i forbindelse med udbetaling og  

 kontrol af udbetalingen af offentlige ydelser og i forbindelse med det  

 offentliges restanceinddrivelse.
Det vil i altovervejende grad være den type oplysninger,  

 der findes i disse to registre i dag, der vil være indberettet til og vil  

 kunne  

 videregives fra indkomstregistret.
Oplysningerne vil blot være mere  

 detaljerede  

 og opdaterede, fordi de vil være specificeret på udbetalingsperiode, og fordi  

 de indgives løbende og ikke kun årligt.
Med etableringen af indkomstregistret  

 vil MIA-registret kunne nedlægges, og oplysningerne herfra vil i stedet komme  

 til at ligge i indkomstregistret.
COR-registret vil fortsat eksistere.
Bestemmelsen indebærer derfor, at de offentlige myndigheder  

 mv., der i dag har adgang til told- og skatteforvaltningens COR- og  

 MIA-register, i stedet vil kunne få mere detaljerede indkomstoplysninger, der  

 er indberettet via indkomstregistret, til rådighed.
Myndigheder, der ikke i  

 dag  

 har adgang til told- og skatteforvaltningens COR- og MIA-registre, vil kunne  

 få  

 adgang til indkomstoplysninger i indkomstregistret ved særskilt hjemmel eller  

 via følgeforslaget.
 Til stk. 2.
Det foreslås, at told- og skatteforvaltningen får  

 terminaladgang til indkomstregistret med henblik på at løse opgaven som  

 ansvarlig for administrationen og driften af indkomstregistret.
Det er  

 nødvendigt for at kunne løse denne opgave, at told- og skatteforvaltningen  

 har  

 adgang til samtlige data i indkomstregistret.
For så vidt angår told- og  

 skatteforvaltningens elektroniske adgang til indkomstregistret til andre  

 formål  

 henvises til bemærkningerne til stk. 1 og til følgeforslaget, herunder  

 særligt § 17, nr. 24 i følgeforslaget.
Til stk. 3 Den ansvarlige for indkomstregistret (told- og  

 skatteforvaltningen) skal indgå aftale med de enkelte myndigheder om omfanget  

 af dataleverancer, herunder hvilke data og i hvilken form, samt hvor ofte og  

 hvilken type af adgang myndigheden ønsker (batch, webservice, online).
Det skal endvidere aftales hvilke oplysninger de enkelte  

 myndigheder må modtage.
Indgåelsen af aftalerne vil ske under iagttagelse af  

 reglerne i persondataloven.
Told- og skatteforvaltningen skal som  

 dataansvarlig  

 sikre sig, at den enkelte myndighed mv. har hjemmel til adgang til  

 indkomstregistret, og at aftalen om adgang respekterer reglerne i  

 persondataloven.
I tvivlstilfælde, vil Datatilsynets rådgivning blive  

 indhentet.
 Der kan endvidere være behov for, at de myndigheder mv.,  

 som skal indberette til indkomstregistret eller indhente oplysninger i  

 indkomstregistret, gennemgår deres eksisterende anmeldelser til Datatilsynet,  

 med henblik på at vurdere, om der skal foretages ændringer heri.
Til stk. 4 Det foreslås, at skatteministeren efter aftale med  

 videnskabsministeren kan fastsætte de nærmere regler for behandling af  

 oplysninger  

 i indkomstregistret og om adgang til oplysninger i indkomstregistret efter  

 § 6 (adgang for den, oplysningerne vedrører, den indberetningspligtige  

 og  

 den, der er bemyndiget af den indberetningspligtige til at foretage  

 indberetningen) og efter § 7 (terminaladgang for myndigheder mv.).
I medfør af bestemmelsen kan bl.a. fastsættes regler om  

 sikkerhed ved modtagelse og videregivelse, opbevaring og sletning af  

 oplysninger.
Bemyndigelsen vedrører således behandlingen af oplysninger i  

 bred  

 forstand.
I forbindelse med udarbejdelse af disse regler vil Datatilsynets  

 udtalelse blive indhentet, jf. persondatalovens § 57.
 Særligt vedrørende sletning af oplysninger bemærkes, at det  

 er hensigten, at oplysninger slettes efter 10 år.
Der vil skulle fastsættes regler om sikkerhedsforskrifter  

 og -procedurer, som opfylder kravene til autenticitet, integritet,  

 uafviselighed og fortrolighed.
Disse sikkerhedsforskrifter og -procedurer,  

 der  

 vil blive fastsat nærmere regler om, omfatter dels sådanne, som fremgår af  

 lov  

 om behandling af personoplysninger med tilhørende sikkerhedsbekendtgørelse,  

 dels sådanne, som fastlægges i forbindelse med indgåelse af  

 tilslutningsaftale  

 mellem told- og skatteforvaltningen og den myndighed (bruger af data), som  

 har  

 terminaladgang til indkomstregistret.
Adgang til registeret kontrolleres jf. tilslutningsaftalen  

 med den enkelte bruger.
Endvidere er regler om brug af digital signatur og  

 TastSelv kode eksempler på de regler skatteministeren fastsætter i  

 forbindelse  

 med adgang til data i registeret.
 Dataudvekslingen mellem indkomstregisteret og de  

 myndigheder, der har hjemmel til at modtage data, skal foregå i en  

 kommunikationsløsning, som opfylder kravene til autenticitet, integritet,  

 uafviselighed og fortrolighed.
 Regler for sikkerhedsforskrifter og -procedurer knyttet til  

 såvel »udstilling« som overførsel af data, fastsættes af skatteministeren.
Overførsel af data i registreret til datamodtager sker  

 gennem et offentligt standardformat fastsat af skatteministeren så som  

 webservice, online eller batch.
Dataudvekslingen foregår efter de metoder der  

 anbefales af Videnskabsministeriet  f.eks.
OIOXML.
Krav om, at modtageren af data kun modtager de data, de har  

 hjemmel til, sikres gennem såvel indgåelse af aftaler med datamodtagerne, om  

 hvilke data de har adgang til, som gennem datafiltrering.
Det vil sige, at  

 datamodtagerne i forbindelse med adgangskontrollen alene kan få adgang til de  

 indkomstdata, der udtrykkeligt er anført i hjemmelsbestemmelserne i egen  

 lovgivning, og som den pågældende myndighed mv. kan få adgang til efter  

 regler  

 i persondataloven.
 Anvendelsen af oplysningerne i registeret aftales i  

 forbindelse med aftale om dataudvekslingen mellem indkomstregisteret og de  

 myndigheder, der har hjemmel til at modtage data.
 En given offentlig myndighed har i indkomstregisteret kun  

 adgang til oplysninger, som er relevante og nødvendige for myndighedens eget  

 forretningsområde.
 Ministeren fastsætter endvidere regler for »udstilling« af  

 data f.eks. gennem Skattemappen.
 Told- og skatteforvaltningen skal besvare begæringer om  

 indsigt i personoplysninger, der er indberettet til indkomstregisteret, jf.  

 lov  

 om behandling af personoplysninger.
 Told- og Skatteforvaltningen skal endvidere berigtige eller  

 slette oplysninger, der er urigtige eller vildledende i indkomstregisteret.
 I forhold til betaling for oplysninger fra registret er det  

 hensigten alene at fastsætte regler om betaling for myndigheder mv., som har  

 adgang til indkomstregistret efter den foreslåede § 7, stk. 1 og 3.  

 Det vil sige, at for den, indberetningen vedrører, den indberetningspligtige  

 og  

 den, den indberetningspligtige bemyndiger til at foretage indberetningen, vil  

 der ikke skulle ske betaling for adgang til data.
For myndigheder mv., som har terminaladgang til  

 indkomstregistret efter den foreslåede § 7, stk. 1 og 3, er  

 udgangspunktet en model med fuld bevillingsdækning for standardydelser  

 kombineret med en fuld indtægtsdækning for specialleverancer.  

 Bevillingsmodellen skal imødegå, at der sker ulovhjemlede  

 registersammenkøringer.  

 Standardydelser vil være rådata (de indberettede data) samt enkelte  

 standardbegreber tilpasset datamodtagernes grundlæggende fællesbehov.  

 Eksempelvis indkomst akkumuleret på årsbasis og andre standardbegreber, som  

 kan  

 dannes udelukkende på baggrund af data i indkomstregistret.
Finansieringen  

 heraf sker med fuld bevillingsdækning via told- og skatteforvaltningens  

 finanslovsbevilling, med mulighed for tilpasning alt efter  

 udbredelse/nedlæggelse af standardbegreber og antal indgåede aftaler med  

 datamodtagere.
Herudover vil der være mulighed for specialleverancer.  

 Finansiering af udgifterne i forbindelse med specialleverancer skal ske ved,  

 at  

 de enkelte myndigheder betaler for de modtagne data efter en  

 omkostningsbaseret  

 prismodel.
Til § 8 Bestemmelsen vedrører told- og skatteforvaltningens  

 muligheder for at indhente oplysninger hos andre myndigheder til brug for  

 varetagelsen af indkomstregistrets opgaver.
I det omfang, der forefindes oplysninger hos andre  

 myndigheder, som indkomstregistreret skal bruge af hensyn til  

 administrationen,  

 kan told- og skatteforvaltningen indhente disse i elektronisk form.
Dette vil  

 typisk  

 være stamdata på borgere og virksomheder, som andre myndigheder besidder.
Oplysninger fra Det Centrale Virksomhedsregister og Det  

 Centrale Personregister skal primært anvendes i forbindelse med validering af  

 de indkomne indberetninger.
Det vil således som en del af en indgangskontrol  

 blive kontrolleret, om de indberettede CVR-, SE-, Produktionsenheds- og  

 CPR-numre er valide.
 Herudover skal en indeholdelsespligtig virksomhed, når den  

 oprettes i Erhvervssystemet, automatisk registreres i indkomstregistret,  

 ligesom virksomhedsophør for indeholdelsespligtige virksomheder skal  

 registreres.  

 Dette er nødvendigt for at kunne kontrollere, at der indberettes for alle  

 indeholdelsespligtige virksomheder, jf. bestemmelserne i § 5.
Til § 9 Bestemmelsen vedrører administration mv. af  

 indkomstregistret.
Det foreslås, at skatteministeren fastsætter de nærmere  

 regler for administrationen af indkomstregistret.
Indkomstregistret er  

 underlagt  

 de regler, der findes på Skatteministeriets område, samt den organisering,  

 der  

 er bestemt af skatteministeren.
For så vidt angår klage, vil reglerne i  

 skatteforvaltningslovens § 11, stk. 1, finde anvendelse.
Det vil  

 sige, at afgørelser truffet af told- og skatteforvaltningen i forbindelse med  

 administrationen af indkomstregistret kan påklages til Landsskatteretten.
Til § 10 Tilrettelæggelsen af driften og udviklingen af  

 indkomstregistret har betydning dels for de virksomheder og myndigheder, der  

 leverer data til registret, og dels for de myndigheder mv. som benytter sig  

 af  

 data fra registret.
 Med henblik på at sikre, at leverandørerne og aftagerne  

 bliver inddraget i beslutninger, der kan få betydning for deres forhold,  

 foreslås det, at told- og skatteforvaltningen opretter et rådgivende forum.
 Det rådgivende forum skal inddrages i alle beslutninger af  

 væsentlig og vidtgående karakter af betydning for registrets  

 dataleverandørers  

 og brugeres forhold.
Gruppen af dataleverandører skal inddrages i enhver væsentlig  

 beslutning, der vedrører dataleverandørernes forhold til indkomstregistret,  

 hvilket bl.a. vil omfatte det løbende arbejde med at forbedre registret.  

 Arbejdet  

 forventes gennemført ved ad hoc møder og høringsrunder forud for væsentlige  

 beslutninger inden for drift og udvikling af indkomstregistret.
Der kan  

 eksempelvis være tale om fastsættelse af nye bekendtgørelser og systemmæssige  

 omlægninger af registret.
 Det rådgivende forum vil ikke skulle inddrages i løbende  

 afgørelser vedrørende drift af registret omfattet af forvaltningslovens  

 § 19.
Der er ikke i forslaget fastsat præcise rammer for  

 deltagerkreds, mødefrekvens mv.
Dette skyldes, at forummet herved gøres så  

 fleksibelt som muligt.
Det er således hensigten, at deltagerkredsen skal  

 tilpasses den til enhver tid værende gruppe af interessenter, der på fast  

 basis  

 bidrager med oplysninger til og benytter sig af oplysninger fra registret, og  

 at mødefrekvensen afspejler det aktuelle behov herfor.
 Baggrunden for, at forummet alene får rådgivende karakter  

 er, at det i sidste ende er told- og skatteforvaltningen, der har det  

 overordnede økonomiske og administrative ansvar for registrets indhold,  

 funktion og økonomi.
Til § 11 Den foreslåede bestemmelse indeholder hjemmel til straf for  

 indberetningspligtige, der forsætligt eller ved grov uagtsomhed undlader  

 rettidigt at opfylde en pligt, der påhviler den pågældende i medfør af  

 lovforslagets §§ 3 eller 4, stk. 1 eller 2.
 Reglerne i lovforslagets § 3 indeholder reglerne om de  

 oplysninger, der skal indberettes til indkomstregistret, mens § 4,  

 stk. 1 og 2, indeholder fristerne for indberetning.
 Bestemmelsen kan alene anvendes, hvis forholdet ikke  

 omfattes af straffebestemmelser i anden lovgivning.
 De foreslåede straffebestemmelser i lovforslagets  

 § 11, stk. 1, og §§ 12-14 er i øvrigt udformet i  

 overensstemmelse  

 med skattekontrollovens § 14, stk. 2, § 19, § 20 og 23 A.  

 Det vil sige, at for overtrædelse af indberetningspligter, som ikke er  

 omfattet  

 af skattekontrollovens §§ 7, 7 A, 7 B, 7 C, 7 J eller 8 E, vil  

 straffebestemmelserne  

 være de samme som ved overtrædelse af disse bestemmelser, medmindre forholdet  

 er omfattet af andre straffebestemmelser end den foreslåede § 11 eller  

 skattekontrollovens § 14, stk. 2.
På trods af, at der ikke i relation til skattekontrollovens  

 § 14, stk. 2, findes en bestemmelse om strafansvar for juridiske  

 personer, foreslås det i § 11, stk. 2, at der etableres hjemmel til  

 straf for juridiske personer.
Indberetning til indkomstregistret skal efter  

 forslaget erstatte den månedlige angivelse af indeholdt A-skat og at personer  

 som har modtaget A-indkomst.
De gældende regler herom findes i  

 kildeskattelovens § 57, stk. 1, og undladelse af rettidigt at  

 indgive  

 angivelse kan straffes efter kildeskattelovens § 74, stk. 1, nr. 2.  

 Der er i kildeskattelovens § 77 hjemmel til at pålægge juridiske  

 personer  

 strafansvar for overtrædelse af denne regel.
 Det foreslås derfor, at der i relation til indberetningerne  

 til indkomstregistret også kan pålægges juridiske personer strafansvar.
 Da den foreslåede bestemmelse ikke finder anvendelse, hvis  

 forholdet er omfattet af straffebestemmelser i anden lovgivning, har  

 bestemmelsen følgende anvendelsesområde:
Manglende indberetning af oplysninger omfattet af § 3,  

 stk. 1, nr. 1-4, 6 og 7, er omfattet af skattekontrollovens § 14,  

 stk. 2. I relation til denne bestemmelse er der dog ikke hjemmel til at  

 pålægge juridiske personer strafansvar.
Den foreslåede bestemmelse vil dermed  

 omfatte juridiske personers manglende indberetning af oplysninger omfattet af  

 § 3, stk. 1, nr. 1-4, 6 og 7. Det vil sige en række  

 indkomstoplysninger, oplysninger om det samlede beløb af indeholdt A-skat og  

 lønindeholdte beløb og oplysninger om den produktionsenhed den ansatte er  

 tilknyttet, ansættelsesperiode og løntimer.
 Manglende indberetning af oplysninger omfattet af § 3,  

 stk. 1, nr. 5, er ikke omfattet af skattekontrollovens § 14,  

 stk. 2. Dermed vil manglende indberetning af oplysninger efter denne  

 bestemmelse være omfattet af den foreslåede § 11. § 3, stk. 1,  

 nr. 5, omfatter oplysninger om tilbagebetaling af kontanthjælp mv.
 Manglende indberetning efter bestemmelserne i § 3,  

 stk. 1, nr. 8-10, omfattes af straffebestemmelser i henholdsvis  

 ATP-loven  

 og arbejdsmarkedsfondsloven og i bekendtgørelse om arbejdsmarkedsbidrag.  

 Derfor  

 omfattes manglende indberetning af disse oplysninger ikke af den foreslåede  

 § 11. § 3, stk. 1, nr. 8-10 omfatter oplysninger i forbindelse  

 med arbejdsmarkedsbidrag, bidrag til Den Særlige Pensionsopsparing og  

 ATP-bidrag.
 Bestemmelsen omfatter til gengæld manglende indberetning af  

 oplysninger omfattet af § 3, stk. 1, nr. 11. Denne bestemmelse  

 omfatter oplysninger i tilknytning til en barselsudligningsordning.
 Bestemmelsen omfatter endvidere manglende indberetning  

 efter § 3, stk. 2-4, om lønperiode, den periode en offentlig ydelse  

 mv. vedrører, og identiteten af den, indberetningen vedrører.
 Endvidere omfatter bestemmelsen manglende overholdelse af  

 indberetningsfristerne  

 i § 4, stk. 1 og 2.
Til § 12 Den foreslåede § 12 svarer til skattekontrollovens  

 § 19, stk. 1, og § 20 om administrativ behandling af  

 straffesager.
Det følger af det foreslåede stk. 1, at hvis  

 overtrædelsen skønnes ikke at ville medføre højere straf end bøde, kan told-  

 og  

 skatteforvaltningen tilkendegive den pågældende, at sagen kan afgøres uden  

 retslig forfølgning.
Det er en forudsætning herfor, at den pågældende  

 erkender  

 sig skyldig i overtrædelsen og erklærer sig rede til inden for en nærmere  

 angiven frist at betale en bøde.
Bøden skal være angivet i tilkendegivelsen  

 fra  

 told- og skatteforvaltningen.
Fristen for betaling af bøden kan begæring  

 forlænges.
 Efter det foreslåede stk. 2 finder retsplejelovens  

 regler om krav til indholdet af anklageskrift og om, at en sigtet ikke er  

 forpligtet til at udtale sig, tilsvarende anvendelse på bødeforlæg.  

 Bestemmelsen svarer til skattekontrollovens § 19, stk. 1, og  

 § 20, stk. 2, idet der dog er sket sammenskrivning og sproglig  

 modernisering.
 Endelig fremgår det af stk. 3, at videre forfølgning  

 bortfalder, hvis bøden betales i rette tid, eller hvis den bliver inddrevet  

 eller afsonet.
Til § 13 Den foreslåede § 13 svarer til skattekontrollovens  

 § 19, stk. 2.
 Efter bestemmelsen kan ransagning i sager om overtrædelser  

 af loven om et indkomstregister ske i overensstemmelse med retsplejelovens  

 regler om ransagning i sager, som efter loven kan medføre frihedsstraf.
Til § 14 Den foreslåede bestemmelse svarer til § 23 A i  

 skattekontrolloven om inddrivelse af bøder i sager, der afgøres  

 administrativt.
 Det fremgår af bestemmelsen, at bøder i sager, der afgøres  

 administrativt efter § 12, opkræves og inddrives af told- og  

 skatteforvaltningen.
Bøderne kan inddrives ved indeholdelse i løn mv. efter  

 reglerne i kildeskatteloven.
Der er udpantningsret for bøderne.
 Endelig finder reglerne i kildeskattelovens § 73 B om  

 eftergivelse og henstand tilsvarende anvendelse.
Til § 15 Bestemmelsen omhandler lovens ikrafttrædelsestidspunkt.
 Det foreslås (i stk. 1), at §§ 1 og 4,  

 stk. 2-5, samt §§ 5-14 træder i kraft den 1. april 2006. Det vil  

 sige  

 samtlige lovens bestemmelser med undtagelse af bestemmelserne om  

 indberetningspligt,  

 de oplysninger, som skal indberettes, og indberetningsfristerne.
Efter stk. 2 fastsætter skatteministeren tidspunktet  

 for ikrafttrædelsen af reglerne i §§ 2, 3 og 4, stk. 1. Det vil  

 sige  

 lovens bestemmelser om indberetningspligt, de oplysninger, som skal  

 indberettes, og indberetningsrfristerne.
Ved fastsættelse af ikrafttrædelsen  

 efter denne regel kan skatteministeren fastsætte forskellige  

 ikrafttrædelsesbestemmelser vedrørende pligten til at indberette til  

 indkomstregistret for forskellige virksomheder mv.
Idéen med disse ikrafttrædelsesregler er, at hjemlen til  

 etablering af indkomstregistret, reglerne om behandling af oplysninger i  

 registret, reglerne om adgang til oplysningerne i registret, indhentning af  

 oplysninger fra andre myndigheder og administration af indkomstregistret  

 træder  

 i kraft den 1. april 2006. Herefter kan arbejdet med etableringen af  

 registret  

 foretages.
Imidlertid vil der gå nogen tid, inden arbejdet med etablering af  

 indkomstregistret er nået så langt, at registret kan begynde at modtage  

 indberetninger fra de virksomheder mv., som skal indberette til  

 indkomstregistret.
Herudover foreslås det, at hjemlerne til udstedelse af  

 nærmere regler om indberetning samt reglerne om afgørelser om  

 indberetningspligt, tvangsbøder ved manglende indberetning og  

 straffebestemmelserne træder i kraft den 1. april 2006. Disse regler vil  

 først  

 få betydning for virksomhederne, efterhånden som indberetningspligten træder  

 i  

 kraft.
Af hensyn til mulighederne for at anvende reglerne overfor de  

 indberetningspligtige,  

 når indberetningspligten træder i kraft, og uanset at indberetningspligten  

 træder i kraft på forskellige tidspunkter for forskellige virksomheder,  

 foreslås det dog, at reglerne træder i den 1. april 2006.
Endvidere er det hensigtsmæssigt at virksomhederne mv.  

 gradvist over en periode begynder deres indberetning til indkomstregistret,  

 således at indberetningspligten for alle virksomheder ikke indføres på samme  

 tidspunkt.
Dette sikres ved, at skatteministeren kan fastsætte  

 ikrafttrædelsestidspunktet for reglerne om indberetning til indkomstregistret  

 og i denne forbindelse kan fastsætte forskellige ikrafttrædelsestidspunkter  

 for  

 forskellige virksomheder mv.
 Det er tanken, at følgende tidsplan vil blive fulgt for så  

 vidt angår indberetningerne til indkomstregistret:
Ultimo 2006 vil modtagelsen af de første dataleverancer  

 kunne ske.
Dette vil ske i form at et pilotforsøg, hvor et eller flere  

 lønservicebureauer vil begynde indberetningen til indkomstregistret.
De øvrige dataleverandører vil herefter blive tilsluttet i  

 perioden frem til 1. januar 2008, hvor reglerne om indberetning i deres  

 helhed  

 forventes at ville kunne træde i kraft.
Dog således, at der vil kunne skabes  

 dispensationsløsninger  

 for enkelte datalevarandører.
 Den fulde implementering på såvel inddatasiden som  

 uddatasiden forventes at ville kunne være foretaget pr. 1. januar 2008.
 Denne trinvise etablering af indberetningspligten giver  

 mulighed for en udførlig test såvel i relation til inddatasiden som  

 uddatasiden.
 For så vidt angår de lettelser, som er nævnt i pkt. 3.4 i  

 de almindelige bemærkninger, vil disse kunne gennemføres i følgende takt:
 1.  

 	  

 Indførelse af  

 elektronisk overførsel af skattekort til arbejdsgivere mv. vil kunne træde i  

 kraft, så virksomhederne modtager trækkortet efter den nye ordning inden den  

 første indberetning til indkomstregistret.
 2.  

 	  

 Bortfald af den  

 månedlige indberetning af personer, der har fået udbetalt eller godskrevet  

 A-indkomst, vil kunne gennemføres i takt med, at virksomhederne begynder at  

 indberette til indkomstregistret.
3.  

 	  

 Automatisk dannelse  

 af A-skatteangivelsen på grundlag af data, som indberettes til  

 indkomstregistret, vil kunne gennemføres i takt med, at virksomhederne  

 begynder  

 at indberette til indkomstregistret 4.  

 	  

 Bortfald af den  

 årlige oplysningsseddel til told- og skatteforvaltningen.
Dette vil kunne  

 gennemføres med virkning fra 2007 for virksomheder mv., som har begyndt at  

 indberette til indkomstregistret senest den 1. januar 2007. For virksomheder,  

 der tilslutter sig senere, vil oplysningssedlen kunne bortfalde fra og med  

 2008. Dette skyldes, at bortfaldet af oplysningssedlen forudsætter, at der  

 foretages indberetning til indkomstregistret for hele det pågældende år.
I  

 LetLøn eksisterer der en mulighed for at modtage en år-til-dato indberetning  

 ved  

 tilmelding i løbet af året.
Hvis denne mulighed bruges, vil oplysningssedlen  

 også kunne bortfalde for 2007 for virksomheder, der tilslutter sig  

 indkomstregistret i løbet af 2007.
 5.  

 	  

 Lønindeholdelse via  

 skattekortet og en ændret ordning for betaling af 1. og 2. ledighedsdag efter  

 fratrædelse (G-dagsordningen) vil ikke kunne realiseres før den 1. januar  

 2008,  

 da disse ordninger forudsætter en fuld implementering af indkomstregistret.
 De nærmere regler for ikrafttrædelse af de pågældende  

 lettelser vil blive fastsat i den lovgivning, der gennemfører lettelserne.  

 For  

 så vidt angår elektronisk overførsel af skattekort, bortfald af pligten til  

 at  

 indberette om personer, der har modtaget A-indkomst, bortfald af den årlige  

 oplysningsseddel og lønindeholdelse via skattetrækket henvises til det  

 samtidig  

 fremsatte forslag til lov om konsekvensændringer som følge af forslag til lov  

 om et indkomstregister.
Til § 16 Det foreslås, at loven ikke gælder for Færøerne og  

 Grønland.
Bilag 1 I oversigten nedenfor er de modtagne  

 høringssvar gengivet og kommenteret i kort form Organisation/myndighed Bemærkninger i høringssvar Kommentar til bemærkninger Advokatrådet Ingen bemærkninger Arbejdsdirektoratet Bemærkninger af teknisk karakter samt tilføjelser til  

 lovforslagene på områder, hvor direktoratet tidligere har bidraget til  

 forslaget.
 Bidragene mv. er indsat i lovforslagene.
Arbejdsmarkedets Tillægspension (ATP) Arbejdsmarkedets Erhvervssygdomssikring (AES) bør gives  

 adgang til oplysninger i indkomstregistret.
 Der er i følgeforslaget indsat en sådan hjemmel.
Periodiseringen af oplysninger i indkomstregistret tager  

 afsæt i en A-skattemodel, således at løntimer og periode ikke  

 nødvendigvis  

 er sammenfaldende med den periode, hvori lønnen er optjent.
Endvidere kan  

 andre løndele end hovedlønnen vedrøre en længere ikke nærmere specificeret  

 forudgående  

 periode.
Det ville forbedre ATP-koncernens muligheder for at udnytte data i  

 indkomstregistret, hvis de blev periodiseret på optjeningsperioden.
Spørgsmålet om periodisering af oplysningerne i  

 indkomstregistret har været genstand for drøftelse med visse  

 erhvervsorganisationer.  

 Den foreslåede periodisering er udtryk for et kompromis mellem de data  

 virksomhederne har mulighed for indberette til indkomstregistret og de  

 ønsker, myndighederne har til de indberettede data.
Periodiseringsprincippet  

 fastholdes derfor.
Herudover foreslår ATP-koncernen, at en række yderligere  

 oplysninger skal indberettes til indkomstregistret.
Uden denne ændring for så  

 vidt angår periodisering og de yderligere oplysninger, vil ATP-koncernen  

 fortsat have behov for at indhente supplerende oplysninger hos virksomhederne  

 og borgerne.
Udvidelse af kredsen af oplysninger, som skal indberettes  

 til indkomstregistret, vil alene kunne ske efter en analyse af de byrder, der  

 pålægges erhvervslivet, de lettelser, der samtidig kan skabes for  

 erhvervslivet, og den nytte oplysningerne har for det offentlige.
Herunder  

 mulighederne for ved ændring af reglerne at kunne foretage administrationen  

 på grundlag af oplysninger, som allerede efter forslaget vil skulle  

 indberettes til indkomstregistret.
Ud fra disse betragtninger er de  

 yderligere  

 oplysninger ikke medtaget blandt de oplysninger, som efter lovforslaget skal  

 indberettes til indkomstregistret.
 ATP-koncernen vil tidligst kunne udveksle oplysninger med  

 indkomstregistret pr. 1. januar 2008. Det findes hensigtsmæssigt, at det  

 hidtidige dataflow fra SKAT opretholdes sideløbende med med de systemmæssige  

 tilpasninger til indkomstregisteret i en rimelig overgangsperiode efter den  

 1. januar 2008 for at sikre udveksling og kvalitet af de nødvendige data.
SKAT forventer tidligst ændringer i det eksisterenede  

 COR-system i forbindelse med fase III i systemmoderniseringen.
SKAT vil  

 derfor også i 2008 kunne levere ATP-data fra COR-systemet til ATP-koncernen.  

 Leverancer i 2009 og efterfølgende aftales bilateralt.
 Det foreslås, at løntimebegrebet i indkomstregistret  

 harmoniseres med ATP-lovens arbejdstimebegreb.
ATP-lovens arbejdstimebegreb ligger tæt op ad  

 løntimebegrebet, som indkomstregistret i øvrigt hviler på.
Den eneste  

 umiddelbare forskel er tilsyneladende, at arbejdstimebegrebet omfatter  

 sygdomsperioder, hvor arbejdsgiveren udbetaler dagpenge.
Det omfatter  

 løntimebegrebet ikke.
 I det videre arbejde med undersøgelse af mulighederne for  

 optimal udnyttelse af indkomstregistrets potentiale, vil det dog kunne indgå,  

 om det på sigt kan være muligt at harmonisere de to begreber.
 Det drøftes mellem Lønmodtagernes Garantifond og SKAT,  

 hvorledes der skal forholdes i forbindelse med lønindeholdelse.
 Drøftelserne er afsluttet, og konklusionerne indarbejdet  

 i følgeforslagets § 7, nr. 1, og § 14, nr. 14 og 15.
 Der lægges i forslaget ikke op til, at FerieKonto skal  

 foretage indberetninger til indkomstregistret, selv om oplysningerne vil  

 kunne  

 bruges af andre myndigheder i kontroløjemed (f.eks. om der oppebæres andre  

 ydelser i ferieperioder).
 Det vil indgå i fremtidige overvejelser om videreudvikling  

 af indkomstregistret, om disse oplysninger vil skulle indberettes til  

 indkomstregistret.
 Det vil være hensigtsmæssigt også at lade ordninger på det  

 aftalebaserede område være omfattet af indkomstregistret, da dette vil give  

 mulighed for lettelser for arbejdsgiverne.
Forslaget vil indebære en udvidelse af de indberetninger,  

 som skal foretages til indkomstregistret.
Eventuelle udvidelser af de  

 oplysninger, som skal indberettes til indkomstregistret bør drøftes med  

 erhvervslivet.
Derfor er det anførte ikke taget med i lovforslagene.
Dansk Arbejdsgiverforening Det fremgår af lovforslaget, at en række ministerier på  

 sigt forventer at kunne opnå administrative lettelser som konsekvens af  

 indkomstregistret.
DA finder, at der i denne forbindelse skal være fokus på  

 at forenkle eksisterende lovgivning frem for at fastholde denne og øge  

 indberetningsbyrden for virksomhederne.
Samlet set må virksomhedernes  

 administrative byrder ikke stige som følge af offentlige myndigheders og  

 A-kassers ønske om administrative lettelser.
Det er regeringens mål at lette virksomhedernes  

 administrative byrder.
Ved yderligere udbygning af indkomstregistret og  

 udbredelse  

 af anvendelse af data i indkomstregistret, vil dette mål blive holdt for øje.
 Alle fremtidige ændringer af indberetningspligten bør  

 drøftes med erhvervslivets organisationer med udgangspunkt i en AMVAB-måling.
Erhvervslivets organisationer vil blive inddraget i  

 forbindelse med senere ændringer af indberetningspligten, og konsekvenserne  

 for virksomhedernes administrative byrder vil indgå i forbindelse med  

 beslutninger herom.
Det fremgår af lovforslaget, at der vil blive nedsat et  

 forum i tilknytning til indkomstregistret, hvor senere udvikling af  

 indkomstregistret  

 vil blive drøftet med de indberetningspligtige og aftagerne af data fra  

 indkomstregistret.
 Det er vigtigt, at det i loven præciseres, at den enkelte  

 sagsbehandler alene kan opnå en målrettet adgang til data fra  

 indkomstregistret.  

 I forbindelse med konkrete sagsbehandlingsbehov.
 Der henvises til Datatilsynets høringssvar og kommentarerne  

 til dette.
 DA anmoder om adgang til data fra indkomstregistret til  

 brug for arbejdsmarkedsstatistik.
 LetLøn videresender i dag lønstatistikoplysninger til DA.  

 Lønstatistikken er ikke omfattet af indkomstregistret.
 For så vidt angår adgang til oplysninger i indkomstregistret  

 kræver dette dels et analysearbejde med henblik på at få klarlagt, hvilke  

 oplysninger DA er interesseret i, og dels en drøftelse med Datatilsynet, om  

 hvorledes en eventuel adgang vil kunne etableres.
Indberetning af ansættelses- og fratrædelsesperiode er en  

 væsentlig byrde.
Hertil kommer, at der ved indberetningen til  

 indkomstregistret  

 skal anvendes to forskellige periodiseringsprincipper.
Det er vigtigt, at man  

 fokuserer på de datoer og perioder, som mange virksomheder har mulighed for  

 at få fra deres lønsystemer, og det er vigtigt at fastholde, at den periode,  

 der skal indberettes, ikke nødvendigvis er den periode, optjeningen vedrører.
Spørgsmålet om den nærmere udformning af kravene til  

 indberetningerne vil skulle drøftes i den følgegruppe med deltagelse af  

 erhvervsorganisationer , der vil blive nedsat i forbindelse med  

 implementeringen  

 af loven.
Det er væsentligt, at indberetningsbyrden bliver så lille som  

 muligt, herunder at de oplysninger, som skal indberettes i videst muligt  

 omfang bør være oplysninger, som allerede indgår i virksomhedernes  

 lønsystemer.  

 Som det fremgår af pkt. 3.2 i de almindelige bemærkninger til lovforslaget,  

 er der ikke nødvendigvis sammenhæng mellem den lønperiode, der skal  

 indberettes og den periode, hvor lønnen er optjent.
 For medarbejdere med skiftende arbejdssteder kan der være  

 situationer, hvor det vil være vanskeligt for en virksomhed at foretage  

 korrekt indberetning af den produktionsenhed, medarbejderen er tilknyttet.
 Det vil i den følgegruppe med deltagelse af erhvervsorganisationer,  

 der nedsættes i forbindelse med implementeringen af loven blive drøftet,  

 hvorledes  

 indberetningen af produktionsenheder tilrettelægges mest hensigtsmæssigt.  

 Herunder af hensyn til ansatte med skiftende arbejdssteder.
En række barselsudligningsordninger, som har eksisteret i  

 en årrække, er baseret på bidrag opgjort på grundlag af virksomhedernes  

 lønsum.
I disse ordninger har man ikke kendskab til de enkelte medarbejdere,  

 der betales bidrag for.
Derfor er det ikke umiddelbart muligt at indberette  

 disse oplysninger til indkomstregistret.
Det er DAs forventning, at  

 Familie-  

 og Forbrugerministeriets lovforslag om en national barselsudligningsordning  

 ændres i overensstemmelse hermed.
Disse virksomheder skal herefter heller  

 ikke være forpligtet til at indberette til oplysninger om  

 barselsudligningsordninger  

 til indkomstregistret.
Der er i barselsudligningsloven indføjet, at arbejdsgivere,  

 hvor alle medarbejdere er med i decentrale barselsudligningsordninger, skal  

 meddele ATP herom og ikke skal indberette CPR-numre for disse medarbejdere.  

 Arbejdsgivere, hvor kun en del af medarbejderne er med i den lovbaserede  

 barselsudligningsordning, indberetter CPR-numre for denne del af  

 medarbejderne.
Arbejdsgivere, hvor alle er omfattet af den lovbaserede  

 ordning, skal indberette CPR-numre for samtlige medarbejdere.
ATP sender  

 opkrævning og indberetningsliste til virksomhederne, som selv beregner og  

 indberetter de tilhørende medarbejdere.
Der er tale om en midlertidig ordning  

 indtil indkomstregistret er etableret.
Når indkomstregistret er sat i værk,  

 er der i lovforslaget forudsat, at disse oplysninger indhentes via  

 indkomstregistret,  

 også for de medarbejdere, som er med i en decentral udligningsordning.
Indberetningsfristerne efter forslaget er udformet på  

 grundlag af fristerne for angivelse og afregning af A-skat.
Dette er  

 problematisk  

 for store virksomheder, som skal afregne A-skat den sidste hverdag i måneden.  

 DA finder, at fristen bør være den samme for alle virksomheder (10. i den  

 efterfølgende måned henholdsvis den 17. januar). Alternativet er at rykke  

 afregningsfristen for A-skat til dette tidspunkt for alle virksomheder.
Med henblik på, at indberetningen til indkomstregistret  

 kan erstatte den månedlige angivelse af A-skat, skal indberetningen ske  

 senest samtidig med afregningsfristen for A-skat.
DA har ret i, at  

 alternativet  

 er at rykke afregningsfristen for A-skat.
Dette har regeringen dog ikke  

 planer om at gøre.
Dansk Handel & Service Lovforslaget tilgodeser først og fremmest effektiviseringer  

 af den offentlige sektor.
Samtidig påføres virksomhederne yderligere byrder.  

 Det er ikke rimeligt at virksomhederne påføres øgede administrative byrder om  

 forhold, der ikke vedrører dem.
Ifølge forslaget er der balance mellem de nye  

 indberetningspligter og de lettelser, der samtidig gennemføres.
Dansk Handel  

 og Service deler ikke denne opfattelse, da sådanne generelle opgørelser altid  

 er behæftet med en usikkerhed, og ikke i tilstrækkelig grad afdækker de  

 faktiske byrder.
Endelig rammer byrderne forskelligt afhængigt af  

 virksomhedens størrelse og branchetilknytning.
Der er foretaget en AMVAB-måling af byrderne og  

 lettelserne i forbindelse med lovforslaget.
Denne måling viser som nævnt af  

 Dansk Handel & Service, at der er balance mellem de byrder og de  

 lettelser, der gennemføres for virksomhederne.
Der vil altid være en  

 usikkerhed forbundet med en sådan måling af byrder, som ikke er indført  

 endnu.
Regeringen finder dog ikke, at der er grund til at betvivle målingen.
 I øvrigt skal det påpeges, at Dansk Arbejdsgiverforening  

 og Dansk Industri har deltaget i tilrettelæggelsen af AMVAB-undersøgelsen og  

 den efterfølgende vurdering af resultaterne.
 Forskellene mellem virksomhederne kan betyde at nogle  

 virksomheder netto vil opleve forøgede byrder, mens andre virksomheder vil få  

 en større lettelse.
 For virksomheder, der har digital lønbehandling, vil  

 lønbehandlingssystemerne skulle tilrettes, men herefter vil  

 indberetningsbyrden  

 ikke være væsentlig.
For de ikke digitale virksomheder vil indberetningsbyrden  

 være større.
Byrden for disse virksomheder vil dog blive lempet gennem  

 etablering af hotline og eventuelt rådgivningsteams samt etablering af et  

 tastecenter, som virksomhederne i papirform kan indsende oplysningerne til.  

 Disse virksomheder vil kunne opleve en lettelse ved at gå over til digital  

 lønbehandling.
 Endelig vil der fortsat blive arbejdet med yderligere  

 tiltag, som sikrer en optimal udnyttelse af indkomstregistrets potentiale,  

 således at virksomhederne kan få yderligere lettelser.
Indberetningerne vil ikke være baseret på de faktiske  

 lønudbetalinger for perioden.
Det vil ofte være umuligt at opgøre den  

 korrekte arbejdstid på det tidspunkt, hvor lønudbetalingen finder sted.  

 Overenskomstbestemmelser  

 om lønudbetaling, beregning af overtid m.v. vil ikke kunne foretages korrekt,  

 medmindre tidspunktet for lønudbetalingen fastsættes til efter månedens  

 udløb.
Oplysningerne i indkomstregistret vil derfor ikke altid være korrekte.  

 En konsekvens vil være, at mange virksomheder rykker tidspunktet for  

 lønudbetalingen, således at udbetalingen sker på samme tidspunkt som  

 indberetningen til indkomstregistret.
Der nedsættes en følgegruppe, hvor blandt andet tekniske  

 spørgsmål i forbindelse med indberetningen til indkomstregistret vil kunne  

 løses.
I denne følgegruppe inddrages erhvervslivets organisationer.
De rejste  

 spørgsmål er af teknisk karakter og løses bedst i denne følgegruppe.
I forbindelse med de tiltag, der skal sikre yderligere  

 lettelser hos de offentlige myndigheder, er der en risiko for, at dette fører  

 til yderligere byrder for virksomhederne.
Det er vigtigt, at virksomhederne  

 opnår de fordele, som er nævnt i forslaget, og at det ikke betyder forringede  

 vilkår i øvrigt.
Derfor er det vigtigt, at offentligt/privat samarbejde  

 indtænkes i løsningerne.
Dette indfrier forslaget ikke.
Fokus skal være på at  

 forenkle lovgivningen frem for en stigning af indberetningspligterne.
 Der henvises til kommentaren til Dansk Arbejdsgiverforening.
Dansk Handel & Service ser frem til at blive inddraget  

 i overvejelserne om ændringer på andre ministerområder.
Særligt fremhæves  

 overvejelserne på Beskæftigelsesministeriets område, hvor det anføres, at  

 ændringerne vedrørende dagpengebetaling og G-dage vil medføre væsentligt  

 øgede byrder for virksomhederne afhængigt af, hvilken branche, der er tale  

 om.
Det kan oplyses, at arbejdsmarkedets parter vil blive  

 inddraget i forbindelse med forslag om eventuelle ændringer på  

 Beskæftigelsesministeriets område, f.eks i forhold til en fremtidig  

 G-dagsordning.
Inddragelsen vil ske efter den normale procedure i forbindelse  

 med høring af lovforslag og bekendtgørelsesudkast, hvor disse altid  

 fremsendes  

 til Beskæftigelsesrådet eller Beskæftigelsesrådets Ydelsesudvalg til  

 bemærkning.
 I øvrigt bemærkes, at lovforslag, der sendes i ekstern  

 høring, også vil blive lagt på internetsiden www.høringsportalen.dk.
I forhold til den generelle bemærkning om væsentlige  

 øgede byrder for virksomhederne, f.eks som følge af ændring af  

 G-dagsreglerne, bemærkes, at de administrative byrder, som arbejdsgiverne i  

 dag har i forbindelse med G-dagsordningen, vil bortfalde.
Dette skyldes, at  

 arbejdsgiverne efter en ny G-dagsordningen ikke skal vurdere, om personen er  

 berettiget til dagpengegodtgørelsen.
Den seneste AMVAB-undersøgelse på  

 området viste, de administrative byrder ved den nuværende ordninger er på  

 omkring 20 mio. kr. årligt.
De administrative lettelser for arbejdsgiverne i  

 forbindelse med ændringen af G-dagsordningen forventes at blive i samme  

 størrelsesorden.
Indberetning af ansættelses- og fratrædelsesperiode er en  

 væsentlig byrde.
Hertil kommer, at der ved indberetningen til  

 indkomstregistret  

 skal anvendes to forskellige periodiseringsprincipper.
Det er vigtigt, at man  

 fokuserer på de datoer og perioder, som mange virksomheder har mulighed for  

 at få fra deres lønsystemer, og det er vigtigt at fastholde, at den periode,  

 der skal indberettes, ikke nødvendigvis er den periode, optjeningen vedrører.
 Der henvises til kommentarerne til høringssvaret fra  

 Dansk Arbejdsgiverforening.
 For virksomheder med ansatte med flere arbejdssteder vil  

 det være en betydelig byrde for virksomhederne at vedligeholde  

 produktionsenhedsnumrene.
 Der henvises til kommentarerne til høringssvaret fra  

 Dansk Arbejdsgiverforening.
Indberetningsfristerne efter forslaget er udformet på  

 grundlag af fristerne for angivelse og afregning af A-skat.
Dette er  

 problematisk  

 for store virksomheder, som skal afregne A-skat den sidste hverdag i måneden.  

 Fristen bør være den samme for alle virksomheder (10. i den efterfølgende  

 måned henholdsvis den 17. januar).
 Der henvises til kommentarerne til høringssvaret fra Dansk  

 Arbejdsgiverforening.
Dansk Industri DI vurderer, at lovforslaget netto vil være en administrativ  

 byrde for erhvervslivet.
Byrderne i forbindelse med afstemning af  

 oplysninger, kontrol og indberetning således vil overstige det skønnede  

 beløb.
Der er foretaget en AMVAB-måling af byrderne og  

 lettelserne i forbindelse med lovforslaget.
Der vil altid være en usikkerhed  

 forbundet med en sådan måling af byrder, som ikke er indført endnu.  

 Regeringen  

 finder dog ikke, at der er grund til at betvivle målingen.
 Det foreslås, at Skatteministeriet opstiller en plan for,  

 hvorledes ministeriet ved implementeringen vil sikre, at de byrderne og  

 lettelserne bliver som skønnet.
Da det er regeringens mål at lette erhvervslivets administrative  

 byrder, vil der til stadighed blive overvejet, hvilke muligheder der er for  

 at lette virksomhedernes byrder.
Dette gælder, uanset hvorledes nettobyrderne  

 i forbindelse med indkomstregistret bliver.
 Endvidere vil det i forbindelse med den følgegruppe, der  

 etableres i forbindelse med implementeringen af indkomstregistret blive  

 drøftet med erhvervslivets organisationer, hvorledes erhvervslivets byrder  

 kan begrænses mest muligt indenfor de i lovforslaget udstukne rammer.
DI opfordrer til, at der bliver taget yderligere tiltag  

 til regelforenkling på beskæftigelsesområdet, således at f.eks. refusion af  

 sygedagpenge kan blive integreret med indkomstregistret, så oplysningerne i  

 indkomstregistret bliver genbrugt til forudfyldelse af blanketter vedr.  

 ansøgning  

 om refusion af sygedagpenge.
Ved en integration af beskæftigelsesområdet i  

 indkomstregistret er det afgørende, at det ikke medfører fornyede krav om  

 indberetning af flere oplysninger.
I stedet bør administrationen af  

 beskæftigelsesområdet ske på baggrund af de oplysninger, som virksomhederne  

 allerede har indberettet til indkomstregistret.
 Generelt kan oplyses, at der allerede er iværksat et  

 analysearbejde med henblik på at afdække indkomstregistrets muligheder i  

 forhold til yderligere at nedbringe arbejdsgivernes administrative byrder  

 samt med henblik på yderligere regelforenkling for borgerne og virksomhederne  

 mv.
Arbejdsdirektoratet har oplyst, at der ikke ses at være  

 noget til hindre for, at den landsdækkende digitale løsning til brug for  

 anmeldelse af sygefravær samt anmodning om refusion af syge- og  

 barseldagpenge,  

 vil kunne anvende oplysningerne fra indkomstregistret.
Dette ville kunne være  

 relevant både i forhold til forudfyldelse af oplysninger der skal afgives af  

 arbejdsgiveren og i forhold til kontrol.
 DI opfordrer til at fremtidige ændringer af indberetningspligten  

 til indkomstregistret drøftes med erhvervsorganisationerne med udgangspunkt i  

 AMVAB-målinger.
 Der henvises til kommentaren til Dansk Arbejdsgiverforenings  

 høringssvar.
Dansk Landbrug og Landbrugsrådet Det er meget uheldigt, at virksomhederne pålægges ekstra  

 administrative byrder.
Den udvidede indberetningspligt vil især ramme  

 virksomheder med få ansatte, da disse virksomheder er kendetegnet ved ofte  

 ikke at anvende elektronisk løsninger til lønregnskabet.
Endvidere vil disse  

 virksomheder opleve at lettelserne ikke kompenserer for de ekstra byrder.
 Der henvises til kommentarerne til høringssvaret fra  

 Dansk Handel & Service.
 Der anmodes om adgang til at se beregningerne af de  

 administrative byrder for virksomhederne.
 I forbindelse med fremsættelsen af lovforslaget vil  

 Erhvervs- og Selskabsstyrelsens rapport om de administrative byrder blive  

 tilgængelig på Erhvervs- og Selskabsstyrelsens hjemmeside.
Landbrugsrådet og Dansk Landbrug er opmærksomme på, at  

 der vil blive etableret et indtastningscenter, hvor de virksomheder, der ikke  

 indberetter digitalt kan få indtastet deres indberetninger.
Det vurderes dog,  

 at dette vil virke som en irritationsbyrde for de virksomheder, som ikke  

 anvender elektroniske løsninger i deres lønregnskab, og som ikke anvender et  

 lønservicebureau.
Som det fremgår af kommentarerne til høringssvaret fra  

 Dansk Handel & Service vil nettobyrderne i forbindelse med lovforslaget  

 være størst for virksomheder, der ikke indberetter digitalt.
Der er derfor  

 fokus på at lette disse byrder ved etablering af et tastecenter og etablering  

 af telefonisk hot-line.
Endvidere overvejes mulighederne for etablering af  

 rådgivningsteams.
Beklageligvis har erhvervslivets organisationer ikke været  

 inddraget i forbindelse med udarbejdelsen af lovforslaget.
Landbrugsrådet og  

 Dansk Landbrug ønsker at indgå i en konstruktiv dialog og opfordrer til, at  

 der snarest holdes et møde mellem Skatteministeriet og brancherne.
Forslaget har været drøftet med en række erhvervsorganisationer.  

 Dog ikke Landbrugsrådet og Dansk Landbrug.
Der lægges stor vægt på en  

 inddragelse af erhvervslivets organisationer.
Landbrugets organisationer vil  

 derfor blive inddraget i den følgegruppe, der skal fungere i forbindelse med  

 implementeringen af indkomstregistret.
Dansk Landbrugsrådgivning, Landscenteret Der opfordres til, at der arbejdes seriøst på at få  

 harmoniseret de oplysninger, offentlige myndigheder anvender i deres  

 sagsbehandling.  

 Selv om edb-systemer og detaljerede indberetninger kan tackle vanskelige  

 beregninger for ydelser, skal borgeren helst kunne forstå sammenhængen.
Der vil fortsat blive arbejdet med at yderligere tiltag,  

 som sikrer en optimal udnyttelse af indkomstregistrets potentiale.
Herunder  

 så flere myndigheder vil kunne administrere på baggrund af data i  

 indkomstregistret.
Datatilsynet Datatilsynet forudsætter, at det i lovforslaget  og  

 eventuelt følgelovgivningen  klart omtales, hvilken kontrol  

 myndighederne  

 kan udøve på grundlag af indkomstregistret.
Endvidere må den regulering, der  

 etableres, sætte de fornødne rammer om de databehandlinger, der kan  

 foretages.
Lovforslagets almindelige bemærkninger og bemærkningerne  

 til de enkelte bestemmelser, der giver adgang til oplysninger i  

 indkomstregistret indeholder en grundig beskrivelse af, hvad data i  

 indkomstregistret skal anvendes til, herunder de kontroller, myndighederne  

 kan udøve.
Rammerne for databehandlingen fastsættes dels i bestemmelserne,  

 som giver adgang til indkomstregistret og dels de nærmere regler der udstedes  

 i medfør af loven, de aftaler om adgang, der indgås mellem SKAT og de  

 myndigheder m.v., der skal have adgang til oplysninger i registret, samt i  

 registerforskrifterne.
 Datatilsynet noterer sig, at lovforslaget ikke giver  

 mulighed for at fravige persondatalovens regler.
 Dette er korrekt.
 Datatilsynet forudsætter, at told- og skatteforvaltningen  

 er dataansvarlig for indkomstregistret.
 Dette fremgår af pkt. 3.1. i de almindelige bemærkninger.
Datatilsynet henleder opmærksomheden på persondatalovens  

 § 5, stk. 2, om, at indsamlingen af oplysninger skal ske til  

 udtrykkeligt angivne og saglige formål, og at senere sagsbehandling ikke må  

 være uforenelig med disse formål.
Datatilsynet går ud fra, at  

 Skatteministeriet har overvejet formålene med det foreliggende forslag og  

 fundet dem i overensstemmelse hermed.
Datatilsynet har ikke grund til at  

 anfægte formålene, og påpeger, at efterfølgende etablering af adgang til  

 indkomstregistret også skal overholde disse principper.
 Skatteministeriet har overvejet formålene med  

 lovforslaget, og fundet dem i overensstemmelse med principperne i  

 persondatalovens  

 § 5, stk. 2, og noterer sig, at Datatilsynet ikke har fundet grund  

 til at anfægte formålene.
Ved efterfølgende etablering af adgang til indkomstregistret  

 vil reglerne i persondatalovens § 5, stk. 2, endvidere blive  

 overholdt.
I bemærkningerne til lovforslagets § 7, stk. 2, er der  

 derfor indsat en bemærkning om, adgang gives under iagttagelse af reglerne i  

 persondatalovens § 5, stk. 2.
 Datatilsynet anbefaler, at det i bemærkningerne beskrives,  

 hvorledes det sikres, at oplysninger, der alene er indberettet med  

 statistikformål ikke anvendes til kontrolformål.
Det bemærkes, at der ikke indberettes oplysninger til  

 indkomstregistret alene med statistiske formål.
Danmarks Statistik vil kunne  

 anvende oplysninger i indkomstregistret til statistiske formål, men  

 oplysningerne indberettes samtidig til indkomstregistret med henblik på  

 anvendelse  

 til andre formål af de myndigheder mv., som får adgang til indkomstregistret.
Datatilsynet henleder endvidere opmærksomheden på  

 persondatalovens § 5, stk. 3, om, at oplysninger, som behandles,  

 skal være relevante og tilstrækkelige og ikke omfatte mere, end hvad der  

 kræves til opfyldelse af de formål, hvortil oplysningerne indsamles og de  

 formål, hvortil oplysningerne senere behandles.
Datatilsynet har ikke  

 grundlag for at antage, at registret er i strid med denne bestemmelse, men  

 påpeger, at efterfølgende etablering af adgang til registret forudsætter en  

 selvstændig vurdering i forhold til § 5, stk. 3.
 Der er som følge heraf indsat en sætning i bemærkningerne  

 til § 7, stk. 1, en bemærkning om, at persondatalovens § 5,  

 stk. 3, skal vurderes selvstændigt i forbindelse med, at der gives  

 adgang til indkomstregistret.
Datatilsynet gør opmærksom på, at det følger af  

 persondatalovens § 5, stk. 1, at behandlingen af oplysninger skal  

 ske i overensstemmelse med princippet om god databehandlingsskik.
Dette  

 betyder,  

 at behandlingen skal være rimelig og lovlig.
 Dette vil også blive fulgt ved administration af loven.
 Datatilsynet forudsætter, at de hjemler til adgang til  

 oplysninger i indkomstregistret, der indsættes i særlovgivningen skal  

 respektere  

 persondatalovens rammer.
Lovforslaget giver ikke mulighed for at fravige  

 persondatalovens regler.
Dette forudsættes også at være gældende for  

 hjemlerne  

 i særlovgivningen til adgang til data i indkomstregistret.
Datatilsynet understreger vigtigheden af, at det konkret  

 overvejes, hvorvidt det er sagligt og nødvendigt at give adgang til  

 indkomstregistret,  

 og om der på det enkelte område kan gives begrænset adgang til oplysninger i  

 registret.
Det er et grundlæggende krav, at der ikke gives myndigheder m.v.  

 adgang til oplysninger, som de ikke har behov for i deres konkrete  

 myndighedsudøvelse.
 Bemærkningerne til § 7, stk. 1 er ligeledes  

 præciseret på dette punkt.
Datatilsynet forudsætter i sin praksis, at myndighederne  

 i forbindelse med sammenstilling og samkøring i kontroløjemed har et klart og  

 utvetydigt grundlag at arbejde på.
Hvis det med følgeforslaget er hensigten,  

 at skabe hjemmel til samkøringer i kontroløjemed, skal Datatilsynet anbefale,  

 at dette udtrykkeligt fremgår af bemærkningerne til de enkelte bestemmelser.
 Det fremgår af bemærkningerne til lovforslaget, at  

 lovforslaget ikke selvstændigt giver hjemmel til samkøring i kontroløjemed.
Datatilsynets høringssvar har været sendt til de ministerier  

 i hvis lovgivning, der i følgeforslaget indsættes bestemmelser om adgang til  

 oplysninger til indkomstregistret.
Dette har ført til en præcisering af  

 hjemlerne  

 til kontrolsamkøring mv.
Borgere, som berøres af en kontrolordning, skal i  

 almindelighed gøres opmærksom på myndighedernes adgang til at foretage  

 samkøring i kontroløjemed, inden kontrollen iværksættes.
Endvidere skal  

 samkøringen så vidt muligt alene finde sted, hvis de personer, der omfattes  

 af kontrollen, har fået meddelelse om kontrolordningen, inden de afgiver  

 oplysningerne til myndigheden.
 Der er indsat en bemærkning herom i bemærkningerne til  

 § 7, stk. 4.
Sammenstilling og samkøring i kontroløjemed forudsætter  

 anmeldelse hos Datatilsynet, og at Datatilsynets udtalelse indhentes, inden  

 kontrollen iværksættes.
Det er Datatilsynets opfattelse, at antallet af  

 sagsbehandlere, der er beskæftiget med sammenstilling og samkøring i  

 kontroløjemed, skal begrænses mest muligt.
 Der er indsat en bemærkning herom i bemærkningerne til  

 § 7, stk. 4.
 Datatilsynet henleder opmærksomheden på sikkerhedsbekendtgørelsen  

 og dens regler om autorisation og adgangskontrol.
 Udformningen af de nærmere regler for adgang til  

 oplysninger i indkomstregistret vil ske i respekt for reglerne i  

 sikkerhedsbekendtgørelsen.
Efter lovforslagets § 6 har den, de indberettede oplysninger  

 vedrører, adgang til de oplysninger, der er indberettet vedrørende den  

 pågældende.
Datatilsynet gør opmærksom på, at der herudover er ret til  

 registerindsigt  

 efter persondatalovens § 31, stk. 1.
 Der er indsat en bemærkning herom i bemærkningerne til  

 § 6.
Datatilsynet går ud fra,   

 	  

 at såvel  

 elektronisk indberetning til registret og videregivelse herfra samt  

 indhentelse/fremsendelse  

 af elektroniske skattekort vil ske under iagttagelse af de fornødne  

 sikkerhedsforanstaltninger, Persondatalovens regler kan ikke fraviges i forbindelse  

 med indkomstregistret.
Der vil blive taget højde for dette i forbindelse med  

 udformningen af de nærmere regler og procedurer i forbindelse med  

 indkomstregistret, og der vil blive udarbejdet sikkerhedspolitiker.
  

 	  

 at såvel told- og  

 skatteforvaltningen som de myndigheder m.v., der får adgang til oplysninger i  

 indkomstregistret udarbejder en sikkerhedspolitik, og   

 	  

 at der vil blive  

 taget højde for kravene til sikkerhed ved fastsættelsen af de nærmere regler  

 i forbindelse med indkomstregistret.
Datatilsynet finder det uklart, hvad hensigten med  

 § 7, stk. 4, er, herunder forholdet mellem stk. 1 og  

 stk. 4, sammenholdt med bemærkningen om, at aftalerne om adgang til  

 indkomstregistret skal verificeres af Datatilsynet (bemærkningerne til  

 § 7, stk. 4). Datatilsynet finder, at den dataansvarlige i første  

 omgang må vurdere, om betingelserne for videregivelse er opfyldt, dvs. om  

 myndighederne har den fornødne hjemmel til adgang.
Datatilsynet vil stå til  

 rådighed med rådgivning og vejledning.
Endvidere kan der være behov for, at  

 de myndigheder, der skal indberette oplysninger til eller indhente  

 oplysninger fra indkomstregistret, gennemgår deres eksisterende anmeldelser.  

 Datatilsynet vil i den forbindelse være i dialog med de pågældende.
 Bemærkningerne til § 7, stk. 4 er rettet til i  

 overensstemmelse med det anførte.
 Datatilsynet anmoder om at blive hørt i forbindelse med  

 fastsættelse eller ændring af regler om behandling af persondata i  

 bekendtgørelser  

 mv. udstedt i medfør af loven.
 Datatilsynet vil blive hørt i forbindelse med sådanne  

 regeludstedelser og ændringer.
Finansrådet Det foreslås, at indberetningen af uddelinger fra fonde  

 m.v. alene skal indberettes én gang årligt frem for månedligt.
Formålet med indkomstregistret er at skabe en mere samlet  

 og aktuel registrering af borgernes indkomstforhold og arbejdsomfang.
Som led  

 heri foreslås, at indberetningerne til indkomstregistret skal ske månedligt.
Finansrådet oplyser, at udlodningerne fra fondene typisk  

 alene sker én gang årligt.
En sådan udlodning vil efter forslaget skulle  

 indberettes for den måned udlodningen foretages.
Udlodningen skal ikke  

 fordeles på 12 måneder.
 Indberetningerne af A-indkomst samt produktionsenheder  

 til eIndkomst bør kunne føre til forenkling af fordeling af provenuet af  

 selskabsskatten, særligt for pengeinstitutter, hvor fordelingen altid sker  

 med udgangspunkt i lønudbetalingerne og fordelingen af de ansatte mellem de  

 enkelte kommuner.
Det fremgår af den foreslåede ændring i § 10 i  

 konsekvensforslaget, at den kommune, der foretager fordelingen og  

 fordelingsnævnet,  

 får adgang til oplysninger i indkomstregistret med henblik på fordelingen af  

 selskabsskatter.
Det fremgår endvidere af bestemmelsen, at oplysninger alene  

 skal indhentes hos selskabet, hvis oplysningerne ikke kan indhentes i  

 indkomstregistret  

 eller hos told- og skatteforvaltningen.
Foreningen af Statsautoriserede Revisorer Det bør overvejes, om de løbende indberetninger kan  

 tilrettelægges således, at der ikke er behov for fremsendelse af supplerende  

 indberetninger til Danmarks Statistik.
 Data i indkomstregistret er primært anvendelige til at  

 udarbejde beskæftigelsesstatistik.
Indberetinger til lønstatistikken er væsentligt mere  

 detaljerede  og afgrænsede iht. bindende EU-lovgivning - end  

 oplysninger i  

 indkomstregistret.
Danmarks Statistik er derfor forpligtet til fortsat at  

 indhente disse oplysninger direkte fra respondenterne (dog overvejende via  

 virksomhedernes tilknyttede lønbureauer).
Danmarks Statistik er fuldt opmærksom på, at i det omfang  

 oplysninger fra indkomstregistret kan erstatte de nuværende indhentede  

 oplysninger fra virksomheder/lønbureauer, vil de blive erstattet.
Det drejer  

 sig imidlertid om et forholdsvis begrænset antal oplysninger.
 Det foreslås, at der ved indberetning af løntimer alene  

 skal ske indberetning, hvis timetallet ikke er 37 timer om ugen.
 Det er væsentligt for indkomstregistret, at lønperiodens  

 løntimer indberettes, da det ellers ikke er muligt at skelne mellem de  

 situationer, hvor timetallet er 37 timer om ugen og de situationer, hvor der  

 mangler indberetning af timetallet.
 Der spørges, om det kan give problemer at fastslå, hvem  

 der er den hovedindeholdelsespligtige i forbindelse med det elektroniske  

 skattekort.
Efter de foreslåede regler skal den hovedindeholdelsespligtige  

 have tilsendt et elektronisk skattekort, mens andre indeholdelsespligtige  

 skal have tilsendt et elektronisk bikort.
I forbindelse med udsendelse af et  

 hovedkort til en ny hovedindeholdelsespligtig, vil et tidligere udsendt  

 hovedkort til en anden indeholdelsespligtig blive trukket tilbage ved  

 udsendelse af et bikort.
 Det bør overvejes, hvorvidt der fortsat efter indførelsen  

 af indkomstregistret er mulighed for at foretage regulering af for meget  

 indeholdt A-skat og/eller arbejdsmarkedsbidrag i løbet af et indkomstår, samt  

 hvorledes indberetningen af en korrektion skal foretages i forhold til  

 angivelse af lønperiode og A-skatteperiode.
Regulering af for meget indeholdt A-skat eller arbejdsmarkedsbidrag  

 sker ved ændring af de data, der ligger til grund for A-skatten og/eller  

 arbejdsmarkedsbidraget.
Der skal således korrigeres for den periode, hvor der  

 er konstateret fejl i indberetningen.
 Fysiske og juridiske personer, der ikke er hjemmehørende i  

 Danmark, og som ikke driver erhvervsmæssig virksomhed med fast driftssted i  

 Danmark, skal ikke indeholde A-skat eller foretage MIA-indberetning og er  

 ikke omfattet af pligten til at indberette oplysninger efter  

 skattekontrollovens §§ 7-7 C, 7 J og 8 E på oplysningssedlen.  

 Beskæftiger  

 de imidlertid statsborgere i visse lande påhviler der arbejdsgiveren pligt  

 til at anmelde sig til registrering hos Erhvervs- og Selskabsstyrelsen og til  

 at indberette det samlede årlige ATP-bidrag på særlige indberetningslister  

 til ATP.
Efter forslagets § 2 omfatter indberetningspligtigen  

 til indkomstregistret de fysiske og juridiske personer, der er  

 indberetningspligtige  

 efter de i forslagets § 3 nævnte regler.
Dette indebærer, at der ikke  

 sker nogen ændringer for så vidt angår, hvem der er indberetningspligtige  

 efter skattekontrollovens §§7-7 C, 7 J og 8 E.
Der er dermed ikke behov for  

 en yderligere lempelse af indberetningspligten i forhold til reglerne i  

 skattekontrolloven  

 på dette punkt.
I denne anledning spørges der, om de pågældende  

 virksomheder vil være friholdt fra indberetning til indkomstregistret.
I  

 givet fald bør det overvejes med hjemmel i lovforslagets § 4,  

 stk. 4,  

 nr. 1, at disse fysiske og juridiske personers indberetningspligt ikke  

 udvides, og således at der alene skal ske årlig indberetning af ATP-bidrag  

   

 eventuelt til indkomstregistret.
For så vidt angår indberetningen til ATP vil denne kunne  

 erstattes med en indberetning til indkomstregistret for dermed at gøre  

 indberetningsformen ensartet.
En sådan indberetning vil kunne gøres årlig  

 frem for hovedreglen om månedlig indberetning til indkomstregistret.
Dette  

 vil blive overvejet i forbindelse med implementeringen af indkomstregistret.
 Det bør overvejes, hvilke muligheder borgerne skal have  

 for at give adgang til egne data i indkomstregistret, således at andre får  

 adgang til disse, frem for at borgeren udleverer sin egen adgangskode til de  

 pågældende.
Fra februar 2006 bliver skattemappen organiseret i nogle  

 grupper, hvor skatteyderen har mulighed for at autorisere tredjeparts adgang  

 til de forskellige grupper.
Det vil være helt naturligt, at der også bliver  

 mulighed for at autorisere til oplysningerne i indkomstregistret i  

 skattemappen Foreningen Danske Revisorer Det er en ubehagelig tanke, at alle lønmodtagere bliver  

 overvåget i et sådant system.
Indkomstregistret medfører alene en samlet registrering  

 af borgerne.
De oplysninger, som indgår i indkomstregistret er oplysninger,  

 som allerede i dag anvendes af de offentlige myndigheder, og som derfor  

 afgives til disse.
Endvidere vil de myndigheder, som anvender data i  

 registret alene have adgang til oplysninger, de skal bruge i deres  

 sagsbehandling.  

 Det vil sige oplysninger, de allerede i dag indhenter ad andre kanaler.
Skønnet over erhvervslivets byrder og lettelser i  

 forbindelse med indkomstregistret er mere udtryk for et håb end et realistisk  

 skøn.
Oplysninger, som i dag skal indberettes årligt eller med længere  

 interval end månedligt, skal efter forslaget indberettes månedligt, og der  

 skal ske opdeling på lønperioder.
Det virker som om, at det offentlige  

 forbrug skal holdes nede ved at overvælte udgifterne på virksomhederne,  

 hvilket ikke er i overensstemmelse med regeringens mål om at skabe  

 administrative  

 lettelser for virksomhederne.
 Der er i skønnet over de administrative byrder og  

 lettelser taget højde for, at indberetning skal ske månedligt.
Ved et skøn over byrderne som følge af en indberetningsordning,  

 som ikke eksisterer, vil der altid være tale om et skøn behæftet med en vis  

 usikkerhed.
Målingen viser, at byrderne og lettelserne stort set er i  

 balance, dog med en mindre nettolettelse.
Dette vil naturligvis variere fra  

 virksomhed til virksomhed.
Der vil således være virksomheder, som vil opleve  

 en nettobyrde, mens andre vil opleve en større nettolettelse.
 Det er regeringens mål at begrænse erhvervslivets byrder,  

 og arbejdet med udnyttelse af indkomstregistrets potentiale i forhold til  

 lettelse af virksomhedernes byrder vil fortsætte.
Foreningen Registrerede Revisorer FRR finder det uklart, om der for virksomhederne bliver  

 tale om mindre administrativt bøvl.
 Virksomhedernes byrder og lettelser i forbindelse med  

 forslaget skønnes at balancere  dog med en mindre nettolettelse.  

 Forskellene  

 mellem virksomhederne kan dog betyde at nogle virksomheder netto vil opleve  

 forøgede byrder, mens andre virksomheder vil få en større lettelse.
 Der er med forslaget åbnet for en delvis realisering af  

 en registeropbygning, der bringer staten meget tæt på den enkelte borgers  

 indkomstforhold.
De oplysninger, der skal indberettes til indkomstregistret  

 er som hovedregel oplysninger, som allerede i dag indhentes og anvendes af  

 offentlige myndigheder.
Med forslaget opnås blot en mere systematisk  

 indsamling heraf.
De offentlige myndigheder vil alene have adgang til  

 oplysninger  

 i indkomstregistret, som er nødvendige for deres virke.
De væsentligste økonomiske gevinster ligger hos det  

 offentlige.
Der er endnu ikke sat beløb på, men beløbet må være stort.
 Der henvises til beskrivelsen af de administrative og  

 økonomiske konsekvenser for det offentlige, som er udbygget i forhold til det  

 udkast, som blev sendt i høring.
 Det er ikke beskrevet, hvorledes oplysninger fra  

 registret skal flyde til indberetningspligtige virksomheder, som ikke kan  

 modtage oplysninger elektronisk, herunder de eventuelle nye byrder, disse  

 virksomheder vil blive pålagt.
Virksomheder der ikke anvender elektroniske  

 indberetningsløsninger vil få alternative indberetningsmuligheder stillet til  

 rådighed, herunder TastSelv og blanketter.
Blanketterne skal indsendes til  

 SKAT, som sørger for, at oplysninger kommer ind i indkomstregistret.
Det må  

 antages, at de virksomheder, der vælger sådanne alternative løsninger, vil få  

 ekstra byrder, som følge af at de skal indberette månedlige  

 indkomstoplysninger  

 for hver enkelt ansat.
Der vil i løsningen blive lagt vægt på at  

 indberetningen  

 bliver enkel og overskuelig.
Kommunikationen til virksomheden vil som  

 hovedregel være baseret på den løsning virksomheden vælger at indberette på.  

 Hvis f.eks. virksomheden vælger papirløsningen, vil f.eks. eSkattekortet  

 blive tilsendt på papir.
 I afsnittet for samlet vurdering af lovforslagets  

 økonomiske konsekvenser bør den samlede vurdering for eksempelvis  

 virksomhederne  

 opdeles på de enkelte elementer, der er beskrevet i lovforslaget.
Der henvises til Erhvervs- og Selskabsstyrelsens rapport  

 om den foretagne AMVAB-måling.
Rapporten vil blive offentliggjort på  

 Erhvervs- og Selskabsstyrelsens hjemmeside, når lovforslaget fremsættes.
 Det offentliges økonomiske og administrative konsekvenser  

 bør beskrives mere uddybende.
 Dette er sket.
Forsikring & Pension Pensionsinstitutterne vil skulle foretage månedlig  

 indberetning af ydelser m.v. samt indeholdt A-skat frem for årlig  

 indberetning  

 heraf.
Dette vil betyde en væsentlig forøget byrde for pensionsinstitutterne,  

 som ikke er forenelig med regeringens mål om at skabe lettelser for  

 erhvervslivet.
 Der henvises i til kommentarerne til Foreningen Danske  

 Revisorers høringssvar.
Efter skattekontrollovens § 9 A, skal pensionsinstitutterne  

 indberette oplysninger efter skattekontrollovens § 8 B om  

 pensionsordninger  

 årligt.
Det foreslås, at denne indberetningspligt bortfalder.
Efter skattekontrollovens § 7, § 8 B og  

 § 8 F, skal pensionsinstitutter foretage en række indberetninger i  

 relation til pensionsordninger.
En række af disse oplysninger vil ikke skulle  

 indberettes til indkomstregistret.
Derfor kan indberetningen heraf ikke  

 erstattes med indberetning til indkomstregistret.
Dog er der i følgeforslaget  

 indsat regler om, at der ikke skal ske indberetning efter skattekontrollovens  

 § 8 B og § 8 F om udbetalinger, som skal indberettes til  

 indkomstregistret efter skattekontrollovens § 7, stk. 1, nr. 3, jf.  

 § 3, stk. 1, nr. 1, i hovedforslaget.
 Det foreslås, at forsikringsselskaber og pensionskasser  

 gives hjemmel til adgang til oplysninger i indkomstregistret, eventuelt i et  

 nærmere begrænset omfang.
Dette vil kræve en nærmere vurdering af mulighederne for  

 at give en sådan adgang, herunder, hvorledes en sådan adgang vil kunne  

 gennemføres under hensyntagen til reglerne i persondataloven.
Regler om  

 adgang til indkomstregistrets data for forsikringsselskaber og pensionskasser  

 er dermed ikke medtaget i forslaget, men en sådan adgang vil eventuelt kunne  

 etableres senere.
 Det vurderes, at pensionsinstitutterne vil kunne påbegynde  

 indberetning til indkomstregistret ultimo 2007.
 Der vil ved indfasningen af indkomstregistret blive taget  

 højde for indberetternes mulighed for at begynde indberetningen, dog således  

 at det er tanken, at indkomstregistret skal være fuldt implementeret den 1.  

 januar 2008. Det forventede tidspunkt for pensionsinstitutternes overgang til  

 indberetning til indkomstregistret ligger inden for dette tidsrum, og  

 vurderingen er derfor taget til efterretning.
HTS  Handel, Transport og Serviceerhvervene HTS opfordrer til, at de bekendtgørelser, der udstedes i  

 medfør af loven sendes i høring.
 Det er en selvfølge, at de bekendtgørelser, der udstedes  

 i medfør at loven sendes i høring.
 Det er vigtigt, at erhvervslivets organisationer inddrages  

 på et tidligt tidspunkt i forbindelse med ændringer af indberetningspligten.
Der henvises til kommentaren til Dansk Arbejdsgiverforenings  

 høringssvar.
Inddragelsen af organisationerne vil ske så tidligt som muligt.
Indberetningspligterne medfører øgede byrder eller  

 omkostninger for virksomhederne.
Særligt fremhæves indberetningen af  

 ansættelses- og fratrædelsestidspunkt.
Det er afgørende, at  

 indberetningsforpligtelserne  

 sammenholdt med lettelserne ikke medfører øgede omkostninger eller byrder for  

 virksomhederne.
AMVAB-målingen i forbindelse med forslaget viser, at  

 byrderne og lettelserne for erhvervslivet er i balance dog med en mindre  

 nettolelettelse.
Ved yderligere udbygning af indkomstregistret og udbredelse  

 af anvendelse af data i indkomstregistret, vil lettelserne kunne udbygges  

 yderligere.
Efter forslaget skal ATP indberettes og indbetales hver  

 måned.
Dette vil forøge byrderne for virksomhederne, særligt for  

 virksomheder,  

 som foretager manuel indberetning og indbetaling.
Det foreslås ikke, at der skal indføres månedlig  

 indbetaling af ATP-bidrag.
Det er alene indberetningen, som skal ske  

 månedligt.
HTS finder, at G-dagsordningen bør afskaffes.
Dog bør der  

 ikke indføres automatisk opkrævning, der indebærer, at administrationen  

 flyttes fra arbejdsgiverne til a-kasserne.
Dette vil give stor risiko for  

 fejludbetalinger.
 I forhold til bemærkningen om den fremtidige  

 G-dagsordning bemærkes, at a-kasserne ikke kommer til at administrere  

 opkrævningen.
 En fuld udnyttelse af potentialet af indkomstregistret i  

 forhold til G-dagsordningen indebærer en automatisk opkrævning, der vil blive  

 administreret af staten (SKAT).
 Af hensyn til virksomheder, der ikke har etableret online-kommunikation,  

 er det vigtigt at sikre, at der også findes ikke-elektroniske løsninger.
Det er ikke hensigten med forslaget at tvinge virksomheder  

 til elektronisk kommunikation.
Der vil være væsentlige fordele for  

 virksomhederne ved at omstille sig til elektronisk kommunikation, men der  

 etableres løsninger, som ikke er baseret på elektronisk kommunikation, for  

 virksomheder, der ikke har mulighed for dette.
 HTS finder, at persondataloven bør ændres, så myndighederne  

 for øget adgang til at indhente oplysninger i indkomstregistret og sammenkøre  

 oplysninger med henblik på at komme sort økonomi til livs.
Der er ingen planer om at ændre persondatalovens regler  

 med henblik på at give myndighederne yderligere adgang til oplysninger.
Der  

 bør være visse begrænsninger i myndighedernes adgang til oplysninger om  

 borgerne og til at samkøre oplysninger med kontrolformål, og disse  

 begrænsninger respekteres i forbindelse med indkomstregistret og de data, som  

 registreres heri.
Håndværksrådet Det er muligt, at nogle brancher eller virksomhedsstørrelser  

 får større byrder end i dag, mens andre lempes.
Hvis det viser sig, at det  

 især er de mindste virksomheder, der får væsentligt større byrder end i dag,  

 er det uheldigt.
De små og de ikke digitale virksomheder skal helst opleve,  

 at overgangen til digitalisering er forbundet med lettelser  ikke  

 byrder.
 Der henvises til kommentarerne til høringssvaret fra  

 Dansk Handel & Service.
Der bør gennemføres en vurdering af hver ny indberetning,  

 så de positive og negative konsekvenser synliggøres.
Er en ny indberetning  

 tung for erhvervslivet relativt i forhold til de fordele, der skabes for det  

 offentlige, bør den undgås.
Håndværksrådet er i denne forbindelse særligt  

 bekymret for indberetningen af løntimer og af produktionsenheder.
Regeringen er enig i, at konsekvenserne for erhvervslivet  

 af nye indberetningspligter skal vurderes, og at der skal ske en afvejning af  

 byrderne for erhvervslivet med den nytte, det offentlige har af  

 indberetningerne.
Det er således regeringens mål at reducere erhvervslivets  

 administrative byrder.
 For så vidt angår løntimerne og indberetning om  

 tilknytning til produktionsenheder vil de nærmere regler for indberetning  

 herom blive udarbejdet efter drøftelse med erhvervsorganisationerne, og efter  

 en afvejning overfor den nytte, myndighederne vil have af oplysningerne.
Langt de fleste af Håndværksrådets medlemmer vil  

 forventeligt bede et lønsevicebureau forestå opgaven med indberetning til  

 indkomstregistret.
Det er vigtigt, at disse lønservicebureauer alle er klar  

 til opgaven, og at de merinvesteringer, de skal, foretage ikke medfører et  

 væsentligt løft i prisen.
Det er korrekt, at det må forventes, at langt de fleste  

 virksomheder vil bede et lønservicebureau om at forestå indberetningsopgaven.  

 Det foreslås, at indberetningspligten til indkomstregistret indføres gradvist  

 i perioden fra ultimo 2006 til 1. januar 2008. Indkomstregistret skal først  

 være fuldt implementeret pr. 1. januar 2008. Dette giver mulighed for, at  

 lønservicebureauerne får tid til at foretage de nødvendige tilpasninger,  

 inden indberetningen til indkomstregistret startes.
Endvidere giver det  

 mulighed for at foretage de nødvendige tilretninger i forbindelse med, at der  

 alligevel skulle ske opdatering af lønservicebureauernes systemer.
Dette må  

 forventes at begrænse merinvesteringerne som følge af indførelsen af  

 indkomstregistret.
 Selv om virksomhederne anvender et lønservicebureau, vil  

 de have merbyrder i forbindelse med afgivelse af oplysninger til  

 lønservicebureauet.
Det er korrekt, at selv om en virksomhed anvender et  

 lønservicebureau, skal de afgive de oplysninger til lønservicebureauet, som  

 bureauet skal indberette til indkomstregistret.
Der er dog som udgangspunkt  

 tale om oplysninger, som i forvejen indgår i virksomhedernes  

 lønadministration.  

 Når rutinerne er etableret, vil der dog være tale om en mindre byrde.
Det er for de ikke-digitale virksomheder vigtigt, at der  

 findes et veletableret privat marked, der kan løse opgaven for dem.
Ca. 6.  

 pct. af Håndværksrådets medlemmer er ikke-digitale.
For de virksomheder, der  

 vil forestå indberetningen selv, er det vigtigt, at de kan indhente den  

 fornødne hjælp.
Blandt Håndværksrådets medlemmer er der et udbredt ønske om  

 en hotline, og rådgivningsteams er en god mulighed.
 Enig i, at det er vigtigt, at virksomhederne på det  

 private marked kan skaffe sig understøttelse til at klare  

 indberetningsopgaven.  

 SKAT stiller et indtastningscenter til rådighed og mulighederne for at  

 etablere nogle rådgivningsteams overvejes, men hvis der i privat regi kan  

 etableres andre services, vil dette være en klar fordel for virksomhederne,  

 da de da vil kunne vælge mellem forskellige services.
 Det er også vigtigt, at virksomheder, som oplever, at  

 deres systemer går ned på fristdagen for indberetningen, ikke straffes  

 herfor.
 Lovforslaget giver mulighed for at gennemtvinge  

 indberetning ved anvendelse af tvangsbøder, jf. lovforslagets § 5.  

 Ligeledes  

 kan den, der ved forsæt eller grov uagtsomhed undlader rettidig indberetning  

 straffes efter lovforslagets § 11. Det er dog ikke tanken, at disse  

 bestemmelser  

 skal anvendes, hvis f.eks. en virksomheds system er gået ned på fristdagen,  

 og indberetningen derfor ikke foretages på fristdagen, men kort tid herefter.
 Håndværksrådet mener, at det er en styrke, at a-kasserne  

 får adgang til data i indkomstregistret, men er betænkelig ved, at andre  

 private skal kunne trække oplysninger fra registret.
Lovforslagets § 7 giver mulighed for, at offentlige  

 myndigheder, anerkendte a-kasser og andre kan få adgang til oplysninger i  

 indkomstregistret, hvis de i anden lovgivning har hjemmel hertil.
Ved  

 følgelovens  

 § 2, nr. 2, skabes hjemmel til at A-kasserne kan få adgang til  

 anvendelse  

 af oplysninger om egne medlemmer i indkomstregistret, idet de undergives  

 tavshedspligt med hensyn til oplysningerne.
Der skabes med forslaget ikke  

 hjemmel til, at andre private får adgang til oplysninger i indkomstregistret.  

 Hvis andre private skal have adgang til oplysninger i indkomstregistret, skal  

 det sikres, at persondatalovens regler overholdes, og at der  som for  

 A-kasserne  

  er de nødvendige regler om tavshedspligt.
 Håndværksrådet deltager gerne i den følgegruppe, der skal  

 nedsættes i forbindelse med implementeringen af indkomstregistret.
 Håndværksrådet vil blive inddraget i følgegruppen.
 Det foreslås, at lønservicebureauernes kunder og de  

 større virksomheder i praksis kommer til at indberette før de små  

 virksomheder,  

 som selv vil indberette, så »børnesygdommene« kan blive ryddet af vejen.
 Ved den gradvise indførelse af indberetningspligten til  

 indkomstregistret vil det blive sikret, at indberetningspligten for de små  

 virksomheder, som gerne vil indberette selv, indføres efter de mere  

 professionelle indberettere.
 Håndværksrådet medvirker gerne gennem egne blade til, at  

 deres medlemmer orienteres om indkomstregistret i god tid.
 Det er væsentligt at sikre, at virksomhederne får  

 informationer om indkomstregistret  herunder gennem organisationernes  

 blade.  

 Skatteministeriet og SKAT vil meget gerne samarbejde med Håndværksrådet og  

 andre organisationer herom.
Det er nødvendigt, at alt fungerer, inden indberetning  

 til indkomstregistret bliver obligatorisk.
Hvis dette ikke nås inden den 1.  

 januar 2008, vil Håndværksrådet foreslå en udsættelse.
 Hvis indkomstregistret mod forventning ikke skulle fungere  

 tilfredsstillende pr. 1 januar 2008, vil der ske en udskydelse af  

 ikrafttrædelsen af indberetningspligten.
ISOBRO Ingen bemærkninger.
Kommunernes Landsforening (KL) Forinden indkomstregistret kan udnyttes fuldt ud, er det  

 nødvendigt at tilpasse lovgivningens indkomstbegreber, så disse matcher med  

 det, som står til rådighed i indkomstregistret.
Der vil blive igangsat et arbejde, som skal sikre optimal  

 udnyttelse af indkomstregistrets potentiale.
Herunder om lovgivningens  

 indkomstbegreber kan tilpasses, så der i højere grad kan administreres på  

 grundlag af oplysninger i indkomstregistret.
KL tager afstand fra, at der i forslaget lægges op til  

 obligatorisk brug af indkomstregistret.
Andre kanaler kan være mere egnet til  

 at levere data, og KL tager afstand fra, at kommunerne pålægges snævre rammer  

 for arbejdstilrettelæggelsen.
Tanken med indkomstregistret er, at de oplysninger, som  

 indberettes til indkomstregistret, skal de offentlige myndigheder skaffe sig  

 i indkomstregistret frem for at bede virksomheden eller borgeren om at afgive  

 de samme oplysninger igen.
I det omfang de nødvendige oplysninger ikke findes  

 i indkomstregistret, må myndighederne anvende andre kanaler.
For at fremme digital forvaltning er det nødvendigt med  

 yderligere initiativer, således at alle data, som beror på objektive  

 kriterier,  

 og som er registreret elektronisk hos en myndighed eller eventuelt i den  

 private sektor overføres til kommunale registre.
Der foreslås således:
Disse forslag ligger uden for rammerne af forslaget om et  

 indkomstregister.
Dog må det til stadighed overvejes, hvilke muligheder der  

 er for at fremme digital forvaltning.
  

 	  

 Et centralt  

 huslejeregister,   

 	  

 udvidelse af  

 indberetningspligten for så vidt angår udbetalinger fra Lønmodtagernes  

 Garantifond, Ferie Konto og erstatning for arbejdsskade,   

 	  

 et register for  

 kapitalindkomster,   

 	  

 månedlig indberetning  

 af pensionskonti mv.,   

 	  

 at kommunerne  

 gives adgang til oplysninger om start og ophør af virksomhed samt andre  

 oplysninger, der kan berøre virksomhedernes forhold,   

 	  

 at borgerne gives  

 adgang til at afgive elektronisk fundmagt,   

 	  

 at mulighederne  

 for elektroniske hæftelseserklæringer til brug for boligstøtteområdet  

 undersøges, og   

 	  

 at der etableres  

 en central oversigt over virksomheder, der har fået pålæg om at føre logbog  

 jf. bl.a. retssikkerhedslovens § 12 a.
 KL har afgivet en vurdering af de økonomiske konsekvenser  

 af forslaget.
 Dette er indarbejdet i lovforslaget under de administrative  

 og økonomiske konsekvenser for det offentlige.
 I forbindelse med den gradvise tilslutning af  

 virksomheder til indkomstregistret lægger KL vægt på, at virksomheder med  

 mange ansatte kommer på først.
 Den nærmere plan for den gradvise implementering af  

 indkomstregistret skal drøftes med erhvervslivet og  

 lønadministrationsbranchen.
 KL lægger vægt på, at indkomstregistret også giver adgang  

 til oplysninger om B-indkomst (honorarer m.v.).
Efter lovforslagets § 3, stk. 1, nr. 2, jf.  

 skattekontrollovens § 7 A, kan skatteministeren fastsætte nærmere regler  

 om blandt andet indberetning af visse B-indkomster.
Det er tanken, at denne  

 hjemmel vil blive udnyttet til at fastsætte regler om, at de indkomster, som  

 i dag skal indberettes på den årlige oplysningsseddel, skal indberettes til  

 indkomstregistret.
Det er ikke muligt at se fordelingen mellem almindelig  

 løn og ekstraordinær løn (f.eks. overarbejdsbetaling). Derfor vil det fortsat  

 være nødvendigt at indhente oplysninger fra borgerne og virksomhederne.
Der  

 bør være mulighed for en mere detaljeret arbejdsgiverindberetning på  

 frivillig basis.
Som nævnt ovenfor i den første kommentar til KL vil der  

 blive igangsat et arbejde for sikre en optimal udnyttelse af oplysningerne i  

 indkomstregistret.
Herunder om tilpasning af indkomstbegreber i lovgivningen.  

 Spørgsmålet om muligheden for frivillig indberetning bør drøftes med  

 erhvervslivet og lønadministrationsbranchen.
Dette kan passende ske i den  

 følgegruppe, som nedsættes i forbindelse med implementeringen af  

 indkomstregistret.
 Det foreslås, at der også skal indberettes løntimer i  

 forbindelse med B-indkomst.
Efter forslaget skal løntimer alene indberettes i  

 forbindelse med vederlag for personligt arbejde i tjenesteforhold.
For at  

 begrænse indberetningspligterne vil dette ikke blive udvidet.
Det fremgår af bemærkningerne til lovforslagets § 4,  

 stk. 4, at der vil blive fastsat regler om, at indberetning af visse  

 tilskud til selvstændigt erhvervsdrivende og virksomheder alene skal  

 indberettes årligt.
Dette bør ske månedligt.
For de selvstændigt erhvervsdrivende og virksomhederne  

 kan indberetninger alene give et mangelfuldt billede af indkomstforholdene.  

 Derfor er der næppe grund til at stille krav om månedlig indberetning.
Når  

 tilskuddene alligevel skal indberettes til indkomstregistret, skyldes det, at  

 de i dag skal indberettes på den årlige oplysningsseddel.
Når denne  

 afskaffes, foreslås det, at disse oplysninger skal indberettes til  

 indkomstregistret frem for at opretholde en særlig oplysningsseddel for  

 sådanne  

 tilskud.
 KL foreslår, at undtagelserne for MIA-indberetning i  

 forbindelse med udbetaling af ydelser efter pensionsbeskatningsloven ikke  

 opretholdes.
 Det er ikke tanken at undtage pensionsudbetalinger fra  

 indberetningen til indkomstregistret.
 Oplysninger i indkomstregistret skal efter bemærkningerne  

 til lovforslaget slettes efter 5 år (2 år for oplysninger, som alene er  

 registreret med statistiske formål). KL foreslår, at sletningen først sker  

 efter 10 år.
 Det er afgørende, at sletningsfristerne følger de  

 frister, som gælder for sager, der træffes på grundlag af indkomstregistret.  

 Derfor ændres sletningsfristen (som omtales i bemærkningerne til  

 hovedforslagets  

 § 7) til 10 år.
Det vil lette arbejdet med fordeling af selskabsskatten,  

 at kommunerne får adgang til oplysninger om lønmodtageres arbejdssted.
Det  

 ville lette yderligere, hvis de fik adgang til SKATs registre over  

 selskabernes  

 indkomst.
 Til brug for administrationen af § 11 i loven om  

 kommunal indkomstskat (fordeling af selskabs- og fondsskat mellem flere  

 kommuner) kan kommunerne allerede i dag anmode SKAT om at få de medarbejdere,  

 der er beskæftiget med kommunefordelingen, autoriseret til at kunne  

 forespørge på selskabsskatteoplysninger i system 3 S  

 (selskabsskattesystemet).  

 Anmodning om autorisation skal rettes til SKAT, Hovedcentret.
 Det foreslås i bemærkningerne at præcisere, at kommunerne  

 kan overføre data til egne registre og kommunernes del af fælleskommunale  

 registre og samkøre dem med kommunernes øvrige data, når det er nødvendigt  

 for en opgave, som løses af kommunerne.
I det omfang en sådan overførsel er i overensstemmelse med  

 persondataloven, vil den kunne foretages.
Det er ikke fornødent med en  

 præcisering  

 heraf i bemærkningerne.
Det fremgår ikke, hvorledes kommunerne skal forholde sig  

 med hensyn til fejl i indkomstregistret og mistanke om snyd.
Det foreslås, at  

 der fastsætte procedurer for dette.
Efter lovforslagets § 4, stk. 3, har brugerne  

 af data i indkomstregistret pligt til at meddele indberetninger og ændringer  

 af indberetninger, der ikke sker til indkomstregistret.
Spørgsmålet om  

 procedurer  

 for dette vil blive drøftet med brugerne i forbindelse med implementeringen.
 KL foreslår nogle justeringer i relation til følgeforslagets  

 ændring af retssikkerhedsloven.
Efter bestemmelsen har myndighederne adgang til  

 oplysninger i indkomstregistret.
I det omfang de oplysninger, myndigheden  

 skal bruge, findes i indkomstregistret, skal myndighederne bruge  

 oplysningerne  

 i indkomstregistret.
Dette er det generelle princip for indkomstregistret, og  

 dette bør ikke ændres.
I tilfælde, hvor oplysningerne ikke fremgår af  

 indkomstregistret, vil de kunne hentes ad andre kanaler.
Der er stadig i  

 retssikkerhedslovens § 11 a, stk. 1, mulighed for at kommunerne kan  

 forlange at få oplysninger stillet til rådighed bl.a. fra arbejdsgivere Efter de nugældende regler er a-kasser fritaget for MIA-indberetning,  

 hvis de efter aftale mellem KL og Beskæftigelsesministeriet indberetter  

 identiteten af modtagerne af udbetalinger til KMD.
Indberetningen til KMD  

 foretages samtidig med udbetalingen.
KL foreslår, at hjemmelsgrundlaget for  

 indberetning fra a-kasser til kommunerne opretholdes.
Hensigten med forslaget er at samle oplysninger om  

 borgernes indkomstforhold og arbejdsomfang ét sted, og at oplysningerne alene  

 skal indberettes én gang.
Dette bør også gælde for a-kasserne.
I øvrigt bemærkes, at a-kasserne er forpligtet til at  

 indberette udbetaling af ydelser til RAM (Register For Arbejdsmarkedet).  

 Registret administreres af Arbejdsdirektoratet og anvendes endvidere af  

 Danmarks Statistik til brug for ledighedsstatistikken mv.
Denne  

 indberetningspligt  

 vil ikke bortfalde som følge af indførelsen af indkomstregistret.
Det er mellem Arbejdsmarkedsstyrelsen og a-kasserne  

 aftalt, at der foretages 2 indberetninger til RAM.DP (dagpengeudbetalingerne  

 i RAM). RAM dp indberettes 1. gang en uge efter dagpengeperiodens afslutning  

 (RAM.lynDP) og 2. gang ca. 4-5 uger efter dagpengeperiodens udløb (RAM.DP).  

 Ved 1. indberetning er dækningen ca. 85 pct., hvor den anden gang er ca. 98  

 pct.
Kommunerne (KMD) kunne søge om at få adgang til RAM.lynDP.
 Hvis indberetningsfristen for offentlige myndigheder,  

 a-kasser og visse virksomhedstyper fremrykkes, vil der være basis for at  

 drøfte en lukning af MIA-systemet og indberetningerne fra a-kasserne til  

 kommunerne.
 Der er ikke planer om at fremrykke indberetningstidspunktet  

 for offentlige myndigheder og andre i forhold til de foreslåede regler.
 Hjemmelsgrundlaget for MIA-systemet og selve MIA-systemet  

 opretholdes indtil indkomstregistret er fuldt implementeret, så kommunerne  

 ikke mangler data fra virksomheder mv., som ikke indberetter til  

 indkomstregistret endnu.
Det fremgår af bemærkningerne til ikrafttrædelsesbestemmelsen,  

 at MIA-indberetningen vil kunne bortfalde samtidig med, at virksomheden mv.  

 begynder at indberette til indkomstregistret.
Omvendt betyder det, at  

 MIA-indberetningen opretholdes indtil det tidspunkt, hvor virksomheden mv.  

 begynder indberette til indkomstregistret.
 Det foreslås, at der i sygesikringsloven indsættes hjemmel  

 til adgang til oplysninger i indkomstregistret.
 Indenrigs- og Sundhedsministeriet finder ikke, som  

 foreslået af KL, at der skal indsættes en bestemmelse i sygesikringsloven  

 svarende til retssikkerhedslovens § 11 a, stk. 2.
 Indenrigs- og Sundhedsministeriet kan dog oplyse, at  

 ministeriet vil foreslå Socialministeriet, som har sendt en bekendtgørelse  

 udstedt med hjemmel i retssikkerhedsloven i høring, at der i denne  

 bekendtgørelse  

 indsættes en bestemmelse om, at retssikkerhedslovens § 11 a,  

 stk. 2, gælder, når kommuner træffer afgørelser med hjemmel i  

 sygesikringsloven.
Landsorganisationen i Danmark Da brugen af oplysninger i indkomstregistret er obligatorisk,  

 bør anvendelsen heraf også være gratis.
Ifølge bemærkningerne til lovforslagets § 7,  

 stk. 4, er udgangspunktet, at udgifterne dækkes via told- og  

 skatteforvaltningens finanslovsbevilling.
Dog skal brugerne af data betale  

 for specialleverancer.
Det vil efter denne model være gratis for brugerne at  

 modtage de indberettede rådata, og visse standardbegreber, som kan dannes på  

 grundlag af data i indkomstregistret.
Har brugeren ønsker om at få leveret  

 andet end denne standardydelse, skal der betales for dette.
Dette ændrer dog  

 ikke ved, at data kan modtages gratis.
 Der savnes en angivelse af, hvorledes man sikrer sig, at  

 oplysninger korrigeres, enten som følge af oprindelige fejl eller som følge  

 af efterfølgende ændringer.
Der er i bemærkningerne til § 4 indsat en præcisering  

 af, at den indberetningspligtige er forpligtet til at indberette korrekte  

 oplysninger og dermed i fornødent omfang korrigere forkerte indberetninger.  

 Endvidere har de myndigheder mv., som bruger data fra indkomstregistret efter  

 forslagets § 4, stk. 3, pligt til at meddele indkomstregistret  

 indberetninger og ændringer af indberetninger, der ikke sker til  

 indkomstregistret.
Dette berører dog ikke den indberetningspligtiges pligt  

 til at foretage indberetning og rettelser af forkerte indberetninger.
 Hvem bærer ansvaret for, at der f.eks. er foretaget  

 dagpengeudbetalinger på grundlag af forkerte oplysninger.
Pligten til at sikre, at oplysningerne i indkomstregistret  

 er korrekt påhviler i første række den indberetningspligtige.
Bliver denne  

 opmærksom på fejl i indberetningerne, har vedkommende pligt til at rette  

 disse.
Endvidere har myndigheder mv. med adgang til indkomstregistret pligt  

 til at indberette oplysninger til indkomstregistret, hvis de bliver  

 opmærksomme  

 på manglende indberetninger eller fejl i indberetninger i forbindelse med  

 kommunikation mellem myndigheden og virksomheden.
 A-kasserne har ret til refusion fra statskassen af de  

 fejlagtigt udbetalte dagpenge, hvis fejludbetalingen er sket på grund af  

 fejlagtige oplysninger fra arbejdsgiverne og offentlige myndigheder.  

 Eventuelt  

 erstatningsansvar for arbejdsgiverne afgøres  som i dag  efter  

 erstatningsrettens  

 almindelige regler.
Det er nødvendigt med en del følgelovgivning for at  

 indkomstregistret kan fungere optimalt.
I relation til a-kasserne kan nævnes  

 en tilpasning af reglerne for optagelse, overflytning, beskæftigelseskrav,  

 beregning af dagpengesats, forbrug af ydelsesperioder og overskydende timer.
Regeringen er enig i, at arbejdet med at sikre en optimal  

 udnyttelse af indkomstregistrets potentiale skal fortsætte.
Herunder at der  

 skal ses på mulighederne for at tilpasse lovgivningen, så der i højere grad  

 kan foretages administration på grundlag af data i indkomstregistret.
Der kan være situationer, hvor medlemmer af a-kasser  

 falder udenfor indkomstregistret.
Blandt andet arbejde i udlandet og søfolk,  

 der sejler på DIS-overenskomst.
Ved fastlæggelsen af de oplysninger, der skal indberettes  

 til indkomstregistret, er der taget udgangspunkt i de oplysninger, der i dag  

 skal indberettes på den årlige oplysningsseddel.
I det omfang der er  

 personer, der i dag ikke indberettes oplysninger om på oplysningssedlen, vil  

 der således heller ikke skulle ske indberetning om disse til  

 indkomstregistret.  

 Regeringen har ikke et ønske om at udvide indberetningspligten på dette  

 punkt.
Der kan således være situationer, hvor et medlem har haft  

 indtægter eller arbejdsomfang, som ikke er indberettet til indkomstregistret.  

 I så fald må medlemmet dokumentere dette på anden vis.
Medlemmet har i øvrigt  

 fortsat pligt til at oplyse om forhold, der har betydning for dagpengeretten,  

 beregningen mv.
 LO gør opmærksom på en række eksempler på periodeforskydninger,  

 og at det er et vanskeligt spørgsmål, hvorledes de forskudte udbetalinger  

 håndteres skattemæssigt.
Det ligger udenfor lovforslagets formål (at etablere et  

 fælles offentligt register for oplysninger om borgernes indkomstforhold og  

 arbejdsomfang) at uddybe reguleringen af den skattemæssige periodisering af  

 visse ydelser.
Ved indberetning til indkomstregistret følges som udgangspunkt  

 princippet om, at der skal ske indberetning på udbetalingstidspunktet,  

 medmindre dette ligger mere end 6 måneder efter retserhvervelsestidspunktet.  

 Udbetalingen skal henføres til den A-skatteperiode, den vedrører, og til den  

 lønperiode, udbetalingen er henført til ved indeholdelse af A-skat.
I  

 forbindelse med implementeringen af indkomstregistret vil der under  

 inddragelse af organisationer, som repræsenterer såvel de  

 indberetningspligtige  

 som brugerne af data fra indkomstregistret, blive taget stilling til den  

 nærmere tilrettelæggelse af indberetningerne.
Landsskatteretten Retspræsidenten vil i medfør at skatteforvaltningslovens  

 § 13, stk. 3, 1. pkt., lade klager over afgørelser efter  

 lovforslagets § 5, stk. 1, behandle uden medvirken af ordinære  

 retsmedlemmer.
 Dette giver ikke anledning til bemærkninger.
Sammenslutningen Af Landbrugets Arbejdsgivere (SALA) SALA hæfter sig ved bestemmelsen om indberetning af oplysninger  

 om tilhørsforhold til en barselsudligningsordning, og går ud fra, at Familie-  

 og Forbrugerministeriets lovforslag om en barselsudligningsordning på det  

 private arbejdsmarked ændres tilsvarende, så indberetningspligten ikke gælder  

 for private barselsudligningsordninger, men påhviler den enkelte virksomhed.
 Der henvises til kommentaren til høringssvaret fra Dansk  

 Arbejdsgiverforening.
 Private barselsudligningsordninger bør have adgang til  

 relevante oplysninger i indkomstregistret.
Der er i forslag til barselsudligningsloven indføjet en  

 bemyndigelse til ministeren for familie- og forbrugeranliggender til at  

 fastsætte regler om, at decentrale barselsudligningsordninger til brug for  

 administration af egne ordninger kan indhente oplysninger hos blandt andet  

 offentlige registre.
Bemyndigelsen vil blive udmøntet i en bekendtgørelse,  

 hvis indhold vil blive fastsat efter drøftelse med Datatilsynet.
SALA savner en samlet beskrivelse af, hvorledes planerne  

 for en samordning af indberetning og indbetaling til ATP, AER, LG og AES  

 forholder sig til lovforslaget.
Dette er af betydning for vurderingen af  

 lettelserne for erhvervslivet.
 ATP forventer, at eventuel Fællesopkrævning etableres med  

 ikrafttræden den 1. januar 2008, og at AES overgår til ATP-grundlaget,  

 således at alle ordninger opkræves på samme grundlag (indbetalte ATP-bidrag).  

 Derudover vil en Fællesopkrævning indebære, at indbetalingsterminerne  

 harmoniseres  

 med ATP-reglerne for indbetaling.
 Vedtages det at gennemføre Fællesopkrævning, forventes  

 det at indebære en række administrative lettelser for arbejdsgiverne,  

 herunder ikke mindst da en del indberetninger til AES vil bortfalde.
 SALA ønsker en særlig beskrivelse af konsekvenserne for  

 små arbejdsgivere, som ikke anvender elektroniske medier til indberetning til  

 det offentlige.
For de ikke digitale virksomheder vil indberetningsbyrden  

 være større end for de digitale virksomheder.
Byrden for de ikke digitale  

 virksomheder vil dog blive lempet gennem etablering af hotline og eventuelt  

 rådgivningsteams  

 samt etablering af et tastecenter, som virksomhederne i papirform kan  

 indsende oplysningerne til.
I Erhvervs- og Selskabsstyrelsens måling af  

 konsekvenserne af lovforslaget er der taget højde for byrderne hos de ikke  

 digitale virksomheder.
Der henvises til Erhvervs- og Selskabsstyrelsens  

 rapport,  

 som offentliggøres på deres hjemmeside, når lovforslaget er fremsat.
 Der opfordres til nedsættelse af et udvalg med  

 repræsentanter fra relevante erhvervs- og arbejdsmarkedsorganisationer til en  

 gennemgang af forslaget.
Der vil blive nedsat en følgegruppe, som skal eksistere  

 gennem hele implementeringen af indkomstregistret.
Gruppen nedsættes i  

 forbindelse med fremsættelsen af forslaget.
Gruppen nedsættes med henblik på  

 at sikre organisationerne indflydelse på implementeringen af  

 indkomstregistret.
Der skønnes ikke at være behov for yderligere udvalg.
Told- og Skatteforvaltningen (SKAT) 1. I § 3, stk. 1, nr. 1, bør der måske tilføjes  

 »m.v.« efter »indeholdt A-skat«, da der også skal ske indberetning af  

 indeholdt arbejdsmarkedsbidrag.
 Indberetnings af indeholdt arbejdsmarkedsbidrag er  

 omfatet af § 3, stk. 1, nr. 8. Der er dermed ikke grund til en  

 sådan ændring af § 3, stk. 1, nr. 1.
 2. I § 3 mangler den særlige indberetningspligt  

 efter arbejdsmarkedsfondslovens § 9.
 Reglerne om indberetning efter arbejdsmarkedsfondsloven  

 fastsættes i medfør af arbejdsmarkedsfondslovens § 21, som der henvises  

 til i § 3, stk. 1, nr. 8, i lovforslaget.
 3. Det foreslås, at der i § 4, stk. 1, 4. pkt.,  

 indsættes »indeholdt« før »kildeskat«.
 Forslaget er imødekommet.
 4. For at sikre, at indkomstregistret er korrekt  

 ajourført, foreslås det, at der i § 4, stk. 3, indsættes et nyt  

 pkt. om, at myndighederne skal foretage indberetninger af ændringer m.v.  

 efter nærmere anvisning fra SKAT.
 Forslaget er imødekommet.
 5. Hvorfor medtages § 5, stk. 2, ikke i  

 straffebestemmelserne under § 14. Som alternativ bør der være hjemmel  

 til at inddrive tvangsbøden ved lønindeholdelse.
Bestemmelsen hænger sammen med § 5, stk. 1, og  

 bør derfor være i tilknytning til denne bestemmelse.
Bestemmelsen svarer i  

 øvrigt til skattekontrollovens § 9, stk. 2, om tvangsbøder med  

 henblik  

 på at fremtvinge indberetning blandt andet på den årlige oplysningsseddel.  

 Denne bestemmelse indeholder heller ikke hjemmel til lønindeholdelse.
Det er  

 ikke fundet hensigtsmæssigt at foretage en skærpelse på dette punkt i  

 forbindelse med indførelsen af indkomstregistret.
 6. Det foreslås, at tvangsbøderne benævnes »daglige  

 bøder« i § 5 i overensstemmelse med angivelsen i skattekontrolloven.
I skattekontrollovens § 9, stk. 1, benævnes  

 bøderne »daglig bøde« og i stk. 2 benævnes de »tvangsbøder«.
I  

 lovforslaget anvendes begreber som »tvangsbøder« for at undgå forveksling med  

 dagbøder.
7. Det foreslås, at lønservicebureauer og andre, der  

 bemyndiges til at foretage indberetning for en indberetningspligtig gives  

 adgang  

 til at kontrollere det indberettede.
SKAT vil registrere sådanne  

 bemyndigelser.
 Der er i lovforslagets § 6 indsat en bestemmelse  

 herom.
 8 og 37. Der foreslås en ny formulering af bestemmelsen i  

 skattekontrollovens § 11 F, der sikrer, at SKAT har adgang til de  

 oplysninger i indkomstregistret, der er nødvendige for SKATs  

 myndighedsudøvelse.
 Den nye formulering er efter yderligere tilretning i  

 samarbejde med SKAT indsat i følgeforslaget.
 9. Afsnittet om lønindeholdelse i de almindelige  

 bemærkningers pkt. 2.1.1 forslås ændret som følge af udstedelse af en ny  

 bekendtgørelse.
 Afsnittet er ændret.
 10. I pkt. 3.3.1 i de almindelige bemærkninger til  

 lovforslaget foreslås en præcisering af arbejdsgivernes lettelser som følge  

 af de nye regler for lønindeholdelse.
 Præciseringen er foretaget.
11, 15 og 24. Efter forslaget  og de gældende regler   

 skal arbejdsgiveren indeholde 60 pct. uden fradrag, hvis arbejdsgiveren ikke  

 har modtaget noget skattekort.
Hvis der lønindeholdes, kan den samlede  

 indeholdelsesprocent overstige 60 pct., og dermed kan skyldneren  i  

 samarbejde med arbejdsgiveren  sørge for, at arbejdsgiveren ikke  

 modtager  

 skattekortet, så der reelt indeholdes for lidt.
Der er indsat nogle bemærkninger herom i følgeforslaget i  

 tilknytning til ændringen af kildeskattelovens § 48, stk. 7.  

 Manglende  

 modtagelse af skattekort kan f.eks. forekomme, hvis der er tale om en  

 arbejdsgiver, der ikke kan modtage skattekortet elektronisk, og det  

 rekvirerede papirskattekort ikke er kommet frem på tidspunktet for  

 lønudbetalingen.  

 Det vil sige ved første lønudbetaling ganske kort tid efter ansættelsen.
Af  

 hensyn til alle de lønmodtagere, som ikke får foretaget lønindeholdelse, er  

 indeholdelsesprocenten ikke forhøjet fra de nuværende 60 pct.
I situationer,  

 hvor arbejdsgiveren  i samarbejde med en skyldner  undlader at  

 indhente  

 skattekort for at undgå indeholdelse med en sats på over 60 pct., vil der  

 kunne være tale om en strafbar overtrædelse af kildeskattelovens § 74,  

 stk. 1, nr. 1.
 12. I pkt. 3.4.3 i de almindelige bemærkninger til  

 hovedforslaget foreslås en præcisering af antallet af lønindeholdelser.
 Præciseringen er indsat i forslaget.
 13. I pkt. 10 i de almindelige bemærkninger til hovedforslaget,  

 foreslås tidspunktet for udsendelse af en informationsfolder til  

 virksomhederne ændret fra april 2006 til primo 2007.
 Da det er hensigtsmæssigt, at folderen udsendes i nærmere  

 tilknytning til, at virksomhederne skal påbegynde indberetning til  

 indkomstregistret, er denne ændring foretaget i bemærkningerne.
14. Det foreslås, at bemærkningerne til hovedforslaget  

 udbygges med en beskrivelse af, at borgerne får adgang til oplysningerne i  

 indkomstregistret via »Personlige skatteoplysninger« i skattemappen og den  

 tilknyttede printordning.
Borgerne har adgang til at se de løbende  

 indberetninger, men vil herudover få adgang til opgjorte helårsbeløb, for så  

 vidt angår de skatterelevante oplysninger.
Forslaget letter borgernes muligheder for at sammenholde  

 oplysningerne med de oplysninger, som har betydning for årsopgørelsen og  

 selvangivelsen.
Der er derfor i bemærkningerne til hovedforslagets § 6  

 indsat en beskrivelse af denne ordning.
16 og 29. Det fremgår at den foreslåede ændring af kildeskattelovens  

 § 73, at told- og skatteforvaltningen træffer afgørelse om  

 lønindeholdelse.
Dette bør ændres til restanceinddrivelsesmyndigheden.
 Præciseringen er indsat i følgeforslaget.
 17. Det foreslås, at den foreslåede bestemmelse i  

 kildeskattelovens § 73, stk. 4, ændres, så der ikke indsættes en  

 regel om, at skatteministeren kan fastsætte de nærmere regler om ændring af  

 indeholdelsesprocenten ved ændring af nettoindkomsten.
 Forslaget er imødekommet. Ændring af indeholdelsesprocenten  

 vil naturligvis kunne komme på tale ved ændrede indkomstforhold, men det ikke  

 skønnes hensigtsmæssigt at fastsætte nærmere regler herom.
 18. Det foreslås, at der indsættes en regel om, at den  

 samlede indeholdelsesprocent (A-skat og lønindeholdese) ikke må overstige 100  

 pct.
 Der er indsat en regel herom.
19 og 32. Det foreslås, at for meget lønindeholdte beløb  

 ikke anses for yderligere indeholdt A-skat.
I stedet bør  

 restanceinddrivelsesmyndigheden  

 kunne modregne det overskydende beløb i andre restancer, som ikke er omfattet  

 af en konkret afgørelse om lønindeholdelse.
Det må dog betinges, at der er  

 hjemmel til at kunne inddrive det krav, der på denne måde dækkes helt eller  

 delvist, ved lønindeholdelse.
Reglen om overskydende lønindeholdte beløb er ændret, så  

 beløbene ikke anses for yderligere indeholdt A-skat, men kan anvendes til  

 dækning af andre restancer, for hvilke der kunne være truffet afgørelse om  

 lønindeholdelse.
I bemærkningerne til denne bestemmelse anføres endvidere, at  

 eventuelt yderligere for meget indeholdte beløb udbetales til skyldneren.
 20, 33 og 34. Det foreslås, at der foretages en generel  

 gennemskrivning af lov om Det Fælles Lønindeholdelsesregister, så den passer  

 til den nye struktur i SKAT.
Der er behov for en generel gennemskrivning af loven, men  

 det skønnes ikke hensigtsmæssigt, at dette gøres i forbindelse med nærværende  

 lovforslag.
Dels har behovet for gennemskrivningen ikke sammenhæng med  

 indførelsen  

 af indkomstregistret.
Dels er ønsket om gennemskrivningen fremkommet så sent,  

 at der ikke har været mulighed for at gennemarbejde gennemskrivningen.
Dels  

 forventes ændringerne i loven i forbindelse med indkomstregistret først at  

 skulle  

 træde i kraft den 1. januar 2008, mens en gennemskrivning som følge af den  

 nye struktur i SKAT bør træde i kraft på et tidligere tidspunkt.
Der er således kun taget højde for de af SKATs forslag  

 til ændring af lov om Det Fælles Lønindeholdelsesregister, som har  

 tilknytning til indførelsen af indkomstregistret.
Det vil sige i relation til  

 forslaget om ændring af § 2.
 21 og 35. Det foreslås, at det i opkrævningsloven  

 anføres, at fristerne for indeholdelse af A-skat og arbejdsmarkedsbidrag også  

 finder anvendelse på lønindeholdte beløb.
Det fremgår af forslaget til ændring af § 73 i kildeskatteloven,  

 at reglerne i opkrævningsloven vedrørende indeholdelse af A-skat finder  

 tilsvarende anvendelse på lønindeholdelse.
Dermed er det ikke nødvendigt, at  

 anføre dette i opkrævningsloven.
 22. Til bemærkningerne til § 3, nr. 2, bemærkes det,  

 at der ikke sker indberetning til indkomstregistret af fritagelse for  

 arbejdsmarkedsbidrag,  

 og at ATP i stedet vil kunne anvende opdelingen mellem A-indkomst, hvoraf der  

 skal henholdsvis ikke skal betales arbejdsmarkedsbidrag.
 Bemærkningerne er ændret i overensstemmelse med det  

 anførte.
23. I bemærkningerne til § 7 bør pkt. 4 udgå, da  

 disse oplysninger ikke indberettes direkte.
Endvidere bør det præciseres i  

 ændringen af skattekontrollovens § 7, stk. 2, at det alene er  

 egetbidrag, der skal indberettes.
Bemærkningerne til § 7 er ændret i overensstemmelse  

 med det anførte.
Endvidere er det i ændringen af skattekontrollovens  

 § 7, stk. 2, præciseret, at det alene er arbejdstagerens egen andel af  

 bidraget til en arbejdsgiveradministreret pensionsordning, der indgår i  

 bruttolønnen, som skal indberettes til indkomstregistret.
Arbejdsgiverens  

 andel indgår ikke.
 25. Der spørges, om skattekontrolloven bør indeholde en  

 regel svarende til LetLønsloven om, at arbejdsgiveren anses for at have  

 modtaget skattekortet, når det er stillet til rådighed elektronisk.
Reglen i LetLønsloven skal ses i sammenhæng med  

 kildeskattelovens § 48. Efter kildeskattelovens § 48 har  

 arbejdsgivere  

 mv. pligt til at rekvirere et skattekort hos SKAT.
Bestemmelsen i  

 LetLønsloven  

 sikrer, at skattekortet i stedet kan rekvireres gennem abonnementsordningen i  

 denne lov.
Der er ikke samme behov for præcisering i relation til  

 arbejdsgivere mv., som rekvirerer skattekort fra SKAT.
26. Det bør overvejes, om der fortsat er behov for, at  

 pålægge arbejdsgiveren at indeholde med en højere sats, hvis den ansatte  

 beder  

 om det.
Den ansatte kan lige så godt få ændret sin forskudsopgørelse og  

 foretage frivillige indbetalinger.
 Lovforslagene skønnes ikke at ændre på behovet for den  

 pågældende bestemmelse.
27. I bemærkningerne til kildeskattelovens § 73,  

 stk. 1, er det anført, at i de situationer, hvor arbejdsgivere foretager  

 indeholdelse af A-skat uden brug af skattekort, skal told- og  

 skatteforvaltningen tage initiativet til at udsende skattekort, hvis der skal  

 foretages lønindeholdelse.
Der spørges, om det er told- og  

 skatteforvaltningen,  

 eller om det er restanceinddrivelsesmyndigheden og dermed Det Fælles  

 Lønindeholdelsesregister, der skal udsende skattekortet.
Hvis det er Det  

 Fælles Lønindeholdelsesregister, skal dette register fortsat kunne udsende  

 restancekort.
Efter forslaget sker lønindeholdelse altid i forbindelse  

 med udsendelse af et skattekort mv., hvor lønindeholdelsesprocenten er  

 indeholdt i den samlede trækprocent.
Det er efter forslaget altid told- og  

 skatteforvaltningen, som udsender skattekortene.
Herved opnås et énstrenget  

 system.
Dette fastholdes, og fremgår af bemærkningerne ved anvendelse af  

 begreberne skattekort og told- og skatteforvaltningen.
 28. Der vil ikke kunne foretages lønindeholdelse  

 vedrørende skyldnere, der er ansat hos en dansk arbejdsgiver, men som  

 arbejder  

 i udlandet, når de ikke er A-skattepligtige til Danmark.
Efter den foreslåede § 73 i kildeskatteloven kan der  

 foretages lønindeholdelse i A-indkomst.
Efter kildeskattelovens § 41,  

 stk. 2, er A-indkomst defineret som skattepligtig indkomst, hvor A-skat  

 skal indeholdes.
Hvis en indkomst ikke er skattepligtig til Danmark, er den  

 ikke A-indkomst.
Dermed kan der heller ikke ske lønindeholdelse i beløbet.
30. Der skal ske en afklaring af, hvorledes der skal  

 forholdes med igangværende lønindeholdelser, når de nye regler om  

 lønindeholdelse  

 træder i kraft.
En løsning bør være, at arbejdsgiverne fortsat administrerer  

 eksisterende trækkort efter de nuværende regler, indtil der udstedes et nyt  

 trækkort, der så indregnes i skattekortet efter de foreslåede regler.
Dette  

 bør kombineres med en frist for, hvornår alle restancekort skal være afløst  

 af indregning i skattekortet.
Efter ikrafttrædelsesbestemmelsen i følgeforslaget  

 fastsætter skatteministeren ikrafttrædelsen for blandt andet ændringerne af  

 reglerne for lønindeholdelse.
Denne bestemmelse giver mulighed for at  

 fastsætte  

 overgangsregler med det foreslåede indhold.
Bemærkningerne til  

 ikrafttrædelsesbestemmelsen  

 er udbygget med en omtale af dette forhold.
 31. Påpeger en skrivefejl i bemærkningerne til kildeskattelovens  

 § 73, stk. 7.
 Fejlen er rettet.
36. Det foreslås, at arbejdsgiveren pålægges pligt til at  

 indberette, når arbejdet ikke foregår på den produktionsenhed, den pågældende  

 ansatte er tilknyttet.
Dette fremmer mulighederne for at undgå forkert  

 beregnede befordringsfradrag.
 Der er indsat en omtale af forholdet i bemærkningerne til  

 følgeforslagets § 17, nr. 15.
 Endelig er der afgivet et bidrag til beskrivelse af  

 forslaget administrative og økonomiske konsekvenser for det offentlige.
 Bidraget er indarbejdet i de almindelige bemærkninger til  

 hovedforslaget.
