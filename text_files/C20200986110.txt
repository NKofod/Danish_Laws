Cirkulæreskrivelse om regulering af betaling for plejehjem pr. 1. januar 2021 efter serviceloven I medfør af § 192 i lov om social service, jf. lovbekendtgørelse nr. 1287 af 28. august 2020, fastsætter sundheds- og ældreministeren regler om betaling ved plejehjemsophold.
Ifølge bekendtgørelse nr. 1324 af 10. december 2014 om plejehjem og beskyttede boliger § 17, stk. 7, og § 18, stk. 4, reguleres beboerens betaling og indkomstgrundlaget årligt efter satsreguleringsprocenten, jf. lov om satsreguleringsprocent.
Det regulerede beløb afrundes til nærmeste kronebeløb.
Af bekendtgørelsens § 25, stk. 2, fremgår, at de beløb, der er nævnt i § 18, stk. 1 og 7, og beløbet 175.500 kr. (2015 niveau) i § 18, stk. 10, reguleres en gang årligt den 1. januar med 2 pct. tillagt eller fratrukket tilpasningsprocenten for det pågældende finansår, jf. lov om en satsreguleringsprocent.
De regulerede beløb afrundes til nærmeste kronebeløb, der er deleligt med 100.
Af bekendtgørelsens § 25, stk. 3, fremgår det, at beløbet, der er nævnt i § 21, stk. 2, reguleres en gang årligt den 1. januar med satsreguleringsprocenten, jf. lov om en satsreguleringsprocent.
Det regulerede beløb afrundes til nærmeste kronebeløb.
Beløb for 2021 For 2021 er satsreguleringsprocenten fastsat til 2,0 pct., og tilpasningsprocenten udgør 0,3, jf. bekendtgørelse nr. 1210 af 12. august 2020 om satsreguleringsprocenten, tilpasningsprocenten og satstilpasningsprocenten for finansåret 2021.
 Under henvisning hertil skal Sundheds- og Ældreministeriet meddele, at satserne for betaling ved plejehjemsophold fra 1. januar 2021 udgør følgende beløb:
Ikrafttrædelse Cirkulæreskrivelsen træder i kraft den 1. januar 2021, og satserne i tabellen gælder for perioden 1. januar - 31. december 2021.
 Cirkulæreskrivelse nr. 9928 af 29. oktober 2019 om regulering af betaling for plejehjem pr. 1. januar 2020 efter serviceloven ophæves den 1. januar 2021.
