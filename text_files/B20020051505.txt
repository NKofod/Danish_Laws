Bekendtgørelse om søfarendes  

 hviletid mv.1) I medfør af § 4, stk. 3, § 57 og § 70 i sømandsloven, jf.  

 lovbekendtgørelse nr. 766 af 19. september 1995, som senest  

 ændret ved § 1 i lov nr. 277 af 8. maj 2002 og § 1, stk. 3, § 3, nr. 2  

 og 4, § 16, stk. 3 og § 32 i lov om sikkerhed til søs, jf.  

 lovbekendtgørelse nr. 554 af 21. juni 2000, som ændret ved § 2 i  

 lov nr. 277 af 8. maj 2002, samt efter bemyndigelse fra økonomi- og  

 erhvervsministeren fastsættes:
Definitioner § 1. Ved et handelsskib forstås ethvert skib  

 med undtagelse af krigsskibe og troppetransportskibe samt fiskeskibe og  

 fritidsfartøjer.
 Stk. 2. Ved en hvileperiode forstås et  

 sammenhængende tidsrum af ikke under en times varighed, som ligger uden  

 for arbejdstiden.
 Stk. 3. Ved arbejdstid forstås det tidsrum, hvor en  

 søfarende skal arbejde på grund af skibet.
 Stk. 4. Ved et arbejdsdøgn forstås en  

 24-timers periode startende første gang en søfarende begynder  

 at arbejde i et kalenderdøgn.
 Stk. 5. Ved en uge forstås en sammenhængende  

 7-døgns periode.
Anvendelsesområde § 2. Bekendtgørelsen finder anvendelse  

 på søfarende, der er omfattet af sømandslovens §§ 1 og 2,  

 og som gør tjeneste om bord på danske handelsskibe.
 Stk.2. For skibsførere, der fast indgår i brovagten i  

 handelsskibe, finder § 4, stk. 1 - 4 og stk. 6, § 5, stk. 1, § 9, § 10 og §  

 11, stk. 1 og 4, tilsvarende anvendelse. § 4, stk. 1 finder anvendelse for  

 skibsføreren, uanset om den pågældende indgår i  

 brovagten.
 Stk. 3. Der må ikke på udenlandske  

 handelsskibe på dansk søterritorium arbejdes i strid med de  

 rammer vedrørende arbejds- og hviletid, der følger af  

 STCW-konventionen og §§ 1 - 12 i den aftale, der er knyttet som bilag til  

 Rådets direktiv 1999/63/EF.
 § 3. En normal arbejdstidsnorm for  

 søfarende er i princippet baseret på en 8-timers dag med en  

 hviledag pr. uge og fri på offentlige helligdage.
 Stk. 2. For søfarende foretages der alene  

 regulering af hviletid, jf. sømandslovens § 57.
 Hviletid mv.
 § 4. En søfarende skal have  

 regelmæssige hvileperioder, der er tilstrækkelig lange til at  

 sikre sundheden og sikkerheden.
Stk. 2. Inden for hvert arbejdsdøgn skal hviletiden for en  

 søfarende på 18 år eller derover være på  

 mindst 10 timer.
Hviletiden kan deles i højst to perioder, hvoraf den  

 ene mindst skal være på 6 timer.
Tiden mellem to på  

 hinanden følgende hvileperioder må ikke overstige 14 timer.
 Stk. 3. Den samlede hviletid for en uge skal mindst  

 være på 77 timer.
 Stk. 4. Søfartsstyrelsen kan efter anmodning fra  

 rederen tillade, at hviletiden efter stk. 2 beregnes inden for hvert  

 kalenderdøgn.
 Stk. 5. På søn- og helligdage må der  

 ikke pålægges en søfarende arbejde, som kan  

 udsættes.
 Stk. 6. På søn- og helligdage bør der  

 endvidere så vidt muligt gives søfarende, som ønsker det,  

 lejlighed til uforstyrret at holde gudstjeneste om bord.
 § 5. For vagtgående søfarende eller  

 for søfarende, der arbejder på skibe på korte rejser, kan  

 man - under hensyntagen til hyppigere eller længere fridagsperioder  

 eller hvor der sker sikring med kompenserende fridage - ved kollektive  

 aftaler fravige hviletidsreglerne i § 4, stk. 2 og 3, i det omfang, der tages  

 behørigt hensyn til de søfarendes sundhed og sikkerhed.
 Stk. 2. Fravigelser efter stk. 1 skal være  

 registreret i Søfartsstyrelsen, før de må anvendes.
 § 6. Søfarende på tilkaldevagt skal  

 have en kompenserende hvileperiode, hvis den normale hvileperiode afbrydes  

 som følge af arbejdet.
 § 7. En søfarende under 18 år skal  

 have en samlet hvileperiode på mindst 12 timer inden for  

 arbejdsdøgnet.
 Stk. 2. Hvileperioden skal i almindelighed omfatte  

 tidsrummet mellem kl. 20 og kl. 06.
Stk. 3. For søfarende under 18 år, der  

 går vagt, kan hvileperioden deles i højst 2 perioder.
Den ene  

 hvileperiode skal være på mindst 8 timer og ligge i tidsrummet  

 mellem kl. 20 og kl. 06.
 Stk. 4. Tiden mellem to på hinanden følgende  

 hvileperioder må ikke overstige 12 timer.
 Stk. 5. Den samlede hviletid for en uge skal mindst  

 være på 84 timer.
 Stk. 6. Stk. 2 og 3 finder ikke anvendelse for  

 søfarende under 18 år, hvis anden placering af hvileperioder er  

 nødvendig som led i en erhvervsuddannelse, en af  

 Søfartsstyrelsen godkendt maritim uddannelse, eller tilsvarende  

 uddannelse af mindst 2 års varighed, som giver erhvervskompetence.
Stk. 7. Søfarende under 18 år skal have 2  

 sammenhængende fridøgn om ugen.
Hvis det er  

 påkrævet, kan de ugentlige fridøgn udskydes, mod at disse  

 erstattes af tilsvarende frihed senere.
 § 8. Mønstring, brand- og  

 redningsøvelser og andre foreskrevne øvelser skal  

 gennemføres således, at de griber mindst muligt ind i  

 hvileperioder, og ikke medfører træthed.
 § 9. Skibsføreren kan kræve, at den  

 søfarende arbejder når det er nødvendigt for skibets,  

 ombordværendes eller lastens umiddelbare sikkerhed eller for at  

 bistå andre skibe eller personer i havsnød.
 Stk. 2. Bestemmelserne i §§ 4, 5 og 7 kan fraviges i de i  

 stk. 1 nævnte situationer.
 Stk. 3. Så snart som muligt efter, at den normale  

 situation er genoprettet, skal skibsføreren påse, at den  

 søfarende, der har udført arbejde i en planlagt hvileperiode,  

 får en tilstrækkelig hvileperiode.
Opslag og registrering § 10. Der skal på et let tilgængeligt  

 sted om bord opslås et skema med oplysninger for hver funktion om bord  

 om de søfarendes arbejdsperioder til søs og i havn herunder  

 vagtperioder for vagtgående søfarende.
Skemaet skal være  

 på dansk og engelsk, og formatet skal være godkendt af  

 Søfartsstyrelsen.
Som bilag I er gengivet et af  

 Søfartsstyrelsen godkendt skema.
§ 11. Søfarendes daglige hvileperioder skal  

 løbende registreres i et særligt hviletidsskema, som skal  

 være på dansk og engelsk, og hvis format skal være godkendt  

 af Søfartsstyrelsen.
Skemaet skal føres i 2 eksemplarer.
Som  

 bilag II er gengivet et af Søfartsstyrelsen godkendt skema.
 Stk. 2. Skibsføreren eller en af ham bemyndiget  

 person og den søfarende skal underskrive hviletidsskemaet hver  

 måned.
 Stk. 3. Den søfarende skal med passende mellemrum  

 og ved skibstjenestens ophør have udleveret et underskrevet eksemplar  

 af hviletidsskemaet.
 Stk. 4. Et eksemplar af hviletidsskemaet skal kunne  

 præsenteres om bord i 6 måneder efter tjenestetidspunktet.  

 Rederiet skal herefter opbevare skemaet i 3 år.
 Stk. 5. Kopi af det i stk. 4 omhandlede hviletidsskema  

 skal indsendes til Søfartsstyrelsen, når styrelsen anmoder herom  

 for kontrol og påtegning.
Stk. 6. Søfartsstyrelsen kan tillade, at  

 hviletidsoplysningerne opbevares på elektronisk medie, og at  

 indsendelsen af hviletidsoplysningerne til Søfartsstyrelsen sker  

 elektronisk.
Søfartsstyrelsen kan betinge tilladelsen af, at  

 opbevaring og indsendelse af oplysningerne sker i særligt format.
 § 12. Rederen skal sikre, at der om bord er  

 mulighed for at opfylde de forpligtelser, der følger af  

 bekendtgørelsen.
 § 13. Søfartsstyrelsen fører kontrol  

 med overholdelse af bestemmelserne i denne bekendtgørelse.
Stk. 2. I tilfælde af manglende overholdelse af  

 bestemmelserne i denne bekendtgørelse træffer  

 Søfartsstyrelsen under iagttagelse af bindende internationale  

 konventioner de nødvendige foranstaltninger til sikring mod  

 sådan træthed, som udgør en klar fare for de  

 søfarendes sikkerhed eller sundhed.
Sådanne foranstaltninger kan  

 omfatte forbud mod at skibet forlader havnen, indtil de søfarende er  

 tilstrækkeligt udhvilede.
Stk. 3. Søfartsstyrelsens beslutning om  

 tilbageholdelse af et skib kan af vedkommende reder eller operatør af  

 et skib eller vedkommende repræsentant i Danmark indbringes for  

 Tilbageholdelsesnævnet.
Indbringelse af en sag for nævnet har  

 ikke opsættende virkning.
 § 14. Søfartsstyrelsen kan til behandling  

 af sager efter denne bekendtgørelse kræve oplysninger om de  

 søfarendes arbejdsvilkår fra skibsførere og redere.
Straf § 15. Overtrædelse af § 4, stk. 1-3, stk. 5  

 og 6, § 5, stk. 2, § 7, stk. 1, stk. 3-5 og stk. 7, § 9, stk. 3, § 10, § 11,  

 stk. 1-5, § 12 eller § 14 straffes med bøde eller fængsel i  

 indtil 1 år.
 Stk. 2. Den der ikke efterkommer forbud eller påbud  

 efter § 13, stk. 2 eller en betingelse fastsat i medfør af § 11, stk.  

 6, straffes med bøde eller fængsel i indtil 1år.
Stk. 3. Straffen efter stk. 1 og 2 kan stige til  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der 1)	ved overtrædelsen er sket skade på liv eller helbred  

 eller fremkaldt fare herfor, 2)	tidligere er afgivet forbud eller påbud for samme eller  

 tilsvarende forhold, eller 3)	ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 4. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 3, nr.  

 1.
 Stk. 5. Sker der ikke konfiskation af udbyttet, som er  

 opnået ved overtrædelsen, skal der ved udmålingen af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 6. Der kan pålægges selskaber mv.  

 (juridiske personer) strafansvar efter reglerne i straffelovens 5.  

 kapitel.
Ikrafttrædelsesbestemmelse § 16. Bekendtgørelsen træder i kraft  

 den 30. juni 2002.
 Stk. 2. §§ 1   15 gælder ikke for  

 Grønland.
 Stk. 3. Bekendtgørelse nr. 662 af 5. juli 1996 om  

 unges arbejde i skibe og § 7 i bekendtgørelse nr. 240 af 27. april  

 1998 om vagthold i skibe ophæves, men forbliver i kraft for  

 Grønland indtil reglerne ophæves eller erstattes af nye.
Søfartsstyrelsen, den 21. juni 2002 Niels J.
Bagge /Jørgen Løje Hansen Bilag 1/Annex 1 STANDARDMODEL FOR OVERSIGT OVER  

 TILRETTELÆGGELSE  

 AF ARBEJDET OM BORD MODEL FORMAT FOR TABLE OF SHIPBOARD WORKING  

 ARRANGEMENTS Skibets navn: ______________________ Skibets  

 flag: ____________________ Name of ship:	Flag of ship:
IMO nr. (hvis det findes): ________ Seneste  

 ajourføring af oversigten: _________________ IMO number (if any):	Latest update of  

 table:
Side ( ) af ( ) sider Page ( ) of ( ) pages) Reglerne om søfarendes samlede  

 hviletid findes i den danske sømandslovs § 57, jf.  

 bekendtgørelsen om søfarendes hviletid mv., som er udstedt i  

 overensstemmelse med ILO's konvention nr. 180 om søfarendes arbejdstid  

 og bemanding af skibe af 1996 og i overensstemmelse med enhver gældende  

 kollektiv overenskomst registreret i henhold til denne konvention og med den  

 internationale konvention om uddannelse af søfarende, om  

 sønæring og om vagthold af 1978, i ændret form  

 (STCW-konventionen).1) The minimum hours of rest are applicable in  

 accordance with article 57, cf.
Order on seafarers hours of rest issued  

 in conformity with ILO's Seafarer's Hours of Work and the Manning of Ships  

 Convention 1996 (No. 180) and with any applicable collective agreement  

 registered in accordance with that Convention and with the International  

 Convention on standards of training, certification and watchkeeping for  

 seafarers, 1978, as amended (STCW Convention).
Minimal hviletid 1)	For søfarende på danske handelsskibe  

 må hviletiden efter ovennævnte regler ikke være mindre end:  

 i) 10 timer i arbejdsdøgnet og 77 timer om ugen.
2)	Hviletiden i arbejdsdøgnet må ikke  

 opdeles i mere end to perioder, hvoraf den ene mindst skal være  

 på seks timer.
Tiden mellem to på hinanden følgende  

 hvileperioder må ikke overstige 14 timer.
 3)	For vagtgående søfarende eller for  

 søfarende, der arbejder om bord på skibe på korte rejser,  

 kan man   under hensyntagen til hyppigere eller længere  

 fridagsperioder, eller hvor der sker sikring mod kompenserende fridage   ved  

 kollektive aftaler fravige ovennævnte hviletidsregler i det omfang, der  

 tages behørigt hensyn til de søfarendes sundhed og sikkerhed.  

 Aftalerne om fravigelser skal være registreres i  

 Søfartsstyrelsen, før de må anvendes.
Minimum hours of rest 1)	For seafarers serving on Danish merchant ships the  

 hours of rest according to the above mentioned rules shall not be less than:  

 (i) 10 hours in a 24-hour period, and (ii) 77 hours in a seven-day  

 period.
 2)	Hours of rest may be divided into no more than two  

 periods, one of which shall be at least six hours in length, and the interval  

 between consecutive periods of rest shall not exceed 14 hours.
3)	By collective agreements the provisions regarding  

 rest hours stated above may be departed from for watchkeeping seafarers or  

 seafarers engaged on ships on short voyages taking into account more frequent  

 or longer periods of leave or the granting of compensatory days off and with  

 due consideration for the seafarers health and safety.
Before applying  

 such departure from provisions regarding rest hours the agreement must be  

 registered in the Danish Maritime Authority.
Andre krav:  

_________________________________________________________________ Other requirements:
SKEMA FOR TILRETTELÆGGELSE AF  

 ARBEJDET OM BORD TABLE OF SHIPBOARD WORKING  

 ARRANGEMENTS Stilling/rang2) Position/rank Planlagt daglig arbejdstid på  

 søen Scheduled daily work hours at sea Planlagt daglig arbejdstid i havn Scheduled daily work hours in port Kommentarer3) Comments Samlet hviletid i døgnet Total daily hours of rest Vagthold (fra-til) Watchkeeping (from-to) Ikke-vagtholdstjeneste (fra-til) Non-watchkeeping duties (from-to) Vagthold (fra-til) Watchkeeping (from-to) Ikke-vagtholdstjeneste (fra-til) Non-watchkeeping duties (from-to) På søen At sea I havn In ports ___________________________________ Skibsførerens underskrift (signature of the master) UDDRAG FRA ILO-KONVENTION Nr. 180 OG  

 STCW-KONVENTIONEN ILO-konvention nr. 180 Artikel 5 1. Begrænsningerne i arbejdstiden eller hviletiden fastsættes  

 som følger: a) den maksimale arbejdstid må ikke overstige: i) 14  

 timer i nogen 24-timers-periode, og ii) 72 timer i nogen  

 syvdøgnsperiode, eller b) minimumsvarigheden af hvileperioden må  

 ikke være mindre end: i) 10 timer i nogen 24-timers-periode, og ii) 77  

 timer i nogen syvdøgnsperiode.
2. Hviletiden må ikke opdeles i mere end to perioder, hvoraf den ene  

 skal være af mindst 6 timers varighed.
Tiden mellem to på  

 hinanden følgende hvileperioder må ikke overstige 14 timer.
6. Intet i stk. 1 og 2 er til hinder for, at medlemsstaten har national  

 lovgivning eller forskrifter eller en procedure for, at den kompetente  

 myndighed kan tillade eller registrere kollektive overenskomster, der  

 tillader fravigelser fra de fastsatte begrænsninger.
Sådanne  

 fravigelser skal så vidt muligt følge de fastsatte normer, men  

 kan tage højde for hyppigere eller længere frihedsperioder eller  

 indrømmelse af kompenserende frihed for vagtgående  

 søfarende eller søfarende, der arbejder om bord på skibe  

 på korte rejser.
Artikel 7 1. Intet i denne konvention begrænser skibsførerens ret til  

 at kræve, at en søfarende gør tjeneste i det antal timer,  

 der er nødvendigt af hensyn til den umiddelbare sikkerhed for skibet,  

 personer om bord, last eller med det formål at yde assistance til andre  

 skibe eller personer i nød til søs.
 3. Hurtigst muligt efter, at normale forhold er blevet genoprettet, skal  

 skibsføreren sikre, at søfarende, der har udført arbejde  

 i en planlagt hvileperiode, gives en passende hvileperiode.
STCW-konventionen Afsnit A-VIII/1 i STCW-koden (obligatorisk) 1. Enhver, som pålægges tjeneste som overordnet vagthavende  

 officer, skal have mindst 10 timers hviletid i enhver 24-timers-periode.
 2. Hviletiden kan opdeles i højst to perioder, hvoraf den ene skal  

 være på mindst 6 timer.
 3. Kravene om hviletid i stk. 1 og 2 skal ikke nødvendigvis  

 overholdes i en nødsituation eller ved beredskabsøvelse eller  

 ved andre driftsforhold af altoverskyggende vigtighed.
 4. Minimumstiden på 10 timer kan nedskæres til ikke under 6  

 sammenhængende timer, forudsat at en sådan nedskæring ikke  

 strækker sig over mere end to dage, og at der gives mindst 70 timers  

 hvile i hver syvdøgnsperiode; se dog bestemmelserne i stk. 1 og 2.
 5. Administrationerne skal kræve, at vagtplanerne opslås  

 på et lettilgængeligt sted.
Afsnit B-VIII/1 i STCW-koden (vejledende) 3. Der skal ved anvendelse af regulativ VIII/1 tages hensyn til  

 følgende:
1) bestemmelserne til at forebygge træthed bør sikre, at der  

 generelt ikke er tale om overdrevne eller urimelige arbejdstider.
Navnlig  

 må minimumshviletiden, som er specificeret i afsnit A-VIII/1, ikke  

 fortolkes på en sådan måde, at al anden tid kan anvendes  

 til vagttjeneste eller anden tjeneste.
 2) hyppigheden og varigheden af orlov og kompenserende orlov er  

 afgørende faktorer, når det drejer sig om at hindre, at det  

 opbygges træthed over et vist tidsrum.
 3) der kan afviges fra bestemmelsen på skibe i short-sea-fart, hvis  

 der foreligger særlige sikkerhedsordninger.
SELECTED TEXTS FROM ILO CONVENTION No 180 AND THE STCW  

 CONVENTIONS ILO Convention No. 180 Article 5 1. The limits on hours of work or rest shall be as follows: (a) maximum  

 hours of work shall not exceed: (i) 14 hours in any 24-hour period; and (ii)  

 72 hours in any seven-day period, or (b) minimum hours of rest shall not be  

 less than: (i) 10 hours in any 24-hour period, and (ii) 77 hours in any  

 seven-day period.
 2. Hours of rest may be divided into no more than two periods, one of  

 which shall be at least six hours in length, and the interval between  

 consecutive periods of rest shall not exceed 14 hours.
6. Nothing in paragraphs 1 and 2 shall prevent the Member from having  

 national laws or regulations or a procedure for the competent authority to  

 authorise or register collective agreements permitting exceptions to the  

 limits set out.
Such exceptions shall, as far as possible, follow the  

 standards set out but may take account of more frequent or longer leave  

 periods or the granting of compensatory leave for watchkeeping seafarers or  

 seafarers working on board ships on short voyages.
Article 7 1. Nothing in this Convention shall be deemed to impair the right of the  

 master of a ship to require a seafarer to perform any hours of work necessary  

 for the immediate safety of the ship, persons on board or cargo, or for the  

 purpose of giving assistance to other ships or persons in distress at  

 sea.
 3. As soon as practicable after the normal situation has been restored,  

 the master shall ensure that any seafarers who have performed work in a  

 scheduled rest period are provided with an adequate period of rest.
STCW Convention Section A-VIII/1 of the STCW Code (Mandatory) 1. All persons who are assigned duty as officer in charge of a watch or  

 seafarer on watch shall be provided with a minimum of 10 hours' rest in any  

 24-hour period.
 2. The hours of rest may be divided into no more than two periods, one of  

 which shall be at least six hours in length.
 3. The requirements for rest periods laid down in paragraphs 1 and 2 need  

 not be maintained in the case of an emergency or drill or in other overriding  

 operational conditions.
 4. Notwithstanding the provisions of paragraphs 1 and 2, the minimum  

 period of 10 hours may be reduced to not less than 6 consecutive hours  

 provided that any such reduction shall not extend beyond two days and not  

 less than 70 hours of rest are provided each seven-day period.
 5. Administrations shall require that watch schedules be posted where they  

 are easily accessible.
Section B-VIII/1 of the STCW Code (Guidance) 3. In applying Regulation VIII/1, the following should be taken into  

 account:
1. provisions made to prevent fatigue should ensure that excessive or  

 unreasonable overall working hours are not undertaken.
In particular, the  

 minimum rest periods specified in Section A-VIII/1 should not be interpreted  

 as implying that all other hours may be devoted to watchkeeping or other  

 duties; 2. that the frequency and length of leave periods, and the granting of  

 compensatory leave, are material factors in preventing fatigue from building  

 up over a period of time; the provision may be varied for ships on short sea voyages, provided  

 special safety arrangements are put in place.
1)   Se senere vedrørende uddrag af  

 ILO konvention nr. 180 og STCW-konventionen. (See later for selected extracts  

 from ILO Convention No. 180 and the STCW Convention.) 2)   For de stillinger/rang, der også  

 er opført på skibets "safe manning document", anvendes  

 samme terminologi som i dette dokument. (For those positions/ranks that are  

 also listed in the ships safe manning document, the terminology used  

 should be the same as in that document.) 3)   Vagtholdspersonalet kan under  

 "kommentarer" angive det forventede antal timer, der skal anvendes  

 til uplanlagt arbejde.  

 For watchkeeping personnel, the comment section may be used to indicate the  

 anticipated number of hours to be devoted to unscheduled work.
Bilag 2/Annex 2 STANDARDSKEMA TIL REGISTRERING AF  

 SØFARENDES  

 DAGLIGE HVILETID I DANSKE SKIBE Record of hours of rest of seafarers in danish  

 ships Søfarendes (fulde navn): __________________ Seafarer (full name) Fødselsdato: __________ Birthday År: ___________ Year Stilling/rang: _________________ Position/Rank Vagthavende:1)   ja  

 nej Watchkeeper           yes   no Skibets navn:_____________ Name of ship Følgende nationale love og administrative bestemmelser  

 og/eller kollektive overenskomster om minimumshviletid gælder på  

 skibet:
 The following national laws, regulations and/or  collective  

 agreements governing limitations on minimum rest periods apply to this  

 ship:
_____________________________________________________________________________  

________________ Måned:
Month Dag:
Day Hvileperioder (fra-til) Periods of rest (from-to) Hviletid i alt Hours of rest totally Kommentarer Comments 1 2 3 4 5 6 7 8 9 10 11 12 13 14 15 16 17 18 19 20 21 22 23 24 25 26 27 28 29 30 31 Undertegnede erklærer herved, at dette skema  

 præcist viser den pågældende søfarers hviletid.
 I agree that this record is an accurate reflection of the  

 hours of rest of the seafarer concerned.
Navn på skibsfører eller den person, der af  

 skibsføreren er bemyndiget til at undertegne dette skema:  

________________________________________ Name of master or person authorized by master to sign this  

 record:
Skibsførerens eller den bemyndigede person  

 underskrift: _____________________________ Signature of master or authorized person:
Den søfarendes underskrift:  

_______________________________________ Signature of seafarer:
 En genpart af dette skema gives til den søfarende.
 A copy of this record is to be given to the seafarer.
 Denne formular undersøges og påtegnes i henhold  

 til procedurer fastlagt af:
 This form is subject to examination and endorsement under  

 procedures established by the:
Søfartsstyrelsen Danish Maritime Authority 1)   Det ikke-relevante krydses over  

 (Delete as appropriate).
 1)   Denne bekendtgørelse  

 gennemfører dele af Rådets direktiv 94/33/EF af 22. juni 1994 om  

 beskyttelse af unge på arbejdspladsen, EF- tidende 1994 L 216, side 12  

 og dele af Rådets direktiv 1999/63/EF af 21. juni 1999 om  

 gennemførelse af den aftale om tilrettelæggelse af arbejdstiden  

 for søfarende, som er indgået mellem European Community  

 Shipowners Association (ECSA) og Federation of Transport Workers  

 Unions in the European Union (FST), EF-Tidende 1999 L 167, side 33 samt  

 Europaparlamentets og Rådets direktiv 1999/95/EF af 13. december 1999  

 om håndhævelse af bestemmelserne  om søfarendes arbejdstid  

 på skibe, der anløber Fællesskabets havne,  EF-Tidende  

 2000 L 14, side 29.
