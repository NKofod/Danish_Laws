Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: I Medfør af § 223 a i  

 Lov om Rettens Pleje af 11. April 1916, jfr.
Lovbekendtgørelse Nr. 212 af 1.  

 Oktober 1936, fastsættes herved følgende:
 Retskraftige tyske Domme om formueretlige Krav, som er afsagt i borgerlige  

 Sager, derunder sø- og handelsretlige Sager, har bindende Virkning i Danmark.
 Lige med retskraftige Domme stilles de for en Ret eller et  

 »Guetestelle« indgaaede Forlig samt retskraftige Afgørelser, som i  

 borgerlige Sager, derunder sø- og handelsretlige Sager, enten i Dommen eller  

 særskilt, er truffet om Erstatning for Sagsomkostninger. § 2.
 Bindende Virkning her i Riget tilkommer dog kun de i § 1 nævnte Domme og  

 Forlig under Forudsætning af, at Anerkendelsen af Dommen eller Forliget ikke  

 vilde stride mod ufravigelige danske Retsgrundsætninger. § 3.
 De i § 1 nævnte Domme har derhos kun bindende Virkning her i Riget under  

 Forudsætning af, at de tyske Domstole efter danske Love har været kompetente.
 Bindende Virkning her i Riget tilkommer dog ikke tyske Domme, hvis  

 Kompetencen alene begrundes i det i tysk Zivilprozessordnung § 23 hjemlede  

 Værneting, eller hvis Sagen er behandlet ved en i Henhold til tysk  

 Zivilprozessordnung § 26 eller § 34 kompetent Ret. § 4.
 Udeblivelsesdom, som i Tyskland er afsagt over en sagsøgt, som er dansk  

 Statsborger, har kun bindende Virkning her i Riget, naar Stævningen rettidig  

 er forkyndt enten for den paagældende personlig eller efter de mellem Danmark  

 og Tyskland gældende Regler om Retshjælp. § 5.
 Bestemmelserne i denne Anordning finder ikke Anvendelse paa Domme og  

 Forlig vedrørende person- eller familieretlige Krav.
 Udenfor Bestemmelserne falder ogsaa Afgørelse, der er truffet af de  

 særlige Domstole for Arbejdstvistigheder. § 6.
 Denne Anordning træder i Kraft den 1. Juli 1938, og de her givne  

 Bestemmelser finder ikke Anvendelse paa Domme, der er afsagt, eller Forlig,  

 som er indgaaet før det nævnte Tidspunkt.
 Hvorefter alle vedkommende sig have at rette.
 Givet paa Amalienborg, den 13. April  

 1938.
 Under Vor Kongelige Haand og Segl.
 Christian R.
(L.S.) /Steincke.
