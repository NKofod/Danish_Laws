Bestemmelser om klassificering af  

 instrumenttræningsanordning/flyvemaskine (Basic Instrument Training  

 Devices, BITD) i henhold til JAR-STD 4A1)  / **    

 (BL 6-31, 1. udgave) I medfør af § 34 og § 149, stk. 10, i lov om luftfart, jf.  

 lovbekendtgørelse nr. 543 af 13. juni 2001, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 795 af 3. september 2001 om henlæggelse af  

 opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
1. Referencedokumenter 1.1 Joint Aviation Requirements (JAR), JAR-STD 4A, Aeroplane Flight  

 Training Devices, Section 2, Acceptable Means of Compliance (AMC) /  

 Interpretative and Explanatory Material (IEM), seneste udgave.
 1.2 Joint Aviation Requirements (JAR), JAR-1, Definitions and  

 Abbreviations, seneste udgave.
1.3 De dokumenter, der er nævnt i pkt. 1.1 og pkt. 1.2, kan  

 købes gennem Global Info Centre  

 IHS Nordic A.S.  

 Strandvejen 130  

 2900  Hellerup  

 Tlf.: 39 40 22 44  

 Fax: 39 40 23 00 2. Definitioner "The Authority":
 Hvor der i JAR-STD 4A nævnes "the Authority", betyder det Statens  

 Luftfartsvæsen.
 BITD (Basic Instrument Training Device):
Ved BITD forstås i denne BL en jordbaseret træningsanordning,  

 som repræsenterer en flyveelevs plads i et luftfartøj i en  

 flyvemaskineklasse.
BITD'en kan anvende skærmbaserede instrumentpaneler  

 og fjederbelastede styreanordninger, der tilsammen udgør en  

 træningsplatform for som minimum de proceduremæssige aspekter af  

 instrumentflyvning.
BITD'en skal være i overensstemmelse med de  

 minimumsstandarder, der er fastsat for klassificering af en BITD.
 BITD-bruger (BITD user):
 Ved BITD-bruger forstås den person, organisation eller det selskab,  

 der ansøger om godkendelse af et uddannelsesprogram baseret på  

 anvendelse af en bestemt BITD.
 BITD-fabrikant:
 Ved BITD-fabrikant forstås i denne BL den organisation eller  

 virksomhed, der over for Statens Luftfartsvæsen er direkte ansvarlig  

 for ansøgning om førstegangsklassificering af en BITD  

 model.
 BITD-Model:
En defineret hardware/software kombination, som har opnået  

 klassificering.
Hver BITD vil svare til en specifik model og være en  

 serienummereret enhed.
 BITD-operatør (BITD operator):
 Ved BITD-operatør forstås den person, organisation eller det  

 selskab, der over for Statens Luftfartsvæsen er direkte ansvarlig for  

 ansøgning om og vedligeholdelse af periodisk tilbagevendende  

 klassificering af en bestemt BITD.
 Klassificering:
 Ved "klassificering af en BITD" forstås i denne BL det, som i  

 JAR-STD 4A er betegnet som "BITD Qualification".
 Anm.: Definitioner af øvrige begreber og forkortelser, der  

 anvendes i JAR-STD 4A, findes i JAR-1, "Definitions and Abbreviations".
3. Anvendelsesområde Denne BL fastsætter bestemmelser for klassificering og fornyet  

 klassificering af BITD, der anvendes i forbindelse med uddannelser, hvori  

 indgår BITD-uddannelsesprogrammer, der i henhold til gældende  

 bestemmelser skal være godkendt af Statens Luftfartsvæsen.
4. Generelt 4.1 Ansøgning om klassificering af en ny BITD-model indsendes af  

 BITD-fabrikanten til Statens Luftfartsvæsen senest 3 måneder,  

 før klassificeringen skal anvendes i forbindelse med godkendelse af  

 BITD-uddannelses-programmer.
 4.2 Ansøgning om godkendelse af BITD-uddannelsesprogrammer  

 indsendes af BITD-brugeren til Statens Luftfartsvæsen bilagt gyldigt  

 klassificeringscertifikat for den BITD, der agtes anvendt.
 4.3 Efter tilfredsstillende evaluering af BITD'en udsteder Statens  

 Luftfartsvæsen til BITD-fabrikanten et klassificeringscertifikat (BITD  

 Qualification Certificate), som herefter er gyldigt for alle serienumre af  

 pågældende model uden yderligere teknisk evaluering.
 4.4. Da BITD kun tilnærmelsesvis repræsenterer en  

 flyvemaskineklasse og ikke en specifik flyvemaskinetype, kan en midlertidig  

 klassificering ikke udstedes.
4.5. En BITD klassificering for hvert serienummer udstedes normalt med en  

 gyldighed på 36 måneder.
Statens Luftfartsvæsen kan i  

 særlige tilfælde fastsætte en kortere gyldighedsperiode.  

 Det er BITD-operatørens ansvar at ansøge om fornyelse af  

 klassificeringen.
 4.6 Fornyet klassificering skal have fundet sted inden for 60 dage  

 før udløbet af den hidtidige klassificering, hvis den nye  

 gyldighedsperiode skal gælde fra udløbet af den hidtidige.
 4.7 BITD'er, der efter 15. februar 2003 anvendes i forbindelse med  

 uddannelsesprogrammer, der i henhold til gældende bestemmelser skal  

 være godkendt af Statens Luftfartsvæsen, skal være  

 klassificeret i henhold til JAR-STD 4A.
5. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, når det skønnes  

 foreneligt med de hensyn, der ligger til grund for de pågældende  

 bestemmelser.
6. Klageadgang Afgørelser truffet af Statens Luftfartsvæsen efter  

 bestemmelserne i denne BL kan påklages til Trafikministeriet.
7. Straf 7.1 Anvendelse af BITD'er i strid med  bestemmelsen i pkt. 4.7 straffes  

 med bøde.
 7.2 For overtrædelser begået af selskaber m.v. (juridiske  

 personer) kan der pålægges strafansvar efter reglerne i  

 straffelovens 5. kapitel, jf. luftfartslovens § 149, stk. 14.
8. Ikrafttræden Denne BL træder i kraft den 15. februar 2003.
Statens Luftfartsvæsen, den 10. januar  

 2003 Kurt Lykstoft Larsen /Henning Christensen **   BLen har som  

 udkast været notificeret over for Europa-Kommissionen i  

 overensstemmelse med reglerne i Europa-Parlamentets og Rådets direktiv  

 98/34/EF (informationsproceduredirektivet), som ændret senest ved  

 direktiv 98/48/EF.
