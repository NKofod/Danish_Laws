Landsskatteretskendelse  

 vedr.
Fradragsbegrænsning for beholdning af aktier Sagen drejer sig om  

 opgørelsen af fradragsbegrænsningen efter selskabsskattelovens § 13, stk. 8  

   

 13 for så vidt angår selskabets beholdning af aktier i B A/S.
Landsskatterettens afgørelse Told- og Skattestyrelsen har  

 ved opgørelsen af fradragsbegrænsningen efter selskabsskattelovens § 13, stk.  

 8  

  13 medregnet erstatning vedrørende aktier i B A/S med 726.590 kr., og  

 aktiernes værdi ved opgørelsen af årets aktieavancer efter § 13, stk. 8, 1.  

 pkt., jf. § 13, stk. 3, er foretaget med udgangspunkt i de værdier, der  

 fremgår  

 af selskabets årsregnskab.
 Landsskatteretten ændrer  

 afgørelsen således:
Avancen efter § 13, stk. 8,  

 1. pkt. opgøres efter lagerprincippet som forskellen mellem værdien ifølge børskursen ved  

 udgangen af året og værdien ifølge børskursen ved begyndelsen af året.
De  

 aktier,  

 der blev anskaffet ved kapitaludvidelsen, skal indgå med en anskaffelsessum  

 på  

 4.091.937 kr.
 Erstatningsbeløbet på 734.859  

 kr. skal anses som skattepligtig indkomst, jf. statsskattelovens § 4, og skal  

 ikke medregnes ved opgørelsen af fradragsbegrænsningen efter § 13, stk. 8.
 Det overlades til Told- og  

 Skattestyrelsen at foretage den talmæssige opgørelse.
Sagens oplysninger A ejede ved starten af 1999  

 35.000 stk. aktier i B A/S.
En række andre selskaber i koncernen ejede også  

 aktier i dette selskab, svarende til i alt ca. 35 % af den samlede  

 aktiekapital  

 i selskabet, og ved indgangen af 1999 fordelte aktierne sig således:
C A/S 13.641 stk.
A/S D 137.500 stk.
A/S A II 35.000 stk.
E A/S 1.397.232 stk.
F A/S 107.000 stk.
A/S G 23.933 stk.
A/S H 186.244 stk.
I alt 1.900.550 stk.
 Der blev den 23.12.1998  

 indgået en aftale mellem I Holding A/S og A/S Forsikringsselskabet J på vegne  

 en række selskaber i koncernen om salg af samtlige aktier i B A/S.
Aktierne  

 skulle overdrages til kurs 420 eller i alt 798.231.000 kr., som skulle  

 betales  

 kontant den 1.4.1999. Aktieafgift skulle betales af hver part med halvdelen,  

 og  

 eventuelt udbytte for 1998, der blev deklareret på generalforsamling i 1999,  

 skulle tilfalde I Holding A/S.
Samtidig med aftalens indgåelse blev der  

 deponeret 5 % af købesummen eller 39.911.550 kr. på en konto i koncernens  

 navn.  

 Koncernen skulle være berettiget til at kræve deponeringsbeløbet udbetalt på  

 vegne de selskaber, der indgik i aftalen, såfremt I Holding A/S ikke  

 rettidigt  

 opfyldte købeaftalen ved betaling af den kontante købesum den 1.4.1999.
 As  

 andel af købesummen var 14.700.000 kr., og andelen af deponeringsbeløbet var  

 734.859 kr.
Ved  

 brev af 6.4.1999 meddelte I Holding A/S, at selskabet ikke kunne opfylde  

 kravet  

 om betaling af købesummen inden for den angivne frist.
Samtidig anmodede I  

 Holding A/S om, at det deklarerede  

 udbytte for 1998 blev tilstillet dem i henhold til aftalen.
Ved brev af  

 6.4.1999 meddelte koncernen, at købsaftalen var misligholdt og derfor  

 ophævet.  

 Det deponerede beløb skulle derfor tilfalde koncernen.
Endvidere nægtede  

 koncernen at overføre det deklarerede udbytte, da koncernen ikke var enig med  

 I  

 Holding A/S i, at aktierne havde været ejet af dette selskab, da aftalen  

 måtte  

 hæves.
 Selskabets  

 andel af udbyttet var 245.000 kr.
 I  

 1999 foretog B A/S endvidere en kapitaludvidelse, hvor selskabet anskaffede  

 yderligere aktier mod indbetaling af i alt 4.091.937 kr. inkl. en  

 garantiprovision.
Told- og Skattestyrelsens afgørelse Styrelsen er af den  

 opfattelse, at erstatningen/kompensationen fra I Holding A/S ikke kan  

 behandles  

 som en skattepligtig aktieavance, idet der ikke er sket salg af selskabets  

 aktiebeholdning i B A/S.
Den civilretlige konsekvens af det faktiske forløb,  

 nemlig at aktiehandlen ikke er gennemført, må følges, idet det vil være  

 vanskeligt at gennemføre de skattemæssige konsekvenser ved at påberåbe, at  

 der  

 er sket et salg, når salget og de konsekvenser et salg vil medføre ikke  

 civilretligt er gennemført.
 Beløbet på 39.911.550 kr.,  

 hvoraf selskabets andel udgør 734.859 kr., skifter således karakter den  

 1.4.1999 fra at være en a conto betaling for købet af aktierne til at være en  

 kompensation, erstatning for misligholdelse af købeaftalen.
 Beløbet 734.859 kr. vil  

 herefter være at beskatte i indkomståret 1999 i henhold til statsskattelovens  

 §  

 4 og det skal ikke indgå ved opgørelsen af de skattepligtige aktieavancer  

 efter  

 1.1.1998 i henhold til selskabsskattelovens § 13, stk. 8, 3. pkt., idet  

 kompensationen ikke er at betragte som en skattepligtige aktieavance omfattet  

 af aktieavancebeskatningsloven.
 Styrelsen er videre af den  

 opfattelse, at de skattefri aktieavancer omhandlende associerede selskaber  

 skal  

 opgøres efter de regnskabsmæssige værdier og principper ved opgørelsen i  

 henhold til selskabsskattelovens § 13, stk. 8, 1. pkt.
Bestemmelserne om begrænsning  

 af forsikringsselskabers fradragsret for forsikringsmæssige hensættelser, jf.  

 selskabsskattelovens § 13, stk. 8  13, går i deres enkelthed ud på, at  

 fradragsretten for hensættelserne begrænses, når hensættelserne er foretaget  

 på  

 grundlag af skattefri indtægter fra ejendomme, aktier herunder skattefri  

 udbytter.
De forsikringsmæssige hensættelser foretages ud fra de kendte og  

 bogførte værdier og resultater, som indgår i forsikringsselskabets  

 årsregnskab  

 og dermed på grundlag af de kendte og registrerede skattefri indtægter fra  

 ejendomme og aktier, som er registreret i forsikringsselskabets årsregnskab.
Når bestemmelsen om  

 fradragsbegrænsning således, i henhold til selskabsskattelovens § 13, stk. 8,  

 1. pkt. sammenholdt med § 13, stk. 13, går ud på at fremfinde alle årets  

 skattefrie indtægter fra ejendomme og aktier, herunder udbytter, før der  

 foretages reduktion i henhold til selskabsskattelovens § 13, stk. 8, 3. pkt.  

 af  

 de skattepligtige avancer, er det styrelsens opfattelse, at alle  

 regnskabsmæssige  

 indtægter og tab, som ved konverteringen til den skattepligtige indkomst  

 gøres  

 skattefri, skal indgå i beregningen af fradragsbegrænsningen, jf.  

 selskabsskattelovens § 13, stk. 8, 1. pkt.
Specielt når der henses til, at de  

 fradragsberettigede hensættelser foretages med udgangspunkt i de  

 regnskabsmæssige bogførte værdier, herunder de skattefrie værdier, som indgår  

 i forsikringsselskabets  

 årsregnskab.
As fortolkning, hvorefter  

 det er de skattemæssige værdier, som skal anvendes ved begrænsningen af  

 fradragsretten for de forsikringsmæssige hensættelser, har således den  

 svaghed,  

 at ikke alle af årets skattefri indtægter fra ejendomme og aktier indgår i  

 opgørelsen af fradragsbegrænsningen efter § 13, stk. 8, 1. pkt.
Styrelsen  

 fastholder, at årets skattefrie indtægter fra aktier i associerede selskaber  

 skal opgøres i overensstemmelse med de regnskabsmæssige værdier og dermed i  

 overensstemmelse med de registrerede skattefrie indtægter fra associerede  

 selskaber.
Ved konverteringen fra regnskabsmæssig til skattemæssig indkomst  

 tilbageføres 725.762 kr. vedrørende associerede selskaber, hvorved dette  

 beløb  

 gøres skattefri.
Denne skattefrie indtægt fra associerede selskaber reduceres  

 dog med den skattepligtige del af de skattepligtige udbytter, 161.700 kr.,  

 som  

 er en del af samme resultat.
I selskabsskattelovens § 13,  

 stk. 13, henvises til lagerprincippet, og denne henvisning må referere til  

 lagerforskydningen mellem primo og ultimo i de regnskabsmæssige værdier, idet forsikringsselskaber  

 regnskabsmæssigt skal anvende lagerprincippet i forbindelse med opgørelsen af  

 aktier og ejendomme i årsregnskaberne.
Klagerens påstand og argumenter Der er nedlagt påstand om, at  

 den skattepligtige indkomst skal nedsættes med 726.590 kr.
 vedrørende erstatningen fra I  

 Holding A/S, da den skal beskattes som en aktieavance.
Der er henvist til, at det  

 deponerede beløb tilfaldt koncernen som erstatning for den mistede  

 aktieavance,  

 idet salget til kurs 420 ikke blev gennemført.
Koncernen erhvervede endelig  

 ret  

 til erstatningen for den mistede aktieavance ved meddelelsen af ophævelsen af  

 aftalen den 6.4.1999.
Koncernen havde i princippet  

 også efter 1.4.1999 mulighed for at fastholde aftalen og ville have gjort  

 det,  

 såfremt man havde skønnet, at I Holding A/S inden for en rimelig tidshorisont  

 ville blive i stand til at betale købesummen.
Også i april 1999 ville der  

 have  

 været en betydelig aktieavance forbundet med et salg til kurs 420. Ved  

 ophævelsen af aftalen frasagde koncernen sig denne betydelige aktieavance,  

 men  

 sikrede sig til gengæld erstatningen herfor, nemlig deponeringen på 5 % af  

 salgssummen  

 eller 21 kurspoint.
Den 6.4.1999 androg børskursen på aktier i B A/S 323, og  

 med erstatningen opnåede koncernen derfor en fortjeneste, der svarede til, at  

 aktierne blev solgt til kurs 344.
Koncernen opgjorde den  

 selvangivne skattepligtige indkomst ud fra, at erstatningen skal behandles  

 som  

 det, den er erstatning for, nemlig som en aktieavance.
Da selskabet er  

 omfattet  

 af fradragsbegrænsningsreglerne i selskabsskattelovens § 13, stk. 8   

 13,  

 indebærer dette, at erstatningen skal medregnes som realiseret avance i 1999  

 efter aktieavancebeskatningsloven og som realiseret avance efter 1.  

 januar  

 1998 efter fradragsbegrænsningsreglerne, jf. selskabsskattelovens § 13,  

 stk.  

 8, 3. pkt.
Herudover påvirker erstatningen markedsværdien af aktierne i B A/S  

 ved begyndelsen af 1999 i relation til opgørelsen af avancen på aktierne  

 efter  

 lagerprincippet, jf. selskabsskattelovens § 13, stk. 8, 1. pkt. og § 13, stk.  

 13.
I selvangivelsen har  

 koncernen fejlagtig ikke indregnet denne avance efter 1. januar  

 1998, jf. selskabsskattelovens  

 § 13, stk. 8, 3. pkt.
Told- og Skattestyrelsen har anset erstatningen for skattepligtig efter statsskattelovens  

 § 4, men har samtidig undladt fuldt ud at foretage de nødvendige konsekvensrettelser  

 af dette synspunkt.
Det er et helt grundlæggende  

 skattemæssigt princip, at erstatninger beskattes på samme måde, som det, der  

 er  

 en erstatning for.
Der kan ikke være tvivl om, at erstatningen er en  

 erstatning  

 for en mistet aktieavance, og den  

 skal derfor beskattes på samme måde som en aktieavance ville være blevet det.
Børskursen androg  

 den 6.4.1999 323, og erstatningen svarer til, at aktierne blev solgt til kurs  

 344. Teoretisk skal der ske en opdeling af den konstaterede avance i en  

 skattepligtig og en skattefri del, idet kun avancer på aktier ejet mindre end  

 3  

 år beskattes efter aktieavancebeskatningsloven.  

 For at undgå diskussion herom har selskabet selvangivet ud fra en  

 betragtning om, at hele erstatningen vedrørte aktier som er ejet mindre end 3  

 år.
En opdeling vil ikke have praktisk konsekvens som følge af  

 fradragsbegrænsningsreglerne, jf. selskabsskattelovens § 13, stk. 8   

 13. I selvangivelsen  

 og i den ændrede ansættelse er erstatningen medregnet i aktieavancerne efter  

 aktieavancebeskatningsloven.
 Da A er et  

 forsikringsselskab, påvirker erstatningen også den beskatning, der skal ske  

 efter fradragsbegrænsningsreglerne i selskabsskattelovens § 13, stk. 8   

 13 på  

 samme måde, som aktieavancer påvirker denne beskatning.
Der er nedlagt principal  

 påstand om, at den skattepligtige indkomst nedsættes med 2.718.530 kr.  

 vedrørende reguleringen af værdi af aktier i associerede selskaber.
Der er  

 nedlagt subsidiær påstand om, at hvis Landsskatteretten finder, at den  

 regnskabsmæssige værdi skal lægges til grund, skal den skattepligtige  

 indkomst  

 nedsættes med 1.307.858 kr., da der så er tale om et principskifte.
Ved  

 principskrifter  

 ansættes værdien ved årets begyndelse normalt til værdien ved udgangen af  

 forrige år.
Det er til støtte for den  

 principale påstand bl.a. anført, at begrebet lagerprincippet  

 anvendes i mange  

 sammenhænge i skatteretten, men derimod ikke i regnskabslovgivningen eller  

 vejledninger hertil.
I regnskabslovgivningen m.v. bestemmes typisk til  

 hvilken  

 værdi, et aktiv kan eller skal optages i balancen, og om værdiændringer skal  

 føres i resultatopgørelsen eller direkte til egenkapitalen.
Om  

 balanceværdiprincipperne bruges begreber som markedsværdi, indre værdi,  

 anskaffelsesværdi og matematisk værdi/amortiseret anskaffelsesværdi.
Generelt  

 sættes lighedstegn mellem det regnskabsmæssige markedsværdiprincip og det  

 skattemæssige lagerprincip.
Det fremgår af  

 selskabsskattelovens § 13, stk. 13, at avancerne efter § 13, stk. 8, 1. pkt.,  

 skal opgøres efter  

 lagerprincippet, og at lagerprincippet skal forstås som forskellen mellem  

 værdien ved indkomstårets udløb og værdien ved indkomstårets begyndelse,  

 korrigeret for køb og salg.
Styrelsen synes at tage det standpunkt, at  

 værdien  

 skal være den regnskabsmæssige værdi, som i dette tilfælde er indre værdi  

 (det  

 vil sige en til ejerandelen svarende del af de associerede selskabers  

 regnskabsmæssige  

 egenkapital, som ikke er opgjort til markedsværdi). I ingen andre sammenhænge  

 i  

 skatteretten forstås lagerprincippet som andet end en forskydning i  

 markedsværdierne, og det er derfor klart, at styrelsen ikke kan have ret i  

 sit  

 synspunkt.
Lagerprincippet er da også et  

 princip, der er veldefineret i kursgevinstbeskatningsloven.
Princippet  

 anvendes  

 også i aktieavancebeskatningsloven og er defineret i denne lovs § 3, stk. 4.  

 Lagerprincippets definition på værdien er i Ligningsvejledningens  

 afsnit  

 A.D.2.13.3 vedrørende kursgevinstloven defineret som kursværdien, dvs.  

 markedsværdien.  

 Baggrunden herfor er, at værdiansættelsen og kursændringer kan opgøres med  

 stor  

 nøjagtighed, jf. også afsnit A.D.2.13.2. Dette er også tilfældet for  

 værdiansættelsen af aktierne i B, der var børsnoteret i 1999.
Tilsvarende definition findes  

 i afsnit A.D.2.18.6 om finansielle kontrakter.
Her gås dog endnu videre, idet også  

 ikke-børsnoterede kontrakter værdiansættes til markedsværdi.
Der kan herefter  

 ikke være tvivl om, at når ordet værdi anvendes i  

 selskabsskattelovens § 13,  

 stk. 13, i sammenhæng med lagerprincippet, så menes der  

 markedsværdi og ikke  

 en tilfældig anden regnskabsmæssig værdi.
Forsikringsselskaber  

 værdiansætter regnskabsmæssigt almindelige børsnoterede aktier til  

 markedsværdi.  

 Almindelige aktier er aktier, der ikke er aktier i associerede  

 selskaber  

 eller datterselskaber.
Disse optages normalt i stedet til indre værdi.  

 Definitionen af associerede virksomheder er ikke en fast 20%- grænse, og de  

 20%  

 har ikke nødvendigvis sammenhæng til ejerandelen.
Der kan også blive tale om  

 betydelig indflydelse, såfremt flere søsterselskaber i koncernen tilsammen  

 besidder mere end 20% af stemmerettighederne, hvilket er tilfældet her.
Alle  

 koncernens livsforsikringsselskaber har optaget aktierne efter reglerne for  

 associerede selskaber.
De kunne lige så godt have optaget dem som  

 almindelige  

 aktier, dvs. til markedsværdi.
Det kan ikke være korrekt, at beskatningen skal være  

 tilfældig, afhængig af om det regnskabsmæssige princip er indre værdi eller  

 markedsværdi.
Dette taler for, at markedsværdi skal anvendes.
Told- og  

 Skattestyrelsen har endvidere for 1998 erklæret  

 sig enig i, at markedsværdien skal anvendes.
Der vil således være tale om  

 et principskifte.
Hvis retten kan tiltræde principskiftet, må dette medføre,  

 at  

 værdien af udgangen for 1998 anvendes som indgangsværdi for 1999, hvorefter  

 indkomsten skal nedsættes med 1.307.858 kr.
 Selskabet har under sagens  

 behandling ved Landsskatteretten nærmere anført følgende vedrørende  

 opgørelsen  

 af markedsværdien af aktierne pr. 1. januar 1999:
De kan kun være to udfald  

 af B-aftalen; enten sælges aktierne til I Holding A/S til kurs 420 pr. 1.  

 april  

 1999 eller også beholder A aktierne, som er børskursen værd pr. 1. januar  

 1999,  

  

 og  

 A modtager en erstatning på 5%  

 af kurs 420. Aktierne kan derfor  

  

 ikke  

 pr. 1. januar 1999 værdiansættes  

 til kun at være børskursen værd.
Værdien pr. 1. januar 1999 var mindst  

 børskursen + 5% af kurs 21 (tilbagediskonteret). Der kan ikke bortses fra  

 tillægget på kurs 21. Heller ikke under henvisning til, at aftalen  

 efterfølgende  

 blev ophævet.
Det er jo på grund af ophævelsen, at tillægget på kurs 21  

 opstår.  

 Aktierne ville i modsat fald være kurs 420 (tilbagediskonteret) værd pr. 1.  

 januar 1999. Der er til støtte herfor fremlagt en udtalelse, udarbejdet af  

 Lektor, Ph.D.
Ken L.
Bechmann fra Institut for Finansiering på  

 Handelshøjskolen  

 i København.
Det er for det tilfælde, at  

 retten på trods heraf når frem til, at markedsværdien pr. 1. januar 1999 skal  

 ansættes til børskursen uden det nævnte tillæg, anført, at retten så skal  

 forholde sig til, at der ikke vil være sammenhæng mellem de anvendte værdier  

 ved udgangen af 1998 og ved starten af 1991. Det er endvidere anført, at det  

 er  

 normal praksis, at principskifte foretages ved begyndelsen af det nye  

 indkomstår  dvs. 1. januar 1999  ved, at forskellen mellem  

 den gamle værdi  

 og den nye værdi tillægges eller fratrækkes den skattepligtige  

 indkomst i  

 1999, og at der ikke er argumenter for, at  

 principskiftet ikke i den her foreliggende situation skal gennemføres på  

 denne  

 måde, hvorved der opnås samme resultat, som hvis værdien pr. 1. januar 1999  

 ansættes til børskursen med tillæg af kurs  

 21, tilbagediskonteret.
Told- og Skattestyrelsens indstilling Told- og Skattestyrelsen har  

 indstillet den påklagede afgørelse stadfæstet.
 Styrelsen har som begrundelse  

 herfor for så vidt angår den skattemæssige opgørelse af fradragsbegrænsningen  

 anført:
 Det fremgår af bemærkningerne  

 til lov nr. 959 af 20. december 1999 (opfølgning af pinsepakken), at:
Baggrunden for, at det er  

 hensigtsmæssigt, at reglerne for opgørelsen af det regnskabsmæssige grundlag  

 og  

 reglerne for opgørelsen af indkomstgrundlaget er ens, skal søges i, at  

 hensættelserne til de forsikrede er fradragsberettigede i selskabernes  

 skattepligtige indkomst.
Hensættelsernes størrelse vurderes på  

 baggrund af det bogførte regnskab, og hvis der er uoverensstemmelser mellem  

 dette og reglerne for opgørelsen af den skattepligtige indkomst, kan der  

 opstå  

 fiktive skattemæssige underskud.
Typisk hvis det bogførte regnskab indeholder  

 indtægter for de regler om fradragsbegrænsning for henlæggelser i  

 livsforsikringsselskaber, der står i selskabsskattelovens § 13, stk. 8. De  

 går  

 ud på at reducere fradraget for henlæggelser med indkomst, der er medtaget i  

 det bogførte grundlag, men som ikke er medtaget i skatteregnskabet.
De  

 omfatter  

 derimod ikke obligationer.
Men hvis det bogførte regnskab og skatteregnskab  

 baserer sig på samme principper, er det heller ikke noget problem. Der er således ingen tvivl  

 om, at de værdier, som skal anvendes i forbindelse med opgørelsen af  

 skattefri  

 avancer ved anvendelse af lagerprincippet i henhold til selskabsskattelovens  

 §  

 13, stk. 8, 1. pkt. og stk. 13, skal udgøre de bogførte værdier, hvorpå  

 selskaber har kunnet foretage fradragsberettigede erstatningsudgifter og  

 henlæggelser.
Det i § 3, stk. 2, i lov nr. 420 af 26. juni 1998 anførte om,  

 at  

 aktier, som ejes ved begyndelsen af indkomståret 1998, skal indgå med  

 handelsværdien på dette tidspunkt, kan ikke føre til et andet resultat, da  

 bestemmelsen kun omfatter indgangsværdien pr. 1. januar 1998, og dermed kun  

 er  

 gældende for værdiansættelsen af værdierne i starten af indkomståret 1998.
 Korrektionen omhandlende  

 opgørelsen af fradragsbegrænsningen skal derfor fastholdes.
 Told- og Skattestyrelsen har  

 for så vidt angår den skatteretlige behandling af erstatningen for  

 misligholdelse  

 af aftale bl.a. anført:
 Landsskatteretten har i  

 kendelse af 25. januar 2002 i j.nr. 2-5-1853-0132 anført, at:
 Retten bemærker, at der ikke  

 er tale om en aftale om overdragelse af aktier, men derimod erstatning for  

 misligholdelse af en aktieaftale.
 Da aktierne fortsat er i  

 selskabets besiddelse, og tab ved afhændelse ikke er realiseret, finder  

 aktieavancebeskatningsloven  

 ikke anvendelse.
Retten finder herefter i  

 lighed med skatteankenævnet, at erstatningen i form af en yderligere  

 aktiepost  

 i X A/S dækker et ikke realiseret kurstab og må anses for almindelig  

 skattepligtig indkomst, jf. statsskattelovens § 4. Det modtagne beløb på 734.859  

 kr. udgør tilsvarende en erstatning for misligholdelse af en aktieaftale.  

 Aktierne er aldrig blevet overdraget til køber.
Der er således aldrig sket en  

 afståelse, der udløser beskatning i henhold  

 til aktieavancebeskatningsloven.
Erstatningen er derimod i henhold til  

 ovennævnte kendelse skattepligtig i henhold til statsskattelovens § 4.
 Da erstatningen ikke er en  

 aktieavance, er erstatningen endvidere ikke omfattet af bestemmelserne om  

 fradragsbegrænsning, jf. selskabsskattelovens § 13, stk. 8.
Landsskatterettens bemærkninger og begrundelse Det beløb på 734.859 kr., som  

 A modtog som led i ophævelsen af aftalen mellem I Holding A/S og A/S  

 Forsikringsselskabet J, var en andel af det deponerede beløb, som koncernen  

 ifølge aftalen skulle have udbetalt, hvis I Holding A/S ikke opfyldte aftalen  

 ved rettidig betaling af den samlede købesum senest den 1.4.1999. I Holding  

 A/S  

 meddelte ved brev af 6.4.1999, at købesummen ikke ville blive betalt,  

 hvorefter  

 koncernen ved brev af samme dato meddelte, at købeaftalen som følge heraf var  

 ophævet, og at det deponerede beløb herefter tilfaldt koncernen.
 På denne baggrund må As  

 andel af det deponerede beløb som anført af Told- og Skattestyrelsen anses  

 for  

 en godtgørelse for misligholdelse af den ikke gennemførte købeaftale.  

 Godtgørelsen er derfor ikke omfattet af aktieavancebeskatningsloven, men må  

 anses for almindelig skattepligtig indkomst, jf. statsskattelovens § 4.  

 Beløbet  

 skal derfor ikke indgå ved opgørelsen af fradragsbegrænsningen, jf.  

 selskabsskattelovens § 13, stk. 8  13.
Ved opgørelsen af årets  

 udbytter og aktie- og ejendomsavancer efter selskabsskattelovens § 13, stk.  

 8,  

 1. pkt. skal avancen på aktierne i B A/S opgøres efter lagerprincippet, jf. §  

 13, stk. 13, da selskabet fortsat ejede  

 aktierne ved indkomstårets udløb.
En opgørelse af avance på de  

 omhandlede aktier efter lagerprincippet må foretages med udgangspunkt i  

 markedsværdien, hvilket som udgangspunkt må anses at svare til børskursen,  

 når  

 der er tale om aktier i et børsnoteret selskab.
Umiddelbart før årsskiftet  

 blev  

 der indgået en aftale med en uafhængig part om salg af de omhandlede aktier  

 til  

 en kurs, der afveg fra børskursen, men efter det oplyste om denne aftale,  

 herunder at den efterfølgende blev ophævet, kan den efter en konkret vurdering ikke give anledning  

 til at fravige børskursen.
Ved opgørelsen af virkningen  

 af selskabets beholdning af aktier i B A/S på opgørelsen af  

 fradragsbegrænsningen  

 efter selskabsskattelovens § 13, stk. 8  13, skal avancen efter § 13,  

 stk. 8,  

 1. pkt. således opgøres efter lagerprincippet som forskellen mellem værdien  

 ifølge børskursen ved udgangen af året og værdien  

 ifølge børskursen ved begyndelsen af året, idet de aktier, der blev anskaffet  

 ved kapitaludvidelsen, skal indgå med en anskaffelsessum på 4.091.937 kr.
 Det overlades til Told- og  

 Skattestyrelsen at foretage den talmæssige opgørelse.
