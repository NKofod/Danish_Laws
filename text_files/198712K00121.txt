Nr LSF 121 Forslag til Lov om ændring af lov om social pension Fremsat af socialministeren (Mimi Stilling Jakobsen) den 18. december 1987 Vedtaget ved tredjebehandling den 18. december 1987 Lov nr. 869 af 23/12/1987 § 1 I lov om social pension, jf. lovbekendtgørelse nr. 624 af 28.
 september 1987, foretages følgende ændring:
 §§ 54-56 ophæves.
§ 2 Stk. 1. Loven træder i kraft den 1. januar 1988. §§ 55 og 56 har dog virkning indtil 1. januar 1989.
Stk. 2. Arbejdsgiverbidrag efter de hidtil gældende regler opkræves sidste gang med forfaldsdag 1. januar 1988 på grundlag af ATP-bidrag, der er eller skulle have været indbetalt inden 15.
 december 1987.
Oprindeligt fremsat forslag § 1 I lov om social pension, jf. lovbekendtgørelse nr. 624 af 28.
 september 1987, foretages følgende ændring:
 §§ 54-56 ophæves.
§ 2 Stk. 1. Loven træder i kraft den 1. januar 1988. §§ 55 og 56 har dog virkning indtil 1. januar 1989.
Stk. 2. Arbejdsgiverbidrag efter de hidtil gældende regler opkræves sidste gang med forfaldsdag 1. januar 1988 på grundlag af ATP-bidrag, der er eller skulle have været indbetalt inden 15.
 december 1987.
Bemærkninger til lovforslaget Lovforslaget er led i regeringens forslag til omlægning af arbejdsgiverbidragene.
Forslaget betyder, at der ikke længere skal opkræves et særligt bidrag til delvis dækning af statens udgifter til førtidspension.
Efter de gældende regler betaler arbejdsgiverne et fast årligt bidrag i forhold til antallet af ansatte.
Det årlige bidrag er i loven fastsat til 208 kr. pr. lønmodtager, for hvem arbejdsgiveren betaler fuldt ATP-bidrag, dog betales der ikke bidrag for 1 ansat.
Bidragspligten påhviler de arbejdsgivere, der betaler bidrag til Arbejdsgivernes Elevrefusion, dvs. kun de private arbejdsgivere.
Som en overgangsbestemmelse foreslås at opretholde §§ 55 og 56 af hensyn til evt. restancer.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget §§ 54-56 ophæves.
§ 54. Til delvis dækning af statens udgifter til pension efter § 14 opkræves et bidrag fra samtlige arbejdsgivere, der skal betale bidrag til Arbejdsgivernes Elevrefusion.
Arbejdsmarkedets Tillægspension opkræver bidraget ved hvert kvartals udløb sammen med ATP-bidraget.
Stk. 2. Arbejdsgiverbidraget beregnes af Arbejdsmarkedets Tillægspension på grundlag af indbetalte ATP-bidrag.
Bidraget fastsættes således, at det årlig udgør 208 kr. for hver lønmodtager, for hvem arbejdsgiveren skal indbetale fuldt ATP-bidrag.
Udgør ATP-bidraget mindre end fuldt bidrag, nedsættes arbejdsgiverbidraget forholdsmæssigt.
Stk. 3. I det for hvert kvartal beregnede arbejdsgiverbidrag fratrækkes for hver arbejdsgiver et beløb, der svarer til 1/4 af det årlige bidrag for en lønmodtager.
Dette gælder, uanset hvor mange kvartaler det ATP-bidrag, der danner grundlag for beregningen, vedrører.
§ 55. Socialministeren fastsætter nærmere regler om beregning og betaling af bidrag efter § 54, herunder om frist for betalingen.
Det kan i disse regler bestemmes, at Arbejdsmarkedets Tillægspension kan give henstand med indbetaling samt eftergive bidrag og renter.
Stk. 2. Sker indbetaling af bidrag ikke rettidigt, skal arbejdsgiveren betale renter af bidraget med 11/2 pct. for hver påbegyndt måned fra kvartalets udløb, jf. § 54, stk. 1.
Stk. 3. Arbejdsmarkedets Tillægspension har udpantningsret for bidrag og renter.
Stk. 4. Indbetalte bidrag overføres kvartalsvis af Arbejdsmarkedets Tillægspension til Sikringsstyrelsen, som udreder vederlag til Arbejdsmarkedets Tillægspension for opkrævning af bidraget.
Stk. 5. Afgørelser om bidragspligt og bidrag, herunder beregning og opkrævning, kan inden for en frist af 4 uger fra den dag, hvor afgørelsen er meddelt, indbringes for Ankenævnet for Arbejdsmarkedets Tillægspension, jf. § 28 i lov om Arbejdsmarkedets Tillægspension.
 § 56. Arbejdsgivere, der undlader rettidigt at indbetale bidrag, jf.
 §§ 54 og 55, straffes med bøde.
Stk. 2. Er overtrædelsen begået af et aktieselskab, andelsselskab eller lignende, kan der pålægges selskabet som sådant bødeansvar.
