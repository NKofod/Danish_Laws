(Til samtlige amtskommuner, kommuner og  

 landets tandlæger) Ifølge § 6 i lov nr. 217 af 19. maj 1971 om børnetandpleje, som ændret  

 senest ved lov nr. 331 af 10. juni 1976, påhviler det kommunalbestyrelser og  

 amtsråd at foretage indberetning om virksomheden i medfør af loven.  

 Indberetningerne skal danne grundlag for den planlægning og evaluering på  

 området, som til stadighed vil være nødvendig med henblik på børnetandplejens  

 videre udbygning og strukturering.
Til dette formål kræves kendskab til to  

 faktorer.
Den ene består i børnetandplejens omfang og struktur; en årlig  

 beretning herom indsendes af amtsrådene, Københavns og Frederiksberg  

 kommunalbestyrelser til sundhedsstyrelsen.
Den anden faktor består i  

 tandsygdommens og tandstillingsfejlenes forekomst; indberetning herom afgives  

 årligt til sundhedsstyrelsen af de enkelte børnetandplejer og af privat  

 praktiserende tandlæger, som behandler børn, som er omfattet af  

 børnetandplejeloven.
Regler for disse indberetninger er i henhold til lovens  

 § 6 fastsat i det følgende.
I.
BØRNETANDPLEJENS OMFANG OG STRUKTUR.
Ved skoleårets skift sender sundhedsstyrelsen to typer skemaer, Skema A og  

 Skema B, til samtlige amtsråd og skema B tillige til Københavns og  

 Frederiksbergs kommunalbestyrelser.
Skema A er afset til oplysninger om  

 eventuel amtskommunal virksomhed på børnetandplejeområdet i det forløbne  

 skoleår.
Skemaet udfyldes af amtsrådet respektive amtskonsulenten i  

 børnetandpleje.
Skema B er afset til oplysninger om de fungerende kommunale  

 børnetandplejers struktur og drift i det forløbne skoleår, herunder  

 oplysninger om antallet af børn under tandplejeordningen, personalestørrelse,  

 klinikfaciliteter m.v.
Skema B udfyldes af de enkelte børnetandplejers  

 ledere.
Begge typer skemaer indsendes inden den 1. oktober til sundhedsstyrelsen,  

 jfr. § 6 i indenrigsministeriets bekendtgørelse af 22. august 1974 om  

 børnetandpleje.
Det indsendte materiale bearbejdes af sundhedsstyrelsen, der  

 publicerer de væsentligste oplysninger, således at børnetandplejens omfang og  

 struktur kan sammenlignes fra år til år.
 For kommuner med dispensation fra bestemmelsen i børnetandplejens § 1,  

 stk. 1, gælder indenrigsministeriets cirkulære af 9. september 1976 om  

 børnetandpleje i kommuner med dispensation fra bestemmelsen i  

 børnetandplejelovens § 1, stk. 1.
II.
TANDSYGDOMMENES OG TANDSTILLINGSFEJLENES FOREKOMST.
Den centrale odontologiske statistik forudsætter anvendelse af elektronisk  

 databehandling.
Forskellige metoder kan benyttes til forsyning af edb-anlæg  

 med data.
En af de enkleste metoder er anvendelse af en optisk læser, det vil  

 sige et elektronisk anlæg, som kan læse blyantskrevne tal og bogstaver.
Denne  

 metode indebærer, at de oprindelige data kan indlæses direkte i anlægget uden  

 forudgående sammentælling, hulning af hulkort og kontrolhulning.
Til optegnelse af de kliniske fund ved de regelmæssige systematiske  

 undersøgelser har sundhedsstyrelsen udarbejdet en særlig blanket.
Blanketten  

 er udformet således, at den er umiddelbart anvendelig såvel ved  

 behandlingsplanlægningen for det enkelte barn som til indberetning med  

 henblik på optisk indlæsning i et edb-anlæg.
Oftest undersøges børnene klassevis og som regel undersøges hver  

 skoleklasse to gange i løbet af skoleåret.
For det enkelte barn skal  

 imidlertid kun en undersøgelses fund indberettes årlig.
Indberetningen af det  

 enkelte barns status foretages for DEN FØRSTE UNDERSØGELSE PÅ HVERT  

 KLASSETRIN (i hvert skoleår). Den ovennævnte blanket findes derfor i to  

 udgaver: En dobbeltkopiblanket og en enkelt.
Dobbeltkopiblanketten benyttes  

 ved den årlige undersøgelse (statusregistrering), hvis kliniske fund  

 indberettes, idet den øverste hvide blanket i udfyldt stand udgør  

 indberetningen, medens den gule kopiblanket forbliver i patientjournalen til  

 brug for tandlægen.
Enkeltblanketten benyttes ved undersøgelser  

 (statusregistreringer), hvis kliniske fund ikke indberettes, og den røde  

 blanket forbliver ligeledes i patientjournalen.
Indberetningspligten omfatter de i børnetandplejelovens § 7, stk. 2,  

 omhandlede børn.
Blanketterne indsendes til sundhedsstyrelsen omkring den 1.  

 hver måned fra oktober til juli.
Herved kan indlæsningen i edb-anlægget  

 fordeles over flere perioder.
Ved indsendelse bør alle blanketter ligge ens,  

 og de må ikke foldes eller krølles.
Indberetningsmetoden er baseret på det enkelte barns data, ikke på  

 sammentællinger eksempelvis for de forskellige klassetrin.
Dette indebærer,  

 at den indberettede datamængde bliver stor.
En forudsætning for, at systemet  

 under disse omstændigheder kan fungere er, at blanketterne udfyldes korrekt  

 ved undersøgelserne (statusregistreringerne). Det er af afgørende betydning  

 for en korrekt udfyldning, at den benyttede skrift kan identificeres af den  

 optiske læseenhed, og at diagnostikken baseres på ensartede  

 registreringskriterier.
En udførlig vejledning herom er optaget som BILAG til  

 nærværende regler.
Under den elektroniske databehandling udskilles ulæselige blanketter.  

 Endvidere lokaliserer et fejlfindingsprogram de blanketter, der indeholder  

 diagnosticerbare fejl.
Fejlagtigt udfyldte blanketter returneres med  

 anmodning om rettelse.
Det statistisk bearbejdede matariale publiceres af  

 sundhedsstyrelsen.
Det er herved hensigten fortrinsvis at give oplysninger om  

 forholdene for landet som helhed efter en fordeling af børnene med hensyn til  

 køn og klassetrin, eventuel alder.
Oplysning om tilsvarende forhold for de  

 enkelte kommuner vil blive stillet til rådighed for kommunerne.
Endvidere vil  

 kommunerne i et vist omfang kunne anmode om specielle oplysninger;  

 databehandlingens omkostninger må dog i sådanne tilfælde påregnes dækket af  

 de pågældende kommuner.
 SUNDHEDSSTYRELSEN, DEN 31. JULI 1977.
 P.D.V.
Erik Randers Hansen /Øhlenschlæger.
Bilag Vejledning i anvendelse af indberetningsblanket i medfør af  

 sundhedsstyrelsens regler af 31. juli 1977 for indberetning på  

 børnetandplejeområdet.
INDBERETNINGSBLANKETTEN Format og udformning af den i sundhedsstyrelsens regler af juli 1977 for  

 indberetning på børnetandplejeområdet i afsnit II omhandlede blanket er  

 tilpasset optisk læseenheder (fig. 1). De to store L'er på blanketten tjener  

 til orientering for læseenheden.
Denne aflæser kun de indrammede rubrikker,  

 og i disse kan følgende tegn benyttes, skrevet med speciel skrift: Tallene  

 0,1,2,3,4,5,6,7,8 og 9 samt bogstavet X (kryds). Disse 11 tegn skal - for at  

 kunne identificeres af den optiske læser - skrives TYDELIGT med blyant (ikke  

 kuglepen) og således, at det NÆSTEN helt udfylder rubrikken, men UDEN AT  

 BERØRE dennes ramme.
Skrivning med pencil giver ensartet stregtykkelse og  

 anbefales derfor.
Stifttykkelse 0,92 af hårdhed B er velegnet.
Udviskning af  

 forkert skrevne tegn skal foretages meget GRUNDIGT; det er uden betydming,  

 hvis den grønne rubrikindramning herved skulle blive mere eller mindre  

 fjernet.
Derimod må der som nævnt aldrig skrives ind på den plads, som de  

 grønne indramninger optager.
Tegnene skal udformes efter bestemte regler.  

 Deres form er vist på blanketten.
Det er nødvendigt, at alle, som skal  

 udfylde blanketterne, sætter sig ind i instrukserne og følger dem meget nøje.
Det bemærkes, at det lodrette felt til venstre for de grønne  

 rubrikindramninger ikke aflæses af den optiske læaer.
Dette felt er alene til  

 brug for tandlægen, og almindelig skrift kan anvendes i feltet.
Der er afsat  

 plads til barnets NAVN og STATUSNUMMERET, det vil sige den fortløbende  

 nummerering af de regelmæssige undersøgelser, der tillige kan anføres i  

 journalen, samt tandlægens og klinikassistentens SIGNATUR.
På de blanketter, der beholdes af tandlægen (kopiblanketten og  

 enkeltblanketten), er der endvidere afsat plads til BEHANDLINGSPLAN og  

 sådanne BEMÆRKNINGER, som det ikke er mest hensigtsmæssigt at anføre i  

 journalen.
På disse blanketter, men ikke på indberetningsblanketten, kan der  

 iøvrigt under behandlingsforløbet foretages afkrydsning eller lignende af  

 behandlet caries, og der kan foretages supplerende notering af  

 nydiagnosticeret caries m.v.
I den indrammede del af blanketten benyttes som nævnt speciel skrift.  

 Denne del er udformet med henblik på optegnelse af 1. IDENTIFIKATIONSDATA.
 2. Cariesstatus.
 3. Plaque- og gingivitisindices.
 4. Slimhindelidelser, patologiske pocher, calculus,  

 kæbeledssymptomer, orale vaner og diastema mediale i overkæben.
 5. Tandstillingsfejl.
I det følgende er givet udførlige anvisninger og registreringskriterier  

 for disse forhold.
Det vil være hensigtsmæssigt, at tandlægen dikterer  

 undersøgelsesfundene under 2,3,4 og 5 til klinikassistenten.
1. Identifikationsdata Denne del af blanketten kan udfyldes forud for selve undersøgelsen.  

 PERSONNUMMER, KOMMUNEKODE, KLASSETRIN og STATUSDATO skal anføres, da  

 udskriften af de enkelte kommuners statistik baseres på disse data.
Derimod  

 er det ikke nødvendigt at anføre SKOLEKODE.
De DISPONIBLE  

 IDENTIFIKATIONSRUBRIKKER skal udfyldes af privat praktiserende tandlæger, som  

 behandler børn, der er omfattet af børnetandplejeloven og kan benyttes af de  

 kommunale børnetandplejer, jfr. nedenstående bemærkninger.
PERSONNUMMER.
De første seks cifre af det 10-cifrede personnummer  

 (CPR-nummer) angiver fødselsdatoen; de sidste fire cifre identificerer  

 barnet; det sidste ciffer er ulige for drenge, lige for piger.
Alle ti cifre  

 anføres.
KOMMUNEKODE skrives i de tre rubrikker efter personnummeret.
For den  

 enkelte kommune angives det tre-cifrede tal fra det ny kommunekodesystem, som  

 fremgår af indenrigsministeriets cirkulære af 25. marts 1974 om kommune- og  

 amtskoder.
I tilfælde af fælleskommunal børnetandplejeordning skrives koden  

 for den kommune, hvorfra børnetandplejen administreres.
SKOLEKODE.
Hver skole får en 6-cifret kode, i hvilken de første tre cifre  

 er identiske med ovennævnte kommunekode.
De sidste to cifre, der  

 identificerer en bestemt skole i en given kommune, kan skrives i de to  

 rubrikker efter kommunekoden, dersom der ønskes mulighed for senere at sondre  

 mellem forskellige skolers statistik.
Det er således som regel nødvendigt at  

 anføre skolekoden.
Anføres den ikke, lades de to rubrikker BLANKE  

 (uudfyldte). I tilfælde af fælleskommunal børnetandplejeordning må aftale  

 træffes med sundhedsstyrelsen, dersom skolekoden ønskes anført, jfr. ovenfor  

 om kommunekode.
KLASSETRIN anføres i anden linies første to rubrikker.
Kun barnets  

 klassetrin skrives; det vil sige eksempelvis 9. klasse = 09 10. klasse = 1.  

 gymnasieklasse = 10 Børnehaveklasse angives som 00. Det fremgår, at der skrives højrestillet,  

 således at f.eks. tallet 1 for 1. klasse skrives i rubrikken til højre,  

 medens der i rubrikken til venstre skrives 0. I småbørnstandplejen lades de  

 to rubrikker blanke.
STATUSDATO er undersøgelsesdagens dato.
Hver af de seks rubrikker udfyldes  

 om fornødent med et 0.
endelig er der efter statusdato fem DISPONIBLE IDENTIFIKATIONSRUBRIKKER  

 længst til højre i anden linie.
Disse kan efter ønske fra en kommunal  

 børnetandpleje og efter forudgående aftale med sundhedsstyrelsen anvendes til  

 markering af f.eks. socialgruppe, men udfyldes ellers ikke ad de kommunale  

 børnetandplejer.
Privat praktiserende tandlæger skal anføre de sidste fem  

 cifre af deres sygesikringsnummer.
2. CARIESSTATUS Denne del af registreringen omfatter status med hensyn til såvel (a)  

 TANDFREMBRUD som (b) CARIES.
Overkæbens tænder fra 8+ til +8 står til venstre  

 på blanketten; underkæbens tænder fra 8- til -8 til højre.
Undersøgelsen bør  

 foretages i den nævnte rækkefølge.
Herved undgås udgnidning af allerede  

 overskrevne tal.
Blankettens tanddiagram er således orienteret lodret i  

 modsætning til konventionelle diagrammer, der fremstiller tænderne vandret og  

 i mere eller mindre stiliseret form.
Opmærksomheden henledes særligt på, at  

 både over- og underkæbens HØJRE side er placeret ØVERST, VENSTRE side  

 NEDERST.For begge kæber indeholder rubrikkerne i de to lodrette kolonner til  

 venstre fortryk af tandnumrene.
Disse fortrykte tal læses ikke af den optiske  

 læser.
Haderup's nomenklatur er benyttet; indførelse af FDI nomenklaturen er  

 teknisk mulig.
Kriteriet for en tands frembrud er, at tanden har gennembrudt slimhinden,  

 således at en større eller mindre del af tandkronen er synlig i mundhulen.
En  

 frembrudt tand markeres ved, at dens nummer skrives med blyant ovenpå det  

 fortrykte tal.
En frembrudt primær tand markeres således ved skrivning af to  

 tal, nemlig 0 (nul) og tandens nummer.
En frembrudt permanent tand markeres  

 ved skrivning af et tal, nemlig tandens nummer.
 Persisterer en primær tand, efter at den tilsvarende permanente tand er  

 frembrudt, markeres den permanente tand, det vil sige intet 0 (nul).  

 Persistensen kan da angives ved afkrydsning i rubrikken for  

 eruptionsafvigelse, jfr. (5a).
Indtil en permanent tand er frembrudt markeres den tilsvarende primære  

 tand, selv om denne er ekstraheret.
Ekstraktioner angives da ved et  

 kodenummer i de første af tandfladernes rubrikker, jfr. (2b). Derimod  

 markeres en primær tand ikke, hvis den skønnes fældet, selv om den  

 tilsvarende permanente tand endnu ikke er frembrudt.
I dette tilfælde skrives  

 altså intet tandnummer.
 En ekstraheret permanent tand markeres, og ekstraktionen angives ved et  

 kodenummer i den første af tandfladernes rubrikker, jfr. (2b). Derimod  

 markeres en tand ikke i tilfælde af undertal (aplasi).
Persisterer en primær tand ved undertal af den tilsvarende permanente  

 tand, markeres den primære tand.
Persisterer den derimod ikke, skrives intet  

 tandnummer.
Det bemærkes, at undertal således ikke fremgår af  

 indberetningsblanketten.
Undertal kan, hvis det ønskes, anføres på  

 kopiblanketten og på enkeltblanketten.
I øvrigt henvises registrering af  

 undertal til (5a).
Cariesregistreringen for den enkelte tand foretages i rækkefølgen:  

 okklusalt, mesialt, facialt, distalt, oralt.
Svarende til hjørnetænderne og  

 incisiverne findes kun rubrikker for fire flader, idet skærekanten ikke  

 regnes som en selvstændig okklusalfalde.
De relativt sjældne tilfælde af  

 caries eller fyldning på skærekanten markeres på facialfladen.
 I rubrikkenerne svarerende til de enkelte tandflader benyttes de i TABEL 1  

 anførte koder i henhold til de specificerede registreringskriterier.  

 Kodenumrene er ens for primære og permanente tænder.
SUNDE tandfladers rubrikker forblever blanke; herved lettes udfyldningen  

 af blanketten, og overskueligheden øges.
Når en flade blot er behandlet ved  

 slibning, eller der er udført profylaktisk fissurforsegling, lades rubrikken  

 ligeledes blank.
registrering af INITIALCARIES (kodenummer 0) kan næppe gøres ensartet af  

 de forskellige tandlæger.
Statistisk bearbejdning er derfor ikke planlagt for  

 denne diagnose, og det er unødvendigt af anføre den.
Kodenummer 0 kan  

 eventuelt benyttes, hvor det ønskes at markere indikation for observation.
 CARIES - akut såvel som kronisk - markeres med kodenummer 1 med undtagelse  

 af de tilstande, som er specificerede under kodenummer 2 (tabel 1). Det  

 bemærkes, at kodenummer 2 ikke alene angiver sekundær caries, men også andre  

 behandlingskrævende tilstande.
Kodenummer 3 angiver TANDFRAKTUR EFTER TRAUME, uanset om skaden er  

 behandlingskrævende eller behandlet.
Formålet med at betegne traumebetinget  

 tandfraktur med et særligt kodenummer er at opnå et rent cariesindeks.
Enhver FYLDNING eller krone - permanent som provisorisk - angives med  

 kodenummer 4 for pågældende flade/flader.
Når en fyldning involverer en  

 ikke-carieret flade angives kodenummer 4 også for denne flade, dersom det  

 drejer sig om en okklusal retention for en aproximal fyldning eller en  

 okklusal fyldningsudstrækning til en fissur på facial- eller oralfladen.  

 Derimod forbliver en ikke-carieret facial- eller oralflade blank, selv om en  

 lille del af denne flade er inddraget ved præparation til en  

 approximalfyldning.
 For så vidt angår kodenummer for TIDLIGERE EKSTRAKTION på grund af caries  

 (kodenummer 6) og tidligere tab af anden årsag (kodenummer 7) må tallet  

 skrives i den første af tandfladernes rubrikker, det vil sige  

 okklusalfladernes for kindtænder, mesialfladernes for hjørnetænderne og  

 incisiverne, medens de øvrige rubrikker for tanden lades blanke.
Tidligere udført PULPABEHANDLING, det vil sige overkapning, vital og  

 mortal krone- eller rodbehandling angives til venstre på den første linie  

 under tanddiagrammet.
Pulpabehandling af en eller flere primære tænder  

 (dentes decidui: dd) angives med et x i rubrikken mærket d.
Bemærk, at eneste  

 tilladte bogstav i en rubrik er x.
Fortrykte bogstaver må således aldrig  

 skrives.
Tandens/tændernes numre kan til brug for tandlægen skrives med almindelig  

 skrift på den tomme plads under ordet pulpabehandling.
Pulpabehandling af en  

 eller flere permanente tænder (dentes permanentes: DP) angives med et x i  

 rubrikken mærket C (på grund af caries), eller i rubrikken mærket T (på grund  

 af traume): i givet fald afkrydses begge rubrikker.
Tandens/tændernes numre  

 kan til brug for tandlægen skrives som nævnt ovenfor.
3. PLAQUE- OG GINGIVITISINDEX Disse indices registreres facialt og oralt og så langt ind approximalt som  

 muligt fra disse flader svarende til tænderne 6+, 2+, -2 og -6. Den højeste  

 indexværdi for den pågældende tand angives i rubrikken, d.v.s. værdien for  

 den værste af de to nævnte flader.
Mangler en af de fire tænder, anvendes  

 nærmeste nabotand, idet alle fire rubrikker for et index skal udfyldes for at  

 undgå maksimal fejlfinding.
Inden de nævnte permanente tænders frembrud  

 anvendes 05+, 02+, og -05 i givet fald nærmeste nabotand.
Plaqueindex kan enten bestemmes uden anvendelse af farvestof (Ufarvet) og  

 da FØR gingivitisindex, eller med anvendelse af farvestof (farvet) og da  

 EFTER gingivitisindex.
Kun det ene af de to plaqueindices registreres.
Under  

 hvert index registreres en af talværdierne 0, 1, 2 eller 3 for tandfladen  

 efter nedenstående kriterier.
Totalindex, beregnes som summe af værdierne for  

 de fire tænder, kan til brug for tandlægen skrives med almindelig skrift  

 under den pågældende tekst yderst til venstre på blanketten.
Det bemærkes, at  

 gingivitis i relation til andre tænder end de fire ovennævnte kan anføres  

 under slimhindelidelser, jfr. (4).
 TABEL 1. KODER OG KRITERIER FOR CARIESREGISTRERING.
 Plaquens koronale udstrækning registreres således ved dette index.
 4. SLIMHINDELIDELSER M.V.
forkomst af SLIMHINDELIDELSER (s), PATALOGISKE POCHER (p), CALCULUS (c),  

 KÆBELEDSSYMPTOMER (k), ORALE VANER (v) og DIASTEMA MEDIALE I OVERKÆBEN (d)  

 afkrydses (x) i de respektive rubrikker nederst til venstre på blanketten.
En  

 given rubrik lades blank, hvis den pågældende tilstand ikke foreligger.
Det  

 vil som regel være rimeligt, at afkrydsningen i en af rubrikkerne refererer  

 til en beskrivelse af tilstanden i journaldagbogen under det pågældende  

 ststusnummer.
Journalen kan eventuelt suppleres med et slimhindediagram eller  

 med et parodontopatidiagram.
Bortset fra patologiske pocher og diastema mediale er det næppe muligt at  

 skabe ensartethed med hensyn til registreringerne af tilstandene omhandlet i  

 dette afsnit.
Statistisk bearbejdning er derfor kun planlagt for de to nævnte  

 tilstande, og registreringskreterier er kun givet for disse.
Den enkelte  

 tandlæge er således frit stillet med hensyn til, hvilke diagnoser eksempelvis  

 slimhindelidelser og kæbeledssymptomer skal omfatte.
 PATOLOGISKE POCHER (p): Registreres,. hvis epitelfæstet for en eller flere  

 tænder ligger apikalt for emalje-cementgrænsen.
DIASTEMA MEDIALE I OVERKÆBEN (d): Registreres, hvis diastemas mindste  

 bredde er 2 mm eller derover.
Bedømmes f.eks. ved hjælp af en 2 mm tyk tråd.
5. TANDSTILLINGSFEJL For denne del af registreringen er statistisk bearbejdning kun planlagt  

 med hensyn til 4-ÅRIGE og børn på 3., 6. og 9. KLASSETRIN.
Registreringen må  

 derfor i hvert fald foretages for disse børn, men kan foretages ved hver  

 statusregistrering.
Registreringen foretages også for børn, der modtager  

 eller har modtaget ortodontisk behandling.
Registreringen omfatter anomalier  

 i (a) DENTITION, (b) OKKLUSION og (c) PLADSFORHOLD.
Forekomst af en given  

 anomali markeres ved afkrydsning (x) i den pågældende rubrik.
Rubrikken lades  

 blank, hvis den pågældende tandstillingsfejl ikke foreligger, d.v.s. hvis  

 registreringskriteriet ikke er opfyldt.
Fejlstillede tænders numre,  

 størrelsen i mm af visse afvigelser og lignende kan til brug for tandlægen  

 anføres med almindelig skrift på linien under den pågældende anomalis  

 betegnelse.
Skriften må som nævnt ikke berøre rubrikindramningen.
Supplerende  

 optegnelser kan endvidere foretages i journal-dagbogen eller i speciel  

 ortodonti-journal.
Visse dentitionsanomaliers forekomst ændres ikke under barnets udvikling.  

 Dette gælder især TANDDANNELSESANOMALIERNE, d.v.s.
UNDERTAL, OVERTAL og  

 MISDANNELSE.
Disse anomalier er derfor ikke anført på blanketten, idet det  

 ikke er rimeligt at optegne diagnosen her gang på gang.
I stedet kan  

 diagnosen anføres i journalen.
De enkelte ERUPTIONSAFVIGELSER, nemlig EKTOPI,  

 TRANSPOSITION, HINDRET ERUPTION, STANDSET ERUPTION og PERSISTENS, er ikke  

 specificeret på blanketten.
Forekomst af en eller flere af disse afvigelser  

 angives ved et x i rubrikken for eruptionsafvigelser.
Ensartethed i  

 registreringen vil antagelig være vanskelig at opnå for eruptionsafvigelserne  

 og ligeledes for to af STILLINGSANOMALIERNE, nemlig ROTATION og KIPNING, men  

 derimod næppe for invertering.
Statistisk bearbejdning er derfor kun planlagt  

 for den sidstnævnte dentitionsanomali, og registreringskriterium er kun givet  

 for denne.
 INVERTERING: Registreres, hvis en, to eller tre overkæbeincisiver  

 okkluderer oralt for underkæbens tænder, men ikke hvis alle fire  

 overkæbeincisiver er involveret (jfr. mandibulært overbid).
Okklusionsbestemmelsen foretages for den habituelle okklusionsstilling med  

 maximal intercuspidation.
Forekomst eller ikke-forekomst af nedenståebde  

 sagittale, vertikale og transversale anomalier vurderes.
EXTREMT MAXILLÆRT OVERBID (e): Registreres, hvis afstanden fra det mest  

 prominerende punkt på de centrale overkæbeincisives skærekanter til  

 underkæbeincisivernes facialflader er 6 mm eller derover.
Måles paralelt med  

 overkæbens okklisalplan, f.eks. med en skydelære, stållineal eller  

 pochedybdemåler.
 MANDDIBULÆRT OVERBID (m): Registreres, hvis alle fire overkæbeincisiver  

 okkluderet oralt for underkæbens tænder. (Ligebid registreres ikke som  

 tandstillingsfejl).
DYBT BID (d): Registreres, hvis den største afstand mellem de centrale  

 overkæbeincisivers og underkæbeincisivernes skærekanter er 5 mm eller  

 derover.
Måles f.eks. med en skydelære, stållineal eller pochedybdemåler  

 efter blyantafmærkning af det vertikale overbid på underkæbeincisivernes  

 facialflader; blyanten holdes paralelt med overkæbens okklusalplan.
 ÅBENT BID (å): Registreres, hvis ingen af underkæbeincisiverne når  

 overkæbens okklusalplan.
DISTRAL OKKLUSION: Registreres, hvis de to permanente første molarers  

 indbyrdes stilling afviger 1/2 cuspisbredde eller derover fra normal  

 okklusion, idet underkæbemolarens relative stilling er distal.
Bedømmes for  

 højre (h) og venstre (v) side, i tvivlstilfælle bedst ved at vurdere om de to  

 tænders mesiale kontaktpunkter står på linie med hinanden. (Hvis en eller  

 begge molarer i en side mangler, kan bedømmelsen foretages ud fra de primære  

 anden molarers distale kontaktpunkter eller ud fra præmolarerne).
MESIAL OKKLUSION: Registreres, hvis de to permanente første molarers  

 indbyrdes stilling afviger 1/2 cuspisbredde eller derover fra normal  

 okklusion, idet underkæbemolarens relative stilling er masial.
Bedømmes for  

 højre (h) og venstre (v) side. (Hvis en eller begge molarer i en side  

 mangler, kan bedømmelsen foretages ud fra præmolarerne).
KRYDSBID: Registreres, hvis en overkæbemolars eller -præmolars ficiale  

 cuspis eller en overkæbehjørnetand er placeret oralt for en antagonerende  

 underkæbemolas eller -præmolas faciale cuspis eller for en  

 underkæbehjørnetand.
Bedømmes for højre (h) og venstre (v) side, såvel for  

 primære som permanente tænder.
SAKSEBID: Registreres, hvis en overkæbemolars eller -præmolars orale  

 cuspis er placeret facialt for en antagonerende underkæbemolars eller  

 -præmolars faciale cuspis eller for en underkæbehjørnetand.
Bedømmes for  

 højre (h) og venstre (v) side, såvel for primære som permanente tænder.
 MIDTLINIEFORSKYDNING: Registreres, hvis underkæbens midtlinie devierer 2  

 mm eller derover til højre (h) eller venstre (v) for overkæbens midtlinie.  

 Bedømmes ud fra midtlinierne mellem de centrale incisivers mesiale  

 kontaktpunkter i de to kæber.
TVANGSFØRING: Registreres, hvis underkæben forskydes 2 mm eller derover  

 til højre (h) eller venstre (v) ved sammenbidning fra første tandkontakt til  

 maximal intercuspidation.
Bedømmes ud fra midtlinierne mellem de centrale  

 incisivers mesiale kontaktpunkter i de to kæber.
 TRANGSSTILLING OG SPREDTSTILLING I OVERKÆBEN (OK) OG UNDERKÆBEN (UK):  

 Registreres ved pladsmangel, respektivt pladsoverskud, på sammenlagt 2 mm  

 eller derover i en sektion, for højre sidesektion (h), incisivsektionen (i)  

 og venstre sidesektion (v).
INCISIVSEKTIONEN afgrænses af de laterale incisivers distale  

 kontaktpunkter, når de to lateraler ikke devierer facialt eller oralt i  

 forhold til alveolarprocessens midtlinie.
SIDESEKTIONERNE afgrænses af den  

 paterale incisivs distale kontaktpunkt og den permanente første molars  

 mesiale kontaktpunkt.
Når en lateral devierer, forelægges demarkationspunktet  

 til hjørnetandens mesiale kontaktpunkt.
Når både lateral og hjørnetand  

 devierer, benyttes et punkt mellem de to kontaktpunkter på alveolarprocessens  

 midtlinie.
I en given sektion bedømmes pladsforholdene inden påbegyndt tandskifte  

 efter de primære tænder, og efter påbegyndt tandskifte efter de permanente  

 tænder.
Under tandskifte kan eventuelt anvendes røntgenkontrol af ikke  

 frembrudte permanente tænder i sektionen.
Pladsforholdene i en sektion kan principielt ikke registreres, hvis der  

 inden tandskifte er foretaget ekstraktion af primære tænder i sektionen og  

 hvis der efter påbegyndt tandskifte er ekstraheret permanente tænder (caries  

 eller orthodontiae causa), eller hvis der forekommer undertal, overtal eller  

 tandmisdannelse i sektion.
I sådanne tilfælde foretages derfor ikke  

 afkrydsning under trang- eller spredtstilling; eventuelle notater om  

 pladsforholdene til brug for tandlægen kan da anføres under bemærkninger på  

 kopiblanketten, respektivt enkeltblanketten.
Fig 1. Indberetningsblanket.
Blanketten er udfyldt med data for en pige i  

 6. klasse, født den 17. maj 1959, undersøgt den 28. juni 1972. Diktatet  

 svarende til cariesstatus:
 8+: ikke frembrudt. 6+: et, resten blank. 6+: fire, et, blank, blank. 05+:  

 fire, to, blank, et, fire. 4+: alle blank. 03+: syv, resten blank. 2+: ikke  

 frembrudt. 1+:blank, nul, blank, blank. +1: alle blank. +2: blank, blank,  

 blank, fire. +3: alle blank. +4: alle blank. +05: fire, blank, blank, fire,  

 to. +6: blank, et, resten blank. +7: ikke frembrudt. +8: ikke frembrudt.
 8-: ikke frembrudt. 7-; alle blank. 6-: fire, et, blank, nul, blank. 05-:  

 seks, resten blank. 4-: et, resten blank. 3-: alle blank. 2-: alle blank. 1-:  

 alle blank. -2: alle blank. -3: alle blank. -4: alle blank. -05: fire, fire,  

 fire, fire, fire. -6: fire, fire, blank, et, blank. -7: fire, resten blank.  

 -8: ikke frembrudt.
 I eksemplet kan der være undertal af 2+ og stålkrone på -05.
