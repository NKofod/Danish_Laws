Kendelse fra Pressenævnet i sag nr.  

 115/2002 [En mand   K] har klaget til Pressenævnet over en  

 udsendelse bragt i Radio Frederiksberg-Journalen den 28. oktober 2002, idet  

 han mener, at god presseskik er tilsidesat.
 I udsendelsen hed det blandt andet:
" Ole  Hans  Jensen: Så er det så  

 spørgsmålet, er der noget, der hedder fiduskunstnere i det hele  

 taget.
Mange af de fiduskunstnere, som [en anden mand] og [K] har kaldt  

 fiduskunstnere, de er da glimrende kunstnere.
 Britt  Bartenbach: Og mange af dem har jo netop  

 fået deres liv ødelagt og deres karrierer og muligheder fremover  

 ødelagt på grund af disse to kunstens politimænds artikler  

 i tidernes løb.
" Klageren har anført, at han finder det  

 forkasteligt, at de pågældende personer skal have lov til at  

 misinformere 50-100.000 Frederiksberg-borgere om noget, som de ikke har  

 begreb om og vel at mærke uden, at klager   som en af de angrebne   har  

 fået lov til at kommentere deres meget usaglige og dårligt  

 underbyggede påstande.
Klager ønsker, at Pressenævnet  

 påtaler indklagedes angreb på sin person, som er sket, uden at  

 han fået lov til at svare, og endda uden at klager så meget som  

 orienteres om, at hans navn bliver nævnt i radioen.
Klager har oplyst, at det er rigtigt, at han i 1982-83  

 lavede en forbrugeroplysende kampagne mod fiduskunsten, som dengang blev  

 solgt til alt for dyre penge som investeringskunst.
Klager har fået  

 flere priser for sin forbrugeroplysende form for kunstjournalistik og lavet  

 udstillinger om fiduskunst.
Indklagede har anført, at det ikke var praktisk  

 muligt at forelægge klager udtalelserne, som var fremsat i et direkte  

 program.
Udtalelserne er ikke udtryk for misinformation.
Indklagedes  

 påstande er ikke "påstande", og de er heller ikke  

 usaglige og dårligt underbyggede.
Som sådan er de heller ikke  

 tjenlige til at skulle forelægges klager efter udsendelsen.
 Indklagede har oplyst, at man er vidende om, at den maler,  

  Søren  Edsberg, som klager har nævnt i sit svar til  

 Pressenævnet, hele livet følte sig bitter, såret og  

 ødelagt efter klagers skriverier.
 I sagens behandling har følgende  

 nævnsmedlemmer deltaget: Niels Grubbe, Aage Lundgaard, Tage Clausen og  

 Ole Askvig.
 Pressenævnet udtaler:
 De påklagede vurderinger i udsendelsen er holdt i  

 så almindelige vendinger og uden uddybning, at det ikke kan anses for  

 at være en tilsidesættelse af god presseskik, at indklagede  

 fremkom med udsagnene uden at forelægge dem for klageren.
 Afsagt den 22. januar 2003.
