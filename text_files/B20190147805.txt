Bekendtgørelse om ændring af bekendtgørelse om foranstaltninger til forebyggelse af kræftrisikoen ved arbejde med stoffer og materialer § 1 I bekendtgørelse nr. 1795 af 18. december 2015 om foranstaltninger til forebyggelse af kræftrisikoen ved arbejde med stoffer og materialer, som ændret ved bekendtgørelse nr. 363 af 18. april 2016 og bekendtgørelse nr. 255 af 19. marts 2019, foretages følgende ændringer:
 1. § 27 affattes således:
 »§ 27. Recirkulation af udsuget luft med indhold af stofferne eller materialerne må ikke finde sted, jf. dog stk. 2 og 3.
 Stk. 2. Stk. 1 gælder ikke for udsuget luft, der stammer fra arbejde og arbejdsprocesserne omfattet af § 35, stk. 6 og stk. 7, i bekendtgørelsen om faste arbejdssteders indretning.
 Stk. 3. Stk. 1 gælder endvidere ikke for arbejdsprocesser omfattet af bekendtgørelsen om bygge- og anlægspladser og bekendtgørelsen om skiftende arbejdssteders indretning, hvor den udsugede luft er effektivt renset og kommer fra arbejdsprocesser, hvor der dannes eller frigives stoffer og materialer.
Stk. 4. Medmindre andet er angivet i bilag 1 og 2 gælder undtagelsen i stk. 3 ikke for udsuget luft, der stammer fra arbejde med stoffer og materialer omfattet af bilag 1 og arbejdsprocesser omfattet af bilag 2.« 2. Bilag 2 affattes som bilag 1 til denne bekendtgørelse.
§ 2 Bekendtgørelsen træder i kraft den 17. januar 2020.
Arbejdstilsynet, den 13. december 2019 Søren Kryhlmand / Gro Iversen Bilag 1 »Bilag 2 Arbejdsprocesser jf. § 1 Bekendtgørelsen gælder både ved arbejde ved arbejdsprocesser omfattet af bekendtgørelsens kapitel 1, men også ved udsættelse for stoffer og materialer i forbindelse med arbejdsprocesser omfattet af bilag 2. For nogle af stofferne på bilag 2 er der anført, at bekendtgørelsens bestemmelser gælder ved anden udsættelse end arbejde med de pågældende stoffer, i enkelte tilfælde kan udsættelsen være præciseret som arbejde i forurenet jord eller som slibning, nedrivning, ophugning, svejsning og/eller varmebehandling.
 »|« foran et stof betyder, at der er ændringer i forhold til bilag 2 i bekendtgørelse nr. 1795 af 18. december 2015 om foranstaltninger til forebyggelse af kræftrisikoen ved arbejde med stoffer og materialer.
 Kolonnen »processer« angiver processerne på nedenstående liste.
 »*« i kolonnen »særlig anmærkning« angiver, at stoffet og materialet er omfattet af kræftdirektivet 2004/37/EF og af bestemmelserne i denne bekendtgørelse, herunder § 19 og § 35, stk.2, men ikke § 8.
I kolonnen »særlige bestemmelser« er der en angivelse af en eller flere af følgende bestemmelser: §§ 5-6, § 16, stk. 2, § 17, § 20, § 21, § 23, §§ 27, stk. 1-3, § 29, § 31, § 35, stk.3, § 38 og §§ 47-52 i denne bekendtgørelse for stoffet og materialet eller konkrete anvendelser af stoffet og materialet.
Ud over de angivne bestemmelser gælder de øvrige bestemmelser i bekendtgørelsen og arbejdsmiljølovgivningen i øvrigt for arbejde med det pågældende stof eller materiale  for stoffer med en »*« i kolonnen »særlig anmærkning« gør tilsvarende sig gældende, herunder § 19 og § 35, stk.2, men ikke § 8.
 Er der ingen angivelse i denne kolonne for processen eller en konkret anvendelse heraf, gælder de øvrige bestemmelser i bekendtgørelsen og arbejdsmiljølovgivningen i øvrigt tilsvarende.
I kolonnen »uddybende bemærkninger og begrænsninger« præciseres det, i hvilket omfang de angivne særlige bestemmelser skal finde anvendelse på stoffet/materialet.
Endvidere fastsættes eventuelle begrænsninger i bekendtgørelsens anvendelse på stoffet/materialet.
