Tillægsbetænkning afgivet af  

 Indfødsretsudvalget den 9. december 2002 Tillægsbetænkning over Forslag til lov om indfødsrets  

 meddelelse [af integrationsministeren (Bertel Haarder)] 1. Udvalgsarbejdet Lovforslaget blev fremsat den 23. oktober 2002 og var til  

 1. behandling den 14. november 2002. Lovforslaget blev efter 1. behandling  

 henvist til behandling i Indfødsretsudvalget.
Udvalget afgav  

 betænkning den 28. november 2002. Lovforslaget var til 2. behandling  

 den 3. december 2002, hvorefter det blev henvist til fornyet behandling i  

 Indfødsretsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 3 spørgsmål til integrationsministeren til skriftlig  

 besvarelse, som denne har besvaret.
Spørgsmålene og  

 integrationsministerens svar herpå er optrykt som bilag 2 til  

 tillægsbetænkningen.
2. Indstillinger og politiske bemærkninger Et mindretal i udvalget (V og KF) indstiller  

 lovforslaget til vedtagelse i den affattelse, hvori det foreligger  

 efter 2. behandling.
 Et andet mindretal i udvalget (S og EL) vil ved 3.  

 behandling af lovforslaget stemme hverken for eller imod lovforslaget.
 Som Socialdemokraternes medlemmer af udvalget  

 bemærkede i betænkningen til 2. behandling, burde lovforslaget  

 have været delt i to elementer, idet Socialdemokraterne ønskede  

 at tydeliggøre det klare holdningsskifte, der er sket i forbindelse  

 med regeringspartiernes aftale med Dansk Folkeparti.
Ud over at være et klart brud på mange  

 års tradition i folketingsarbejdet på  

 indfødsretsområdet, hvor der normalt er indgået brede  

 politiske aftaler, er regeringens aftale med Dansk Folkeparti også et  

 klart politikskifte med hensyn til muligheden for dispensation fra reglen om  

 at kunne tale det danske sprog.
Et krav, Socialdemokraterne er enige med  

 regeringen i, da en ansøger, der søger dansk indfødsret,  

 principielt skal kunne tale dansk, men Socialdemokraterne mener, der skal  

 kunne dispenseres fra reglen.
For Socialdemokraterne er en ansøgning om dansk  

 indfødsret udtryk for et ønske om yderligere integration i det  

 danske samfund.
Socialdemokraterne mener, at muligheden for at søge om  

 dansk statsborgerskab er »lyset i tunnelen« for mange flygtninge og indvandrere.
 Den tidligere aftale mellem partierne gav en klar  

 dispensationsmulighed for ansøgere, der pga. alder, helbred og lign.  

 alligevel kunne opnå dansk indfødsret ved forskellig  

 dokumentation til Indfødsretsudvalget.
 Virkeligheden med regeringens nye aftale med Dansk  

 Folkeparti vil være, at i stribevis af ansøgere nu får  

 afslag, til trods for at de ingen jordisk chance har for at lære dansk  

 på grund af PTSD (posttraumatisk stress-syndrom), tortur,  

 døvhed, blindhed, alderssvækkelse m.m.
 Socialdemokraterne ønsker på ingen måde  

 at beskytte kriminelle ansøgere eller ansøgere med store  

 restancer til det offentlige, men ønsker at leve op til internationale  

 forpligtelser, herunder at sikre ansøgere en reel mulighed for at  

 opnå dansk statsborgerskab.
 Et tredje mindretal i udvalget (DF) vil  

 redegøre for sin stilling til lovforslaget ved 3. behandling.
 Et fjerde mindretal i udvalget (SF) vil  

 redegøre for sin stilling til lovforslaget ved 3. behandling.
 Et femte mindretal i udvalget (RV) vil  

 redegøre for sin stilling til lovforslaget ved 3. behandling.
 Efter Det Radikale Venstres opfattelse understreger den  

 seneste politiske udvikling i spørgsmålet om tildeling af  

 indfødsret nødvendigheden af at få gennemført en  

 grundig undersøgelse af den hidtidige praksis for ansøgning om  

 og tildeling af statsborgerskab.
Det Radikale Venstre finder det problematisk, at reglerne  

 for, hvem der kan få indfødsret, findes i et cirkulære,  

 som ikke undergår en bred demokratisk behandling blandt Folketingets  

 partier og i folketingssalen.
Det betyder, at afgørelser om, hvem der  

 nægtes indfødsret, i realiteten ikke er underlagt nogen  

 demokratisk kontrol eller offentlighed.
Parlamentarisk forstærkes de eksisterende problemer  

 af, at der blandt forligspartierne bag indfødsretscirkulæret er  

 enighed om, hvem der ikke kan få indfødsret, men ikke om, hvem  

 der kan.
Det kan således blive partier uden for forligskredsen, der  

 skal bære en lov igennem, hvis bagvedliggende forudsætninger, de  

 ikke er enige i.
Det Radikale Venstre beklager, at tildeling af  

 statsborgerskab ikke længere foregår med den værdighed, som  

 sådanne personspørgsmål bør behandles med.
Vi  

 finder det anstødeligt, at nogle mennesker og deres personlige forhold  

 skal udstilles i en lovgivning, som ikke længere lader sig behandle  

 uden debat.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
En oversigt over Folketingets sammensætning er  

 optrykt i tillægsbetænkningen.
Der gøres opmærksom  

 på, at et flertal eller et mindretal i udvalget ikke altid vil afspejle  

 et flertal/mindretal ved afstemning i Folketingssalen.
Hans Andersen (V)  

  Inge Dahl-Sørensen (V)  

  Birthe Rønn Hornbech (V)  

  Lars Christian Lilleholt (V)  

  Søren Krarup (DF) nfmd.  

 Jesper Langballe (DF)  

  Else Theill Sørensen (KF) fmd.  

  Jørgen S.
Lundsgaard (KF)  

  Eyvind Vesselbo (V)  Bjarne Laustsen (S)  

 Lars Kramer Mikkelsen (S)  Lotte Bundsgaard (S)  

  Morten Bødskov (S)  Sandy Brinck (S)  

  Kamal Qureshi (SF)  Elsebeth Gerner Nielsen (RV)  

 Søren Søndergaard (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 36 omdelt efter  

 afgivelse af betænkning Bilagsnr.
13 Betænkning afgivet 28/11-02 14 Spm. 6 om en lettere sagsbehandling vedrørende ansøgere om  

 indfødsret, til integrationsministeren Spm. 7 om kontoraftale, til integrationsministeren 15 Spm. 8 om inddragelse af ekstern ekspertise i forbindelse med situationen  

 på indfødsretsområdet, til integrationsministeren 16 Udkast til betænkning 17 Svar på spm. 6 om en lettere sagsbehandling vedrørende  

 ansøgere om indfødsret, fra integrationsministeren Svar på spm. 7 om kontoraftale, fra integrationsministeren 18 Svar på spm. 8 om inddragelse af ekstern ekspertise i forbindelse  

 med situationen på indfødsretsområdet, fra  

 integrationsministeren Bilag 2 Spørgsmål 6, 7 og 8 til integrationsministeren  

 og dennes svar herpå Spørgsmålene og integrationsministerens svar  

 herpå er optrykt efter ønske fra Socialdemokratiet.
 Spørgsmål 6:
Agter ministeren at sikre en aftale båret af et  

 flertal i Folketinget, således at der kan sikres en ensartet  

 gennemskuelig sagsbehandling af de mennesker, der søger dansk  

 indfødsret, således at det er retssikkerhed fremfor  

 vilkårlighed, der præger behandlingen af sagerne? Svar:
 Grundlovens § 44, stk. 1, er sålydende:
» Grundloven indeholder ingen særlige bestemmelser om  

 behandlingen af love om meddelelse af dansk indfødsret.
Dette  

 indebærer, at det er grundlovens almindelige bestemmelser om  

 behandlingen af lovforslag, der finder anvendelse også på  

 sådanne forslag.
Lovforslag om meddelelse af indfødsret kan  

 således fremsættes af regeringen, jf. grundlovens § 21, eller af  

 et folketingsmedlem, jf. § 41, stk. 1. Lovforslaget skal gennemgå tre  

 behandlinger, jf. § 41, stk. 2. Folketingets møder er normalt  

 offentlige, jf. § 49.
I mange år har der været en forståelse  

 mellem regeringen og partier, der udgør et flertal i Folketinget, om  

 meddelelse af indfødsret.
Det store antal ansøgere gør  

 det hensigtsmæssigt, at der inden fremsættelse af et lovforslag  

 kan skabes klarhed over, hvilke ansøgere der på forhånd  

 kan undlades optaget på lovforslaget, fordi de ikke opfylder de krav,  

 som et flertal af Folketingets medlemmer ønsker at stille som  

 betingelse for meddelelse af indfødsret.
Det kan også være  

 hensigtsmæssigt på forhånd at have afklaret, hvilke  

 ansøgere der på forhånd klart opfylder betingelserne for  

 at opnå indfødsret ved lov.
Endelig kan det være  

 hensigtsmæssigt ved en samrådsprocedure før lovforslagets  

 fremsættelse at få afklaret, hvorledes et flertal af Folketingets  

 medlemmer stiller sig til tvivlsomme sager.
 Denne fremgangsmåde, der ikke er reguleret i  

 grundloven, er begrundet i praktiske hensyn.
 Regeringspartierne har sammen med Dansk Folkeparti i  

 aftale om indfødsret fastlagt retningslinier for optagelse på  

 lovforslag om indfødsrets meddelelse, jf. cirkulæreskrivelse nr.  

 55 af 12. juni 2002.
 Såvel de tidligere som de nuværende politisk  

 fastsatte retningslinjer på indfødsretsområdet sikrer, at  

 vedkommende ministerium   nu Integrationsministeriet    gennemgår  

 ansøgninger om dansk indfødsret og udarbejder lovforslag om  

 indfødsrets meddelelse på et ensartet og gennemskueligt  

 grundlag.
 Den seneste indfødsretsaftale indebærer, at  

 personer, som ikke klart opfylder de betingelser, som aftaleparterne har  

 fastsat for optagelse på et lovforslag om indfødsrets  

 meddelelse, af Indfødsretskontoret meddeles, at de ikke aktuelt kan  

 opnå dansk indfødsret.
Dette er der ikke noget nyt i.
Også tidligere  

 retningslinjer på indfødsretsområdet har indebåret,  

 at ansøgere, som ikke klart opfyldte de i retningslinjerne fastlagte  

 betingelser af ministeriet fik meddelelse om, at de ikke ville blive optaget  

 på et lovforslag.
 Derimod er det nyt, at parterne bag den nuværende  

 indfødsretsaftale ikke er enige om, at de personer, som er optaget  

 på et lovforslag om indfødsrets meddelelse på grundlag af  

 de fastsatte retningslinjer, i alle tilfælde bør meddeles dansk  

 indfødsret.
Konsekvensen af denne aftale er derfor, at der ikke  

 på forhånd er sikret et flertal i Folketinget for at meddele alle  

 personer på et lovforslag dansk indfødsret.
Dette  

 indebærer, at Folketingets behandling efter lovforslagets  

 fremsættelse får en større betydning end tidligere, for  

 så vidt som det ikke på forhånd på samme måde  

 er afgjort, at alle ansøgere optaget på lovforslaget skal  

 meddeles dansk indfødsret.
Dette svarer fuldstændig til den sædvanlige  

 procedure i forbindelse med Folketingets behandling af lovforslag.
Det  

 udgør ikke noget statsretligt problem, at der ikke på  

 forhånd er sikret flertal for et lovforslag ved forslagets  

 fremsættelse.
 Spørgsmål 7:
Hvorledes vil ministeren håndtere en kontoraftale,  

 der umiddelbart er båret af et flertal i Folketinget, men som i  

 realiteten ikke er det? Svar:
 Der henvises til besvarelsen af spørgsmål nr.  

 6.
 Spørgsmål 8:
Vil ministeren drage omsorg for at inddrage ledende  

 statsretlig ekstern ekspertise for at afklare situationen på  

 indfødsretsområdet? Svar:
 Efter grundlovens § 44 kan ingen udlænding få  

 dansk indfødsret uden ved lov .
Grundlovens § 44 har i en årrække været  

 suppleret af retningslinjer fra Folketinget til den relevante administrative  

 myndighed.
Retningslinjerne har givet og giver den administrative myndighed  

 et grundlag for at visitere ansøgninger om dansk indfødsret med  

 det formål enten at optage en ansøger direkte på et  

 lovforslag om indfødsrets meddelelse, at forelægge  

 ansøgningen for Folketingets Indfødsretsudvalg eller   hvor det  

 på forhånd er klart, at den pågældende ikke aktuelt  

 vil blive meddelt dansk indfødsret af Folketinget   at meddele anslag  

 på ansøgningen.
 Den gældende ordning for meddelelse af dansk  

 indfødsret udgør efter ministeriets opfattelse ikke  noget  

 statsretligt problem, jf. herved også ministeriets besvarelse af  

 spørgsmål nr. 6 af 4. december 2002.
 Integrationsministeriet har i øvrigt ud fra det  

 stillede spørgsmål vanskeligt ved at vurdere, om der med  

 spørgsmålet sigtes til aspekter i forbindelse med behandlingen  

 af indfødsretssager, som ikke er omtalt i denne besvarelse eller i  

 besvarelsen af spørgsmål nr. 6.
