Landsskatteretskendelse Fradrag for moms til udgifter vedr. salg af ejendomme - frivillig momsregistrering Reference:
ML § 37, stk. 1 A Invest v/B klagede over, at told- og skattergionen ikke  

 hvade godkendt fradrag for moms til udgifter vedr. salg af ejendomme, der  

 havde været frivilligt momsregistreret for udlejning.
Det var oplyst, at virksomhedens aktiviteter primært  

 havde vedrørt køb og salg af fast ejendom.
Herudover var der  

 foretaget formidling og udlejning af fast ejendom.
Virksomheden var  

 registreret som påbegyndt den 1. juli 1994 for  

 ejendomsformidlingsvirksomhed.
Det var videre oplyst, at virksomhedens  

 indehaver, B, drev lignende virksomhed gennem en række af ham  

 dominerede selskaber.
Det fremgik af virksomhedens årsregnskab for  

 kalenderåret 1995, at der var solgt 3 ejendomme.
Af samme regnskab  

 fremgik det under BALANCE pr. 31. december 1995 under  

 Omsætningsaktiver, varebeholdninger: "Grunde og bygninger til  

 videresalg". I noten hertil fremgik det, at to af de nu solgte ejendom var  

 anskaffet hhv. ved skøde af 26. marts 1996 til anskaffelsessum  

 1.800.000 kr. og ved slutseddel af 28. december 1995 til anskaffelsessum  

 5.100.000 kr.
I BALANCEN under anlægsaktiver fremgik alene finansielle  

 anlægsaktiver.
Af virksomhedens årsregnskab for kalenderåret  

 1996 fremgik det, at de samme ejendomme var solgt.
I regnskabet for 1996 var  

 der under regnskabspraksis vedr. varebeholdninger anført  

 "varebeholdninger omfatter ejendomme til videresalg". Under Balance for  

 virksomheden 31. december var der under Varebeholdninger anført  

 "grunde og bygninger til videresalg". Der var ikke anført  

 anlægsaktiver i balancen for 1996.
Salget af disse ejendomme var sket med assistance fra 3  

 selskaber, der alle var domineret af B.
Det var oplyst, at det ene af  

 selskaberne var under konkurs med fristdag den 15. oktober 1997, samt at et  

 andet af selskaberne var under konkurs med fristdag den 6. januar 1998.
De pågældende selskaber havde fremsendt  

 fakturaer til det klagende selskab som følge af assistancen ved salget  

 af nævnte ejendomme.
A havde i momsangivelserne for 1996 og 1997  

 foretaget fradrag for momsen af disse fakturaer.
 Det drejede sig om følgende fakturaer:
1) Honorar iflg. aftale kr. 850.000,00 25% moms kr. 212.500,00 Fakturabeløb i alt kr.
1.062.500,00 2) Honorar iflg. aftale kr. 450.000,00 25% moms kr. 112.000,00 Fakturabeløb i alt kr.
562.500,00 3) Honorar vedrørende udfærdigelse af  

 skøde mv.
kr. 19.000,00 25% moms kr. 4.750,00 I alt til indbetaling kr. 23.750,00 4)Honorar for 6 ejendomme hhv kr.   200.000 kr. 1.115.000 kr.   856.440 kr. 2.271.900 kr. 2.345.800 kr.   292.500 kr. 7.081.640 25% moms kr. 1.770.410 Fakturabeløb i alt kr. 8.852.050" 5) Honorar iflg. aftale kr. 400.000 25% moms kr. 100.000 Fakturabeløb i alt kr. 500.000 A havde efter salget af ejendommene fremsendt  

 ansøgninger til regionen om frivillig registrering efter momsloven for  

 udlejning mm af fast ejendom for 4 ejendomme.
For så vidt angik 2 af de  

 nu solgte ejendomme var der fremsat ønske om ikrafttrædelse fra  

 1. oktober 1995.
Regionen havde i skrivelse af 16. december 1998 til A  

 anført, at henset til, at der siden de ovennævnte ønskede  

 ikrafttrædelsesdatoer faktisk var opkrævet og afkrævet moms  

 af huslejerne samt foretaget fradrag for udgifterne under det eksisterende  

 forhold, ville regionen ikke foretage sig videre i anledning af den manglende  

 frivillige registrering.
De frivillige registreringsforhold ville blive  

 oprettet pr. regionens modtagelse af de fire ansøgninger.
Regionen  

 havde dog anmodet om følgende oplysninger:
- samtykkeerklæringer fra lejerne - dokumentation for, at moms af huslejerne var  

 opkrævet fra påbegyndelsen af udlejningen - bekræftelse på, at A/B stadig var ejer af de  

 fire ejendomme.
 Regionen havde ved den påklagede afgørelse  

 forhøjet momstilsvaret således:
Periode Fra Til 1996 -577.801 -365.301 1997 -4.715.019 -2.897.769 Forhøjelserne var fremkommet ved, at der ikke var  

 godkendt fradrag for momsen af fakturaer fra to af selskaberne.  

 Vedrørende den ene af fakturaerne var det alene honorarerne for 3 af  

 ejendomme under 4), der ikke var godkendt fradrag for.
Regionen havde henset til, at de omhandlede udgifter var  

 afholdt i forbindelse med salg af fast ejendom, hvilket var momsfritaget, jf.  

 momslovens § 13, stk. 1, nr. 9. Det fulgte herefter af momslovens § 37, stk.  

 1, at der ikke var fradrag for den indgående afgift på de  

 indkøbte ydelser.  Regionen havde herved henvist til Momsnævnets  

 afgørelse nr. 701 fra 1980, hvorefter der ikke godkendtes fradrag for  

 en ejendomsmæglers udgifter til en anden ejendomsmæglers  

 salær ved salg af førstnævntes ejendom.
Der var videre  

 henvist til EF-domstolens dom af 6. april 1995 BLP Groupe.
Endelig var der  

 henvist til Momsnævnets afgørelse i TfS 1996.563.
Regionen havde under sagens behandling bl.a.  

 anført, at ved bedømmelsen af om en transaktion var  

 momspligtig, skulle der udelukkende ses på ydelsens karakter.
Hvis en i  

 øvrigt fuldt momspligtig virksomhed leverede en ydelser, der isoleret  

 betragtet var momsfri, blev denne ydelse aldrig momspligtig uanset hvor  

 nær en tilknytning ydelsen end måtte have til virksomhedens  

 momspligtige aktiviteter.
Tilsvarende gjaldt på fradragssiden, at hvis  

 en virksomhed indkøbte en ydelser, der entydigt rettede sig mod en  

 momsfritaget transaktion, kunne der ikke opnås fradragsret for den  

 indgående afgift på den indkøbte ydelse.
Dette gjaldt  

 uanset hvor nær en tilknytning transaktionen i øvrigt  

 måtte have til virksomhedens momspligtige aktiviteter.
Dette  

 støttede regionen tillige på præmisserne 18, 24 og 25 i  

 BLP-dommen.
Regionen havde videre anført, at såfremt der havde  

 været en praksis, hvorefter der var fradrag for en indgående  

 afgift på omkostninger, der havde relateret sig til momsfrit salg af  

 fast ejendom, kunne denne praksis ikke opretholdes efter BLP-dommen.
En dom  

 fra EF-domstolen var konstateren de, og domstolens fortolkning af en  

 direktivbestemmelse var dermed principielt gældende fra det tidspunkt,  

 hvor direktivet blev implementeret i den danske lovgivning.
Regionen havde  

 videre anført, at der ikke kunne fremdrages afgørelser, der  

 understøttede repræsentantens påstand om, at der havde  

 været en fast praksis, hvorefter virksomheder havde fået fradrag  

 for indgående afgift på omkostninger, der relaterede sig til salg  

 af fast ejendom, der havde været anvendt som led i virksomhedens  

 momspligtige aktivitet.
Der var over for Landsskatteretten nedlagt principal  

 påstand om, at der blev godkendt fradrag for momsen af mægler- og  

 rådgiverudgifter ved salg af ejendom, der havde været anvendt i  

 momsregistreret virksomhed.
Subsidiært var der nedlagt påstand  

 om, at der var tale om en sådan praksisændring, der tidligst  

 kunne få virkning fra datoen for Landsskatteretten  

 afgørelse.
Der var til støtte for den principale påstand  

 bl.a. gjort gældende, at frivillig momsregistrering berettigede den  

 registrerede virksomhed til fradrag i samme omfang som andre momsregistrerede  

 virksomheder.
Det var hertil anført, at den faste ejendom var et  

 driftsmiddel for den momsregistrerede virksomhed.
Det var tillige  

 anført, at Momsnævnets afgørelse nr. 608 fra 1979, hvor  

 der godkendtes fradrag for mæglerudgifter ved salg af ejendom, hvor der  

 var drevet registreringsmæssig virksomhed, blev truffet efter, at  

 momsloven den 1. oktober 1978 blev ændret ved implementering af 6.  

 momsdirektiv.
Momslovens § 37 havde således ikke ændret sig siden  

 denne afgørelse.
Det var videre anført, at EF-dommen, BLP  

 Groupe, omhandlede salg af aktier, der ikke på samme måde som  

 fast ejendom kunne anses at være et driftsmiddel i den momsregistrerede  

 virksomhed.
Det var hertil anført, at før BLP-dommen var der  

 heller ikke fradrag for rådgiverudgifter ved salg af aktier i Danmark.  

 Repræsentanten havde således anført, at BLP-dommen ikke  

 ændrede ved Momsnævnets praksis på området for fast  

 ejendom.
 Med hensyn til momspligtige virksomheders momsfri salg af  

 aktiver med fradragsret for de salgsrelaterede omkostninger var der henvist  

 til følgende afgørelser fra Momsnævnet:
- Afg. 721/1980, hvorefter en advokat havde fradragsret for  

 et ejendomsmæglersalær vedr.  salg af en af advokaten  

 tilhørende ejendom - Afg. 764/1981, hvorefter en landmand havde fradragsret for  

 udgifter til advokat, ejendoms-      mægler og landinspektør i  

 forbindelse med (momsfrit) frasalg af landbrugsjord til ekspropriation eller  

 udstykning - Afg. 728/1980 og Afg. 821/1982, hvorefter  

 betalingsstandsningsboer, dødsboer m.fl. havde fradragsret for bl.a.  

 advokat- og revisorudgifter vedrørende salg/realisation af de  

 momsregistrerede virksomheds aktiver, herunder eksempelvis (momsfrit)  

 salg/realisation af  ejendomme og debitorer - TfS 1996.764, hvorefter en byggevirksomhed havde fuld  

 fradragsret for fællesomkostningerne i forbindelse med (momsfrit) salg  

 af byggeri opført for egen regning.
- Afg 608/1979, hvorefter afgift af skøde- og  

 mæglersalærer i forbindelse med handel med  

 erhvervsejendomme, hvorfra sælgeren udelukkende havde drevet  

 registreringsmæssig virksomhed, kunne medregnes til den indgående  

 afgift.
 Der var endelig henvist til skrivelse af 31. januar 2000  

 fra Dansk Ejendomsmæglerforening, Foreningen af Statsautoriserede  

 Revisorer, Advokatsamfundet og Foreningen af Registrerede Revisorer til  

 Told-og Skattestyrelsen.
Til støtte for den subsidiære påstand  

 var det bl.a. anført, at netop tidligere fremførte  

 afgørelser fra Momsnævnet viste, at der igennem 20 år  

 havde været en praksis, hvorefter der var fradragsret for udgifter, der  

 vedrørte salg af momsregistreret virksomheds aktiver.
Det var videre  

 anført, at BLP-dommen vedrørte fortolkningen af et direktiv,  

 der ikke havde direkte retsvirkning overfor borgere/-virksomheder, men  

 rettede sig mod medlemsstaterne.
Praksisændringen fandtes således  

 ikke at kunne tillægges tilbagevirkende kraft fra EF-dommens dato, idet  

 dommen var et signal til medlemsstaten om, at direktivet var forkert  

 implementeret i national lovgivning.
Det blev herefter anført, at  

 praksisændringen alene kunne få fremadrettet virkning fra  

 Landsskatterettens afgørelse i sagen.
Repræsentanten havde videre henvist til kopier af  

 intern korrespondance mellem en region og styrelsen, hvorefter en told- og  

 skatteregion så sent som den 17. juni 1999 havde bedt om Styrelsens  

 vurdering af BLP-dommens rækkevidde for så vidt angik momsen af  

 omkostninger i forbindelse med salg af fast ejendom.
Styrelsen besvarede  

 denne henvendelse den 19. juli 1999 med 2½ side uden henvisning til  

 momsvejledningen.
Det var hertil anført, at såfremt styrelsen  

 fandt, at praksis allerede var ændret fra 1996, hvor BLP-dommen fremgik  

 af momsvejledningen, burde styrelsen jo bare have henvist til  

 moms-vejledningen ved regionens forespørgsel medio 1999. Det var  

 hertil anført, at det ikke kunne være rigtigt, at en borger  

 skulle være bedre til at læse og forstå en EF-dom end  

 myndighederne, der først i 1999 var blevet opmærksomme på  

 problematikken.
 Der var endelig henvist til Østre landsrets dom af  

 26.januar 2000, og det var i denne relation anført, at man i  

 nærværende sag havde en klar momsnævnsafgørelse  

 stillet op over for en EF-dom, der førte til det modsatte resultat til  

 skade for borgeren.
Dansk Ejendomsmæglerforening havde bl.a. oplyst, at  

 der i den omhandlede periode fra EF-dommens afsigelse havde været  

 mellem 50.000 og 60.000 handler, hvoraf det var skønnet, at cirka  

 halvdelen havde anvendt rådgivere.
Dette ville  

 skønsmæssigt betyde efterbetaling af moms på ca. 65 mio.  

 kr. om året.
Han havde hertil anført, at en stor del af disse  

 handler havde vedrørt landbrugsejendomme, hvorefter en landmand, der  

 efter at have afstået ejendommen måske var gået pension, nu  

 flere år efter ville blive stillet over for et tilbagebetalingskrav.  

 Det var videre anført, at han fra en konkret ejendomsinvestor harde  

 fået oplyst, at de ikke længere ville have råd til at  

 anvende professionelle rådgivere.
Afgørelsen ville således  

 have en stor betydning i rådgiverbrancherne, advokater, revisorer og  

 ejendomsmæglere.
Det var endelig anført, at det forekom absurd,  

 at en momsregistreret køber kunne afløfte momsen af  

 rådgiverudgifter ved købet, mens sælgeren ved den samme  

 handel ikke havde fradragsret.
Told- og Skattestyrelsen havde indstillet  

 afgørelsen stadfæstet.
Det var anført, at  

 præmisserne i EF-dommen, BLP Groupe, var generelle, hvorefter tillige  

 udgifter ved salg af fast ejendom, uanset om den faste ejendom var anvendt  

 til momspligtige formål, ikke var fradragsberettiget.
Styrelsen havde  

 for så vidt angik retsvirkningstidspunktet anført, at EF-dommen  

 fastslog gældende ret efter 6. momsdirektiv, hvorefter tidligere  

 praksis på området var ændret fra offentliggørelsen  

 af denne EF-dom.
Det var hertil anført, at Momsnævnet anvendte  

 BLP-dommen i afgørelse 563 fra 1996, ligesom momsvejledningen fra 1996  

 indeholdt en præcisering af BLP-dommens betydning.
 Landsskatteretten udtalte:
 Momslovens § 37, stk. 1, havde følgende ordlyd:
"Registrerede virksomheder kan ved opgørelsen af  

 afgiftstilsvaret som indgående afgift, jf. § 56, stk. 3, fradrage  

 afgiften efter denne lov for virksomhedens indkøb mv. af varer og  

 ydelser, der udelukkende anvendes til brug for virksomhedens leverancer, som  

 ikke er fritaget for afgift efter § 13, herunder leverancer udført i  

 udlandet" I henhold til momslovens § 13, stk. 1, nr. 9, var levering  

 af fast ejendom fritaget for afgift.
Retten fandt herefter, at der ikke kunne godkendes fradrag  

 efter momslovens § 37 for salgsudgifter ved afståelse af en fast  

 ejendom.
Dette fulgte tillige af EF-domstolens dom i sag C 4/94, BLP Groupe,  

 der vedrørte fortolkningen af fradragsretten i 6. momsdirektivs  

 artikel 17, stk. 2, og hvor der i præmis 28 bl.a. var anført  

 følgende: "når en afgiftspligtig person leverer tjenesteydelser  

 til en anden afgiftspligtig person, der benytter disse til en fritagen  

 transaktion, har sidstnævnte ikke fradragsret for indgående moms,  

 heller ikke når den fritagne transaktions endelige formål er  

 gennemførelsen af en afgiftspligtig transaktion." To retsmedlemmer, herunder retsformanden, fandt videre, at  

 selvom der tidligere havde været en fast og indarbejdet praksis  

 støttet på momsnævnsafgørelser for, at der  

 godkendtes fradrag for salgsudgifter ved salg af fast ejendom, der var  

 anvendt i en momsregistreret virksomhed, fandtes denne praksis imidlertid  

 allerede ved henvisningen til EF-dommen, BLP Groupe, i Momsvejledningen fra  

 1996 afsnit J.1.1 samt i Momsnævnets afgørelser i TfS 1996.320  

 og TfS 1996.563, at være ændret.
 To retsmedlemmer fandt, at ændringen af en fast  

 praksis baseret på op til flere momsnævnsafgørelser, og  

 hvor myndighederne end ikke som følge af den offentliggjorte EF-dom,  

 BLP Groupe, havde ændret denne praksis, alene kunne ske med fremtidig  

 virkning, hvorefter disse retsmedlemmer fandt, at der skulle gives medhold i  

 den subsidiære påstand.
 I henhold til skattestyrelseslovens § 20, stk. 5, var  

 retsformandens stemme afgørende ved stemmelighed, og den  

 påklagede afgørelse blev stadfæstet.
