Landsskatteretskendelse af 9. september 2003 vedr.  

 Arbejdsmarkedsbidrag  overskud af fast ejendom i Danmark Klagen vedrører spørgsmålet, om klageren med rette er ansat som  

 pligtig til at betale arbejdsmarkedsbidrag af overskud af 2  

 udlejningsejendomme  

 i Danmark, jf. § 7, stk. 2, jf. § 10, stk. 1, i lov om en arbejdsmarkedsfond.
Landsskatterettens  

 afgørelse Den påklagede afgørelse ændres i overensstemmelse med den  

 nedlagte påstand, idet der i henhold til § 7, stk. 2, 2. led, i lov om en  

 arbejdsmarkedsfond ikke er hjemmel for at anse klageren som bidragspligtig af  

 overskuddet af de 2 udlejningsejendomme i Danmark.
Sagens oplysninger Klageren er den 6. april 2001 udrejst til USA.
 Han har bevaret sin fulde skattepligt til Danmark, jf.  

 kildeskattelovens § 1, stk. 1, nr. 1, men de stedlige skattemyndigheder har  

 under henvisning til reglerne om dobbeltdomicil accepteret, at klageren  

 skattemæssigt er hjemmehørende i USA.
 Klageren har i perioden fra den 6. april 2001 til udgangen af  

 indkomståret 2001 haft indtægter fra to udlejningsejendomme i Danmark, en  

 ejerlejlighed og et helårshus.
 Det er ubestridt, at udlejningen administreres fra klagerens bopæl  

 i USA.
 Der er enighed om, at klageren i indkomståret 2001 har været  

 fuldt skattepligtig til Danmark af overskuddet af de 2 udlejningsejendomme.
 Der er imidlertid uenighed om, hvorvidt klageren er omfattet af  

 pligten til at betale arbejdsmarkedsbidrag af overskuddet af udlejningen, jf.  

 §  

 7, stk. 2, i lov om en arbejdsmarkedsfond.
ToldSkats afgørelse ToldSkat har anset klageren som bidragspligtig af overskuddet af  

 de 2 udlejningsejendomme i Danmark, jf. § 7, stk. 2, 1. led, jf. § 10, stk.  

 1,  

 i lov om en arbejdsmarkedsfond.
 ToldSkat har som begrundelse for afgørelsen anført:
 Skatteyder må i relation til indtægterne fra  

 udlejningsejendommene anses som fuldt skattepligtig til Danmark i 2001.
 Han er derfor omfattet af bidragspligten efter  

 arbejdsmarkedsfondslovens § 7, stk. 2, 1. led, hvoraf det fremgår:
For bidraget for selvstændigt erhvervsdrivende påhviler  

 bidragspligten personer, der er hjemmehørende her i landet og driver  

 selvstændig virksomhed, ToldSkat har i forbindelse med forelæggelsen af klagen til  

 Landsskatteretten bekræftet, at den trufne afgørelse skal forstås således, at  

 den hviler på § 7, stk. 2, 1. led, i lov om en arbejdsmarkedsfond, der  

 foreskriver bidragspligt for selvstændigt erhvervsdrivende, der er  

 hjemmehørende i Danmark.
Klagerens påstand og  

 argumenter Klagerens repræsentant har anmodet Landsskatteretten om at ændre  

 afgørelsen således, at klageren ikke anses for bidragspligtig af overskuddet  

 af  

 udlejningen af de to beboelsesejendomme i Danmark.
 Hun har som begrundelse herfor anført:
Klageren er skattemæssigt hjemmehørende i USA.
Bidragspligt af  

 overskuddet fra den selvstændige erhvervsvirksomhed i Danmark forudsætter  

 derfor, at der er grundlag for at statuere fast driftssted i Danmark, jf. det  

 i  

 § 7, stk. 2, 2. led, i lov om en arbejdsmarkedsfond anførte om, at  

 bidragspligt  

 af overskud fra selvstændig erhvervsvirksomhed, der drives af en person, der  

 er  

 skattemæssigt hjemmehørende i udlandet, forudsætter, at der fast driftssted i  

 Danmark.
Det er altså afgørende, om der er tale om en selvstændig virksomhed  

 med fast driftssted i Danmark.
Det fremgår af TfS 1994, nr. 402, at udlejning  

 ikke medfører fast driftssted i Danmark, og Told- og Skattestyrelsen har over  

 for os direkte bekræftet, at der ikke er bidragspligt af overskud ved  

 udlejning  

 af et helårshus i Danmark, når udlejningen foretages af en person, der er  

 skattemæssigt hjemmehørende i udlandet, idet udlejningen ikke medfører fast  

 driftssted i Danmark.
Dette kan også udledes af definitionen på fast  

 driftssted, som er beskrevet i kommentaren til artikel 5, stk. 1, i OECDs  

 modeloverenskomst.
Fast driftssted defineres således i kommentarens afsnit 2  

 som Et fast forretningssted igennem hvilket et foretagendes virksomhed  

 udøves  

 helt eller delvis. Definitionen består af 3 dele, som alle hver for sig skal være  

 opfyldt for, at der kan være tale om et fast driftssted: Et  

 forretningssted,  

 som skal være fast, og hvorfra der skal ske  

 virksomhedsudøvelse.
Det følger  

 af kommentarens afsnit 8, 3. pkt., at udlejede bygninger ikke i sig selv  

 udgør  

 et fast driftssted for en udlejer, der er hjemmehørende i en anden stat end  

 den  

 stat, hvor bygningen er beliggende, hvis der ikke i øvrigt foregår  

 virksomhedsudøvelse.
Udlejning af en beboelseslejlighed og et helårshus kan  

 derfor ikke statuere fast driftssted i Danmark, når der ikke foregår  

 administration eller anden erhvervsudøvelse i Danmark.
Der sker ikke  

 virksomhedsudøvelse i Danmark.
Bygningerne kan derfor ikke i sig  

 selv  

 statuere fast driftssted i Danmark, jf. kommentarens afsnit 8, 3. pkt.
 Der henvises tillige til definitionen af fast driftssted ved  

 udlejning, som beskrevet i Lempelse af dobbeltbeskatning af  

 Anders Orreby  

 Hansen og Nikolaj Bjørnholm, s. 291.
Landsskatterettens  

 bemærkninger og begrundelse § 7, stk. 2, i lov om en arbejdsmarkedsfond lyder:
For bidraget for selvstændigt erhvervsdrivende påhviler  

 bidragspligten personer, der er hjemmehørende her i landet og driver  

 selvstændig virksomhed, samt personer, der er hjemmehørende i udlandet,  

 Grønland og Færøerne og driver selvstændig erhvervsvirksomhed med fast  

 driftssted her i landet. Begrebet hjemmehørende er ikke nærmere defineret i interne  

 danske retsregler.
Begrebet er derimod defineret i den mellem Danmark og USA  

 indgåede overenskomst til undgåelse af dobbeltbeskatning, og det er  

 ubestridt,  

 at klageren i henhold til de i overenskomsten indeholdte retningslinier  

 skattemæssigt har været hjemmehørende i USA fra den 6. april 2001.
 Det må derfor i relation til arbejdsmarkedsfondslovens § 7, stk.  

 2, lægges til grund, at klageren i perioden fra den 6. april 2001 har været  

 hjemmehørende i USA.
 Der er herefter alene hjemmel til at statuere bidragspligt, hvis  

 den selvstændige erhvervsvirksomhed kan anses for udøvet fra et fast  

 driftssted  

 i Danmark.
Der er ikke over for Landsskatteretten forelagt oplysninger, der  

 kan begrunde, at virksomheden anses for udøvet fra et sådant fast driftssted  

 i  

 Danmark.
Det er derimod ubestridt, at udlejningen er administreret fra  

 klagerens bopæl i USA.
 Der er derfor ikke grundlag for at opretholde afgørelsen om  

 bidragspligt, jf. arbejdsmarkedsfondslovens § 7, stk. 2. Den påklagede  

 afgørelse nedsættes dermed i overensstemmelse med den nedlagte påstand.
