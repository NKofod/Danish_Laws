 Skrivelse om, hvorvidt et medlem af en kommunalbestyrelse, der har vedtaget en bøde for overtrædelse af færdselslovens § 118, jf. § 4, stk. 1, er valgbar.
(Valgbarhedsnævnets skrivelse af 4. marts 2010 til et byråd) Ved brev af 21. december 2009 har byrådet i X Kommune i henhold til § 101, stk. 1, i lov om kommunale og regionale valg, indberettet til Valgbarhedsnævnet, at byrådsmedlem N.N. har vedtaget et bødeforelæg for overtrædelse af færdselslovens § 118, jf. § 4, stk. 1.
 Det fremgår af sagen, at pågældende den  har ført en varebil med en hastighed på mindst 91 km/t, selv om det ved færdselstavle er angivet, at hastigheden ikke må overstige 70 km/t.
 Forseelsen er straffet med en bøde på 1.500 kroner.
 I den anledning skal det meddeles, at Valgbarhedsnævnet finder, at den begåede handling ikke i almindeligt omdømme gør den pågældende uværdig til at være medlem af kommunale råd, jf. den kommunale og regionale valglovs § 4.
 Den pågældende må derfor anses for valgbar.
