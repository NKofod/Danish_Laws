Betænkning afgivet af Socialudvalget den 11. marts 2004 Betænkning over Forslag til lov om  

 ændring af lov om social service (Pædagogiske læreplaner i dagtilbud til børn) [af socialministeren (Henriette Kjær)] 1. Udvalgsarbejdet Lovforslaget blev fremsat den 17. december 2003 og var til 1.  

 behandling den 15. januar 2004. Lovforslaget blev efter 1. behandling henvist  

 til behandling i socialudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring.
Den 19. december 2004 sendte socialministeren de indkomne høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Tom Freiling, Greve Strand.
Spørgsmål Udvalget har stillet 30 spørgsmål til socialministeren til  

 skriftlig besvarelse, som denne har besvaret.
Et af udvalgets spørgsmål og  

 socialministerens svar herpå er optrykt som bilag til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (S, V, DF og KF) indstiller lovforslaget til  

  

 vedtagelse uændret  

                                                                         .
Socialdemokratiets medlemmer af udvalget finder det både rigtigt  

 og vigtigt at øge fokus på den pædagogiske side af pasningstilbud og kan  

 derfor  

 støtte lovforslaget om at indføre pligt til at have pædagogiske læreplaner i  

 daginstitutioner.
For Socialdemokratiet er det væsentlige i denne sammenhæng,  

 at vi fra centralt hold stiller krav om, at en sådan plan skal eksistere, og  

 hvilket område den skal dække, men ikke blander os i metode og ikke opstiller  

 faste mål  eller eksamenskrav  som det enkelte barn eller  

 institution skal  

 opnå.
Det er uhyre vigtigt, at det pædagogiske arbejde tilpasses i den  

 pædagogiske  

 læreplan såvel som i dagligdagen for de børn, som er i institutionen.
Socialdemokratiet er således tilfreds med den præcisering af  

 målene som en »kan-bestemmelse« til inspiration, som det fremgår af  

 ministerens  

 besvarelse af spørgsmål nr. 1, jf.
L 124  bilag 10, der er optrykt til  

 denne  

 betænkning.
Ligeledes finder vi det rigtigt, at bekendtgørelsen udformes på  

 baggrund af den faglige ekspertise, som den beskrevne ekspertgruppe besidder  

 (jf. spm. nr. 1, L 124  bilag 10).
Under første behandlingen af lovforslaget gik meget af  

 diskussionen, desværre forfejlet, på metode (særlig ler blev fremdraget), og  

 Socialdemokraterne synes derfor, at det er værd at fremhæve ministerens  

 besvarelse af spørgsmål nr. 10 (jf.
L 124  bilag 10), hvoraf det  

 fremgår, at  

 det naturligvis alene er temaerne for indholdet i de pædagogiske læreplaner,  

 som fastlægges med loven, og ikke metoderne.
Socialdemokraterne finder det  

 desuden tilfredsstillende, at vi med temaerne sikrer, at man pædagogisk  

 kommer  

 hele vejen rundt om børns forskellige kompetencer frem for alene at have øje  

 for en enkelt side af kompetencebegrebet, f.eks. sprog.
 Socialdemokratiet ønsker at præcisere, at der med pædagogiske  

 læreplaner tages udgangspunkt i børnenes dagligdag, hvor det ikke er  

 topstyret,  

 men det er den enkelte institution, der kan give inspiration til børnene.  

 Socialdemokratiet mener ligeledes, at personalet i daginstitutionerne skal  

 have  

 den fornødne uddannelse i pædagogiske læreplaner, inden loven træder i kraft.  

 Det er vigtigt, at personalet har kendskab til emnet og er i stand til at  

 reflektere over det.
Socialdemokratiet stod bag den seneste ændring af  

 formålsbestemmelsen (servicelovens § 8) og har med glæde kunnet følge, at  

 langt  

 størsteparten af kommunerne har fastsat mål for området.
Samtidig har  

 Socialdemokratiet naturligvis bemærket, at evalueringen af  

 formålsbestemmelsen  

 ligeledes påpegede, at disse mål er meget generelle og abstrakte.  

 Socialdemokraterne ser derfor frem til, at man med denne lov kan gå et skridt  

 videre i bestræbelserne på at forøge fokus på de pædagogiske målsætninger med  

 pasningstilbuddet.
Dansk Folkepartis medlemmer af udvalget er af den opfattelse, at  

 alle børn, både dem med og uden problemer, har brug for at lære elementære  

 færdigheder.
Dansk Folkeparti mener, at en mere målrettet og bevidst indsats  

 for udvikling af børns kompetencer i dagtilbud vil gøre overgangen til skolen  

 mere harmonisk.
 De fleste børn stimuleres i dag hjemmefra af deres forældre.  

 Forældre planlægger aktiviteter med deres børn, hvilket er medvirkende til at  

 udvikle børns kompetencer, både når det gælder de personlige og sociale  

 kompetencer.
Vi må se i øjnene, at de fleste børn i dag tilbringer mange  

 timer dagligt i daginstitutioner, så i den forbindelse er Dansk Folkeparti  

 meget positivt over for, at der skal indføres pædagogiske læreplaner i  

 daginstitutionerne.
Læreplaner der kan understøtte den læring, som børnene  

 får  

 af deres forældre.
 Dansk Folkeparti ønsker ikke at »stække« små børn, men som det  

 fremgår af lovforslaget, skal læring ske gennem spontane oplevelser og leg  

 samt  

 ved, at den voksne skaber situationer, der giver barnet mulighed for  

 fornyelse,  

 fordybelse, forandring og ikke mindst stimulering.
 Dansk Folkeparti kan varmt støtte forslaget.
 Et  

  

 mindretal  

  

 i  

 udvalget (SF, RV, EL og KD) indstiller lovforslaget til  

  

 forkastelse  

  

 ved 3. behandling.
Det Radikale Venstres medlem af udvalget lægger afgørende vægt  

 på § 8 i lov om social service.
Paragraffen har tre afgørende dele:
 For det første slås det fast, at kommunen har pligt til  

 at fastsætte mål og rammer for dagtilbuddenes arbejde som en del af kommunens  

 generelle tilbud til børn og som en del af den forebyggende og støttende  

 indsats for alle børn, herunder børn med særligt behov for støtte.
 For det andet forpligtes dagtilbuddene til at  

 samarbejde med forældrene om at give børn omsorg og om at støtte det enkelte  

 barn.
For det tredje fastslås helt centrale værdier for  

 dagtilbuddenes arbejde, f.eks. at børnene skal gives mulighed for oplevelser,  

 der stimulerer barnets fantasi, kreativitet og sproglige udvikling, og at  

 barnet skal have rum til at lege og lære.
Som et andet eksempel kan nævnes,  

 at  

 børnene skal gives mulighed for medbestemmelse og medansvar.
Som et tredje  

 eksempel skal dagtilbuddene medvirke til at give børn forståelse for  

 kulturelle  

 værdier.
Det Radikale Venstre finder, at der hermed er en ubetvivlelig  

 pligt til at forholde sig lokalpolitisk, fagligt og pædagogisk til  

 dagtilbuddenes virke.
Denne kommunale forpligtelse er i de senere år blevet  

 støttet blandt andet gennem det såkaldte KiD-projekt (Kvalitet i Dagpasning),  

 hvor der er udarbejdet vejledninger og inspirerende materiale.
Samtidig er  

 der  

 i mange kommuner arbejdet intenst for at virkeliggøre § 8, bl.a. gennem  

 processer, der leder til udarbejdelse af planer for børns læring i dagtilbud.  

 Hirtshals Kommune er et godt eksempel herpå.
Lovforslaget er desværre et udtryk for mangel på tillid til både  

 det lokale demokrati og til den faglighed, som er til stede i landets  

 dagtilbud.
Det er således anført i bemærkningerne til lovforslaget, at der  

 hidtil ikke har været nogen  

  

 »  

 sikring  

 af, at alle dagtilbud arbejder med læring på en systematisk, synlig og  

 kvalificeret måde.« Det anerkendes dog, at der allerede udføres »mange  

 forskellige  

 tiltag for at kvalificere dagtilbuddenes arbejde med læring.«  


  

 Til dette bemærker Det Radikale  

 Venstre, at mangfoldigheden i tilgange til at opfylde servicelovens § 8 er en  

 styrke, og at læring kun er en delmængde af denne paragraf.
Lovforslaget vil  

 heller ikke være en sikring af, at der arbejdes med læring, men derimod et  

 forsøg på at sikre, at der arbejdes med at lave læreplaner.
Dermed bliver lovforslaget til en klar og omfattende  

 centralisering, både hvad angår kommuner og dagtilbud.
Den hjemmel, som  

 socialministeren får med lovforslaget, skal således bruges til at fastsætte  

 læringsmål for de 0-2 årige og for de 3-6 årige børn inden for 6 temaer.
Det  

 anføres, at temaerne er minimumstemaer, men beskrivelsen giver ikke desto  

 mindre indtryk af nærmest af være udtømmende:
»  

 Sprog  

 (ordforråd, udtale, kendskab til skriftsprog, rim og remser, eksistensen af  

 tal  

 og bogstaver og hvad de kan bruges til, IT/medier og kommunikation), Sociale kompetencer (etablere fællesskaber med andre,  

 føle og udtrykke empati og respekt for andre, indgå i sammenhænge med andre  

 og  

 kende til demokratiske værdier), Personlige kompetencer (selvværd, grænsesætning,  

 fantasi, kreativitet, følelser, stillingtagen, motivation og vedholdenhed), Naturen og naturfænomener (respekt og kendskab til  

 naturen og naturfænomener, miljø, logisk tænkning og kende kategorier som  

 vægt,  

 form og antal), Kulturelle udtryksformer og værdier (kendskab til  

 forskellige kulturelle udtryksformer og værdier, udnyttelse og brug af sanser  

 via musik, tegning, dramatik, ler m.v.) Krop og bevægelse (sundhed, ernæring, fysisk aktivitet,  

 beherske og praktisere fin- og grovmotoriske bevægelser, kende til  

 dagtilbuddets og lokalområdets fysiske muligheder).
Herudover vil det selvfølgelig være muligt at supplere med andre  

 temaer  alt efter hvad der er ønskeligt og relevant i det enkelte  

 dagtilbud og  

 kommune  

                                                                          .  

                                                                              

 « Det Radikale Venstre modsætter sig, at staten fastsætter, hvilke  

 læringsmål et 3-årigt henholdsvis 6-årigt barn »skal have mulighed for at  

 have  

 tilegnet sig.« Specielt ikke når det sammenholdes med, at det i  

 bemærkningerne  

 ikke fremgår entydigt, hvorvidt det er skoleforberedelse eller ej.
At  

 ministeren  

 så ikke engang inden lovforslagets vedtagelse vil give så meget som ét  

 eksempel  

 på disse læringsmål, der skal fastsættes via bekendtgørelsen, finder Det  

 Radikale Venstre beklageligt, da det i vid udstrækning hæmmer vurderingen af  

 konsekvenserne af lovforslagets vedtagelse.
Endelig bryder lovforslaget med servicelovens ord om, at  

 dagtilbuddene i samarbejde med forældrene øver omsorg m.v.  

 Forældrebestyrelsen  

 skal nemlig kun godkende læreplanen, men er ikke tænkt med som aktiv i  

 udarbejdelsen af den.
Ligeledes er forældrene ikke tænkt med i planens  

 indhold.
 Kort sagt finder Det Radikale Venstre, at lovforslaget er udtryk  

 for en centralisering, ensretning og resultatorientering af det pædagogiske  

 arbejde og en mangel på tillid til det lokale demokratis vilje og evne til at  

 leve op til allerede eksisterende lovgivning samt til medarbejderne ved  

 landets  

 dagtilbud.
 Samlet set kan Det Radikale Venstre ikke støtte lovforslaget.
Enhedslisten synes, det er en god idé, at pædagoger og forældre  

 i den enkelte børnehave, vuggestue eller dagtilbud sammen diskuterer, hvilke  

 fokusområder man vil arbejde med i det kommende år og skriver dette ned i en  

 virksomhedsplan, sådan som man gør mange steder i dag.
Men vi er lodret imod,  

 at der statsligt skal fastsættes læreplaner og kompetancemål for børn ned til  

 ½  

 år.
 Læreplanerne er et stort skridt i retning af at gøre  

 daginstitutionerne til en decideret førskole.
 I det svenske Skolverkets evaluering af erfaringerne med  

 læreplaner i de svenske »førskoler« har læreplanerne bl.a. medført en øget  

 skoleforberedende rolle, at børnenes udvikling kortlægges og bedømmes i øget  

 omfang, ofte i individuelle udviklingsplaner med skolen som forbillede, og  

 læreplanernes  

 fokus i øget omfang bliver, hvad børnene skal kunne præstere senere i livet.
 Daginstitutionerne bliver altså mere forberedelse til skolen.  

 Enhedslisten mener, at daginstitutionerne skal se på, hvad der er til gavn  

 for  

 børnene, ikke hvad der er til gavn for skolen.
Daginstitutioner har til formål at udvikle ALLE børns  

 kompetencer i det tempo, der nu er relevant for det enkelte barn.
Det  

 betyder,  

 at det er helt nødvendigt for tilrettelæggelsen af hverdagen i institutionen,  

 at den kan foregå med hensyntagen til netop den nuværende gruppe af børn samt  

 i  

 et naturligt samspil med lokalområdet.
Det kan slet ikke lade sig gøre, når  

 man  

 vil lave central detailstyring.
Ligeledes mener Enhedslisten, at det vil være undergravende for  

 forældrebestyrelsernes arbejde.
Det er jo netop tanken, at den enkelte  

 bestyrelse i samarbejde med de ansatte og til dels i samarbejde med børnene  

 kan  

 forme netop den daginstitution, der er god for dem og deres område.
Læreplanerne skal fastlægge, hvad der skal ske for selv de  

 mindste børn i daginstitutionerne.
Lovforslaget fortsætter med at kolonisere  

 barndommen, hvor perspektivet er test af børn for at se, om de som 3- og  

 6-årige har de kompetencer,  

    

  

 læreplanerne  

 fastsætter krav om.
 Læreplanerne medfører desuden en voldsom centralisering, hvor  

 ministeren i fremtiden i ekstrem grad får magt til at bestemme og  

 detailstyre,  

 hvad der skal ske i den enkelte daginstitution.
 Udvalgets flertal gør meget ud af, at ministeren i et svar har  

 erklæret at ville udforme den bindende bekendtgørelse som en  

 »kan-bestemmelse«.  

 Det ændrer blot ikke ved, at ministeren i fremtiden, med lovteksten i hånden,  

 har bemyndigelse til at lave bestemmelser, der tvinger daginstitutionerne til  

 at arbejde på givne måder  f.eks. at alle børn skal lære at lege med  

 ler.
 Tjóðveldisflokkurin, Inuit Ataqatigiit og Siumut var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Else Winther Andersen (V)  

    

  

 Eva Kjer Hansen (V)  

    

  

 Flemming Oppfeldt (V)  

    

  

 Troels Lund Poulsen (V)  

    

  

 Pia Kristensen (DF)  

    

  

 Jette Jespersen (DF)  

    

  

 Charlotte Dyremose (KF)  

  

  nfmd.  

  

    

  

 Helge Adam Møller (KF)  

    

  

 Tove Videbæk (KD)  

  

  fmd.  

  

    

  

 Jette Bergenholz Bautrup (S)  

    

  

 Grete Schødts (S)  

    

  

 Jørn Pedersen (S)  

    

  

 Sandy Brinck (S)  

    

  

 Lotte Bundsgaard (S)  

    

  

 Villy Søvndal (SF)  

    

  

 Margrethe Vestager (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 124 1 Høringssvar og høringsnotat, fra socialministeren 2 Spm. 1 om oversendelse af udkast til bekendtgørelse, jf.  

 § 1, til socialministeren Spm. 2 om kompetencer, som børn ved overgangen til skole  

 skal have tilegnet sig, til socialministeren Spm. 3 om ministeren vil redegøre for, hvilke mål der  

 forventes indfriet med bekendtgørelsen, til socialministeren Spm. 4 om kommunernes pligt til at fastsætte mål og  

 rammer for dagtilbuddenes arbejde m.v., til socialministeren Spm. 5 om kommuners mangel på fastsættelse af mål og  

 rammer for dagtilbuddenes arbejde, til socialministeren Spm. 6, om det er evalueret, hvorledes servicelovens § 8  

 konkret udmøntes af kommunerne, til socialministeren Spm. 7 om, hvor mange institutioner/dagpasningstilbud der  

 arbejder med læreplaner på institutions- og kommunalt niveau, til  

 socialministeren Spm. 8 om, hvordan man forventer at bruge midlerne til  

 implementering og almindelig permanent bevilling, til socialministeren Spm. 9 om indholdet i den bekendtgørelse, der udarbejdes  

 over temaer og de overordnede mål, til socialministeren Spm. 10 om, hvad børn skal kunne på de forskellige  

 alderstrin i forbindelse med læreplanen, til socialministeren 3 Tidsplan over udvalgets behandling af lovforslaget 4 Henvendelse af 22/1-04 fra Tom Freiling, Greve Strand 5 Spm. 11 om kommentar til henvendelse af 22/1-04 fra Tom  

 Freiling, til socialministeren 6 Spm. 12 om, hvordan lovforslaget om de pædagogiske  

 læreplaner passer sammen med de kommunale nedskæringer på området, til  

 socialministeren Spm. 13 om indførelsen af pædagogiske læreplaner, der i  

 praksis vil betyde, at pædagoger kommer til at bruge mere tid til møder m.m.,  

 til socialministeren Spm. 14 om, hvordan lovforslaget om pædagogiske  

 læreplaner i praksis kan gøre en forskel for de socialt udsatte børn, til  

 socialministeren Spm. 15, om pædagogiske læreplaner i sig selv kan løse de  

 sociale problemer, til socialministeren Spm. 16, om pædagogiske læreplaner er tænkt sammen med  

 andre og bredere sociale indsatser, og i så fald hvilke, til socialministeren 7 Spm. 17 om udvidelse af formålsbestemmelsen og om  

 nationale anbefalinger, til socialministeren 8 Spm. 18 om forholdet mellem nationale planer, kommunale  

 planer og de enkelte daginstitutioners samt en uddybning af, hvad den enkelte  

 institution bestemmer, og hvad kommunen bestemmer, til socialministeren Spm. 19 om redegørelse for forholdet mellem  

    

 årsplaner/ virksomhedsplaner og  

 pædagogiske læreplaner i institutionen, til socialministeren Spm. 20 om sikring mod at ændring af læreplaner vil  

 betyde, at pædagogerne agerer læreagtigt frem for pædagogagtigt, til  

 socialministeren Spm. 21 om krav til efteruddannelse for at arbejde mere  

 systematisk med læring uden at miste omsorgsdelen, til socialministeren Spm. 22 om redegørelse for, hvorfor pædagogerne ikke  

 inddrages i processen med at udarbejde ramme og indhold i lovforslaget, til  

 socialministeren Spm. 23 om redegørelse for, om pædagogerne inddrages i  

 den videre proces med udarbejdelse af bekendtgørelse nævnt i lovforslaget,  

 til socialministeren Spm. 24 om adskillelse af personlige kompetencer fra  

 sociale kompetencer og sproglig udvikling, til socialministeren Spm. 25 om bekendtgørelsens seks temaer kan udfoldes i  

 relation til hinanden for dermed at være i overensstemmelse med helhed og  

 sammenhæng i barnets liv og udvikling, til socialministeren 9 Spm. 26, om der har været nedsat en ekspertgruppe til  

 lovforslagets forarbejde, til socialministeren 10 Svar på spm. 1 om oversendelse af udkast til  

 bekendtgørelse, jf. § 1, fra socialministeren Svar på spm. 2 om kompetencer, som børn ved overgangen  

 til skole skal have tilegnet sig, fra socialministeren Svar på spm. 3, om ministeren vil redegøre for, hvilke  

 mål der forventes indfriet med bekendtgørelsen, fra socialministeren Svar på spm. 4 om kommunernes pligt til at fastsætte mål  

 og rammer for dagtilbuddenes arbejde m.v., fra socialministeren Svar på spm. 5 om kommuners mangel på fastsættelse af mål  

 og rammer for dagtilbuddenes arbejde, fra socialministeren Svar på spm. 6, om det er evalueret, hvorledes  

 servicelovens § 8 konkret udmøntes af kommunerne, fra socialministeren Svar på spm. 7 om, hvor mange  

 institutioner/dagpasningstilbud der arbejder med læreplaner på institutions-  

 og kommunalt niveau, fra socialministeren Svar på spm. 8 om, hvordan man forventer at bruge  

 midlerne til implementering og almindelig permanent bevilling, fra  

 socialministeren Svar på spm. 9 om indholdet i den bekendtgørelse, der  

 udarbejdes over temaer og de overordnede mål, fra socialministeren Svar på spm. 10 om, hvad børn skal kunne på de  

 forskellige alderstrin i forbindelse med læreplanen, fra socialministeren 11 Svar på spm. 11 om kommentar til henvendelse af 22/1-04  

 fra Tom Freiling, fra socialministeren 12 Svar på spm. 26, om der har været nedsat en ekspertgruppe  

 til lovforslagets forarbejde, fra socialministeren 13 Svar på spm. 18 om forholdet mellem nationale planer,  

 kommunale planer og de enkelte daginstitutioners samt en uddybning af, hvad  

 den enkelte institution bestemmer, og hvad kommunen bestemmer, fra  

 socialministeren Svar på spm. 19 om redegørelse for forholdet mellem  

 årsplaner/ virksomhedsplaner og pædagogiske læreplaner i institutionen, fra  

 socialministeren Svar på spm. 20 om sikring mod, at ændring af læreplaner  

 vil betyde, at pædagogerne agerer læreagtigt frem for pædagogagtigt, fra  

 socialministeren Svar på spm. 21 om krav til efteruddannelse for at  

 arbejde mere systematisk med læring uden at miste omsorgsdelen, fra  

 socialministeren Svar på spm. 22 om redegørelse for, hvorfor pædagogerne  

 ikke inddrages i processen med at udarbejde ramme og indhold i lovforslaget,  

 fra socialministeren Svar på spm. 23 om redegørelse for, om pædagogerne  

 inddrages i den videre proces med udarbejdelse af bekendtgørelse nævnt i  

 lovforslaget, fra socialministeren Svar på spm. 24 om adskillelse af personlige kompetencer  

 fra sociale kompetencer og sproglig udvikling, fra socialministeren Svar på spm. 25, om bekendtgørelsens seks temaer kan udfoldes  

 i relation til hinanden for dermed at være i overensstemmelse med helhed og  

 sammenhæng i barnets liv og udvikling, fra socialministeren 14 Svar på spm. 17 om udvidelse af formålsbestemmelsen og om  

 nationale anbefalinger, fra socialministeren 15 Svar på spm. 12 om, hvordan lovforslaget om de  

 pædagogiske læreplaner passer sammen med de kommunale nedskæringer på  

 området, fra socialministeren Svar på spm. 13 om indførelsen af pædagogiske læreplaner,  

 der i praksis vil betyde, at pædagoger kommer til at bruge mere tid til møder  

 m.m., fra socialministeren Svar på spm. 14 om, hvordan lovforslaget om pædagogiske  

 læreplaner i praksis kan gøre en forskel for de socialt udsatte børn, fra  

 socialministeren Svar på spm. 15, om pædagogiske læreplaner i sig selv kan  

 løse de sociale problemer, fra socialministeren Svar på spm. 16, om pædagogiske læreplaner er tænkt  

 sammen med andre og bredere sociale indsatser, og i så fald hvilke, fra  

 socialministeren 16 Yderligere henvendelse af 22/2-04 fra Tom Freiling, Greve  

 Strand 17 Spm. 27 om kommentar til henvendelse af 22/2-04 fra Tom  

 Freiling, til socialministeren 18 Spm. 28, om forældre kan fritage deres børn fra at  

 deltage i undervisningen i daginstitutionerne, til socialministeren Spm. 29, om selvejende institutioner kan fritages fra  

 kravet om at skulle undervise børn i dagpasningstilbud, til socialministeren Spm. 30 om, hvordan man vil sikre, at de børn, der bliver  

 passet hjemme, modtager den undervisning, der lægges op til i lovforslaget,  

 til socialministeren 19 1. udkast til betænkning 20 Svar på spm. 27 om kommentar til henvendelse af 22/2-04  

 fra Tom Freiling, fra socialministeren 21 Svar på spm. 28, om forældre kan fritage deres børn fra  

 at deltage i undervisningen i daginstitutionerne, fra socialministeren Svar på spm. 29, om selvejende institutioner kan fritages  

 fra kravet om at skulle undervise børn i dagpasningstilbud, fra  

 socialministeren Svar på spm. 30 om, hvordan man vil sikre, at de børn,  

 der bliver passet hjemme, modtager den undervisning, der lægges op til i  

 lovforslaget, fra socialministeren 22 Spm. 31, om ministeren er bekendt med det svenske  

 Skolverkets nylige evaluering af læreplaner i den svenske »Førskole«, til  

 socialministeren Spm. 32 om Skolverkets evaluering, til socialministeren Spm. 33 om inddragelse af erfaringer fra Sverige, til  

 socialministeren Spm. 34 om revidering af lovforslaget på baggrund af  

 evalueringen fra Sverige, til socialministeren 23 Svar på spm. 31 om ministeren er bekendt med det svenske  

 Skolverkets nylige evaluering af læreplaner i den svenske »Førskole«, fra  

 socialministeren Svar på spm. 32 om Skolverkets evaluering, fra  

 socialministeren Svar på spm. 33 om inddragelse af erfaringer fra Sverige,  

 fra socialministeren Svar på spm. 34 om revidering af lovforslaget på baggrund  

 af evalueringen fra Sverige, fra socialministeren 24 2. udkast til betænkning Bilag 2 Et af udvalgets spørgsmål til socialministeren og  

 dennes svar herpå Spørgsmålet og svaret herpå er optrykt efter ønske fra S.
Spørgsmål 1 Ministeren  

 bedes oversende udkast til bekendtgørelsen, jf. lovforslaget § 1, nr. 1,  

 sidste  

 sætning i den foreslåede § 1 a, stk. 2.
Svar Der er i spørgsmålet refereret til § 1 a, stk. 2. Denne § er  

 ikke del af lovforslaget, hvorfor det antages, at spørgeren spørger til § 8  

 a,  

 stk. 2.
Til at beskrive temaer og overordnede mål er der etableret en  

 ekspertgruppe bestående af Kirsten Poulsgaard, CVU-Jelling, Bente Sidenius,  

 freelance tale- og hørepædagog, Bente Jensen, Danmarks Pædagogiske  

 Universitet,  

 Pernille Hviid, Københavns Universitet, Beth Juncker, Danmarks  

 Biblioteksskole,  

 Søren W.
Clausen, Mette N.
Christensen, begge CVU-Jelling, og Thomas Moser,  

 Learning  

 Lab Denmark.
Denne gruppe vil i de næste måneder til brug for bekendtgørelsen  

 arbejde med at beskrive temaer, overordnede mål og processer, der  

 understøtter  

 læring.
Jeg mener, at det er meget vigtigt, at det er fagligt kompetente  

 personer med stor indsigt i dagtilbudsområdet, der udarbejder udkast til  

 beskrivelse af temaer og overordnede mål.
 Gruppen er bl.a. sammensat på baggrund af anbefalinger fra de  

 faglige organisationer.
 I deres arbejde vil ekspertgruppen inddrage dels  

 tilbagemeldingerne fra tre temadage (afholdes i marts), hvor hele det  

 pædagogiske felt er inviteret til at komme med deres tanker og ideer, dels  

 kommentarerne fra et stormøde (afholdes i april) med de faglige og kommunale  

 organisationer m.v.
 På baggrund af denne omfattende og inddragende proces skrives  

 bekendtgørelsen.
 Jeg vil derfor ikke på nuværende tidspunkt komme med eksempler,  

 men henvise til principperne for temaer og mål, der fremgår af bemærkningerne  

 til lovforslaget.
Jeg skal præcisere, at lovforslag og den senere bekendtgørelse  

 vil bevirke, at det bliver bindende, at de pædagogiske læreplaner forholder  

 sig  

 til temaerne sprog, sociale og personlige kompetencer, kulturelle  

 udtryksformer  

 og værdier, naturen og naturfænomener samt krop og bevægelse.
De overordnede  

 mål, som vil fremgå af bekendtgørelsen, bliver udmøntet som en  

 »kan-bestemmelse« - det vil sige, at dagtilbuddene kan vælge at tage  

 udgangspunkt i de overordnede mål fra bekendtgørelsen, eller dagtilbuddene  

 kan  

 udarbejde egne overordnede mål, delmål m.v.
 Under alle omstændigheder skal det fremgå af dagtilbuddets  

 pædagogiske læreplan, hvilke overordnede mål og eventuelle delmål der er for  

 den pædagogiske læringsproces.
