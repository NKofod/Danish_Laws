Nr LSF 146 Forslag til Lov om ændring af lov om individuel boligstøtte (Stramning af  

 arealnormen) Fremsat af boligministeren (Svend Erik Hovmand) den 6. december 1991 Vedtaget ved tredjebehandling den 20. december 1991 Lov nr. 935 af 27/12/1991 § 1 I lov om individuel boligstøtte, jf. lovbekendtgørelse nr. 716 af 25.  

 oktober 1991, foretages følgende ændring:
 § 23 c, stk. 2, 3. pkt., affattes således:
»For de følgende 20 (m2) medregnes 57 pct. af (m2)-udgiften, og for  

 yderligere 20 (m2) medregnes 50 pct.« § 2 I lov nr. 376 af 6. juni 1991 om individuel boligstøtte foretages  

 følgende ændringer:
 1. § 12, stk. 1 og 2, affattes således:
 »For personer, der ansøger om boligstøtte efter den 31. december  

 1992, nedsættes den boligudgift, der er opgjort efter §§ 10 og 11, i henhold  

 til reglerne i stk. 2.
Stk. 2. Ved opgørelsen medregnes for een person boligudgiften pr.  

 (m2) bruttoetageareal for 65 (m2). For hver af de øvrige personer i  

 husstanden medregnes (m2)-udgiften for 20 (m2).« 2. § 12, stk. 3, 2. pkt., affattes således:
»Stk. 2, 2. pkt., finder tilsvarende anvendelse.« 3. Efter § 12 indsættes som ny paragraf:
»§ 12 a.
For boligstøttemodtagere, der har oppebåret  

 boligstøtte siden udgangen af 1992, nedsættes den boligudgift, der er opgjort  

 efter §§ 10 og 11, i henhold til reglerne i stk. 2. Bestemmelsen finder ikke  

 anvendelse, hvis støttemodtageren efter udgangen af 1992 har mistet retten  

 til boligstøtte til den pågældende bolig.
Stk. 2. Ved opgørelsen medregnes for een person boligudgiften pr.  

 m2 bruttoetageareal for 65 (m2). For hver af de øvrige personer i husstanden  

 medregnes m2-udgiften for 20 (m2). For de følgende 40 (m2) medregnes i 1993  

 40 pct. af m2-udgiften.
Den i 3. pkt. nævnte procentsats nedsættes til 30  

 pct. den 1. januar 1994, til 20 pct. den 1. januar 1995, til 10 pct. den 1.  

 januar 1996 og bortfalder fra den 1. januar 1997.
 Stk. 3. Såfremt nogen af husstandsmedlemmerne er stærkt  

 bevægelseshæmmede og boligen er egnet herfor, medregnes ved opgørelsen for  

 een person boligudgiften pr. (m2) bruttoetageareal for 75 (m2). Stk. 2, 2.-4.  

 pkt., finder tilsvarende anvendelse.
Stk. 4. Såfremt et eller flere værelser fremlejes, fremlånes,  

 udlejes eller anvendes til erhverv, fradrages der ved opgørelsen af arealet  

 et areal, der mindst skal svare til den forholdsmæssige del af arealet efter  

 antallet af værelser.« 4. I § 13, stk. 1, ændres »§ 12« til: »§§ 12  

 og 12 a«.
 5. I § 83, stk. 2, 2. pkt., ændres »husleje« til:  

 »faktisk boligudgift«.
 6. § 83, stk. 3, affattes således:
»Stk. 3. I 1994 og hvert af de følgende år forøges  

 kompensationsbeløbet, hvis overgangen til nye regler medfører en reduktion af  

 støtten i forhold til det foregående år.
Forøgelsen af kompensationsbeløbet  

 beregnes på samme måde som i stk. 2, dog således at der benyttes de  

 oplysninger om indkomst, faktisk boligudgift, husstandssammensætning m.v.,  

 der ligger til grund for den faktiske beregning af støtten i december måned i  

 det år, hvor forhøjelsen af kompensationsbeløbet for det følgende år  

 beregnes.
Det således beregnede nye kompensationsbeløb reduceres med 2.000  

 kr. hvert år.« § 3 § 1 træder i kraft den 1. januar 1992. § 2 træder i kraft den 1. januar  

 1993.
Oprindeligt fremsat forslag § 1 I lov om individuel boligstøtte, jf. lovbekendtgørelse nr. 716 af 25.  

 oktober 1991 foretages følgende ændring:
 1. § 23 c, stk. 2, 3. pkt. affattes således:
»For de følgende 20 (m2) medregnes 57 pct. af (m2)-udgiften, og for  

 yderligere 20 (m2) medregnes 50 pct.« § 2 I lov om individuel boligstøtte, lov nr. 376 af 6. juni 1991 foretages  

 følgende ændringer:
 1. § 12, stk. 1 og 2 affattes således:
 »§ 12. For personer, der ansøger om boligstøtte efter den 31.  

 december 1992 nedsættes den boligudgift, der er opgjort efter §§ 10 og 11 i  

 henhold til reglerne i stk. 2.
Stk. 2. Ved opgørelsen medregnes for een person boligudgiften pr.  

 (m2) bruttoetageareal for 65 (m2). For hver af de øvrige personer i  

 husstanden medregnes m2-udgiften for 20 (m2).« 2. § 12, stk. 3, 2. pkt., affattes således:
»Stk. 2, 2. pkt. finder tilsvarende anvendelse.« 3. Efter § 12 indsættes som ny paragraf:
»§ 12 a.
For boligstøttemodtagere, der har oppebåret  

 boligstøtte siden udgangen af 1992, nedsættes den boligudgift, der er opgjort  

 efter §§ 10 og 11 i henhold til reglerne i stk. 2. Bestemmelsen finder ikke  

 anvendelse, hvis støttemodtageren efter udgangen af 1992 har mistet retten  

 til boligstøtte til den pågældende bolig.
Stk. 2. Ved opgørelsen medregnes for een person boligudgiften pr.  

 m2 bruttoetageareal for 65 (m2). For hver af de øvrige personer i husstanden  

 medregnes m2-udgiften for 20 (m2). For de følgende 40 (m2) medregnes i 1993  

 40 pct. af m2-udgiften.
Den i 3. pkt. nævnte procentsats nedsættes til 30  

 pct. den 1. januar 1994, til 20 pct. den 1. januar 1995, til 10 pct. den 1.  

 januar 1996 og bortfalder fra den 1. januar 1997.
 Stk. 3. Såfremt nogen af husstandsmedlemmerne er stærkt  

 bevægelseshæmmede og boligen er egnet herfor, medregnes ved opgørelsen for  

 een person boligudgiften pr. (m2) bruttoetageareal for 75 (m2). Stk. 2, 2.-4.  

 pkt. finder tilsvarende anvendelse.
Stk. 4. Såfremt et eller flere værelser fremlejes, fremlånes,  

 udlejes eller anvendes til erhverv, fradrages der ved opgørelsen af arealet  

 et areal, der mindst skal svare til den forholdsmæssige del af arealet efter  

 antallet af værelser.« 4. I § 13, stk. 1, ændres: »§ 12« til: »§§  

 12 og 12a«.
 5. I § 83, stk. 2, 2. pkt. ændres: »husleje« til:  

 »faktisk boligudgift«.
 6. § 83, stk. 3, affattes således:
»Stk. 3. I 1994 og hvert af de følgende år forøges  

 kompensationsbeløbet, hvis overgangen til nye regler medfører en reduktion af  

 støtten i forhold til det foregående år.
Forøgelsen af kompensationsbeløbet  

 beregnes på samme måde som i stk. 2, dog således at der benyttes de  

 oplysninger om indkomst, faktisk boligudgift, husstandssammensætning m.v.,  

 der ligger til grund for den faktiske beregning af støtten i december måned i  

 det år, hvor forhøjelsen af kompensationsbeløbet for det følgende år  

 beregnes.
Det således beregnede nye kompensationsbeløb reduceres med 2.000  

 kr. hvert år.« § 3 § 1 træder i kraft den 1. januar 1992. § 2 træder i kraft den 1. januar  

 1993.
Bemærkninger til lovforslaget Almindelige bemærkninger Ved finanslovsforhandlingerne er aftalt en gradvis stramning af  

 boligstøttelovens arealnorm over en 6-årig periode (1992-1997). Når ændringen  

 er fuldt gennemført, vil der kun blive givet boligstøtte til et boligareal på  

 65 (m2) til een person og maksimalt 20 (m2) ekstra for hver yderligere person  

 i husstanden, mens der i dag kan ydes støtte til 75 pct. af (m2)-lejen til et  

 areal herudover på op til 20 (m2) og til 50 pct. af lejen til et overskydende  

 areal på yderligere 20 (m2).
 Det sikres ved boligstøttelovens overgangsbestemmelse, at en husstand  

 højst mister 2000 kr. årligt i boligstøtte.
 For nyindflyttede og nyberettigede boligstøttemodtagere pr. 1. januar 1993  

 eller senere træder den nye arealnorm straks i kraft fuldt ud.
 For husstande, der oppebærer boligstøtte ved udgangen af 1992 og bliver  

 boende i den pågældende bolig og er berettiget til boligstøtte hertil  

 indebærer lovforslaget, at den støtteberettigede husleje reduceres således:
For de 20 (m2), der ligger umiddelbart udover den anførte grænse på 65 (m2) for den første person plus 20 (m2) for de følgende nedsættes den pct. af huslejen, der medregnes, fra 75 pct. til 57 pct. i 1992.
I 1993 nedsættes såvel denne sats, som satsen på 50 pct. for de yderligere 20 (m2) til 40 pct., således at der er en fælles sats på 40 pct. ved indtil 40 m2 overskydende areal.
I de følgende år nedsættes den fælles sats på 40 pct. i 1993 til 30 pct. i 1994, 20 pct. i 1995, 10 pct. i 1996 og 0 pct. 1997.
Økonomiske og administrative bemærkninger Forslaget vil medføre en reduktion af boligstøtten for de husstande, hvor  

 boligen er stor i forhold til antallet af personer i husstanden.
Husstande på  

 1 person vil kunne blive berørt af forslaget, hvis boligens areal overstiger  

 65 (m2). Tilsvarende vil husstande med 2, 3 henholdsvis 4 personer kunne  

 blive berørt af forslaget, hvis boligens areal overstiger 85, 105 henholdsvis  

 125 (m2). En del husstande vil ikke blive berørt af forslaget, selv om de  

 nævnte arealgrænser er overskredet.
Dette vil f.eks. være tilfældet, hvis  

 huslejen eller boligstøtten er højere end de maksimumsgrænser, der er fastsat  

 i loven.
I nedenstående oversigt er for det første vist den pct.-sats, hvormed  

 huslejen ifølge forslaget indregnes i den støtteberettigende husleje, når der  

 er tale om overskydende (m2) i boligen.
Endvidere er der for en husstand på 2  

 personer vist, hvor stor den støtteberettigende husleje vil være for boliger  

 af forskellig størrelse.
Endelig er vist, hvor meget den støtteberettigede  

 husleje vil blive reduceret som følge af forslaget for de pågældende boliger.
Den faktiske reduktion af boligstøtten vil variere for pensionister og  

 ikke-pensionister, herunder for ikke-pensionister med og uden børn.
For den  

 typiske pensionisthusstand, vil boligydelsen således blive reduceret med 93,3  

 pct. af den viste reduktion i den støtteberettigende husleje i 1992 og med 90  

 pct. heraf i de følgende år.
For den typiske boligsikringshusstand med børn,  

 vil boligsikringsreduktionen udgøre 75 pct. af de viste beløb.
Endelig vil  

 boligsikringsreduktionen for boligsikringsmodtagere uden børn typisk udgøre  

 15 pct. af de viste beløb.
Pct.-sats hvormed huslejen indregnes for »overskydende« m2 Eksempel på støtteberettigende husleje (kr. pr. år) for en husstand på 2  

 personer i lejligheder af forskellig størrelse, (400 kr. pr. m2 i husleje).
 Reduktion i den støtteberettigende husleje (kr. pr. år) i forhold til  

 foregående år i ovenstående eksempel.
 Reduktionen af arealnormen i 1992 er tilrettelagt på en sådan måde, at  

 ingen husstande vil miste mere end ca. 2.000 kr. i forhold til det gældende  

 regelsæt.
For 1993 og de følgende år vil reduktionen i arealnormen isoleret set i  

 visse tilfælde kunne medføre tab på over 2.000 kr. årligt.
Den foreslåede  

 overgangsordning, der træder i kraft pr. 1.1. 1993 sikrer imidlertid, at  

 ingen husstande i praksis vil opleve tab på over 2.000 kr. pr. år.
 Overgangsordningen er indarbejdet i den nye forenklede boligstøttelov, der  

 træder i kraft pr. 1.1. 1993. I denne lov beregnes et kompensationsbeløb, der  

 svarer til forskellen mellem støtten i 1993 og støtten i 1992 beregnet på  

 baggrund af de oplysninger om indkomst, husleje og husstandssammensætning,  

 der ligger til grund for den faktiske beregning af støtten i december 1992.  

 Det således beregnede kompensationsbeløb reduceres med 2.000 kr. i 1993 og  

 med yderligere 2.000 kr. i hvert af de følgende år.
Den foreslåede stramning af arealnormen vil umiddelbart indgå i beregning  

 af dette kompensationsbeløb for 1993, således at ingen husstande vil tabe  

 mere end 2.000 kr.
Derimod vil den foreslåede stramning af arealnormen for  

 1994 og de følgende år ikke umiddelbart indgå i det ovennævnte  

 kompensationsbeløb.
I lovforslagets § 2 nr. 6 er derfor foreslået en ændret  

 beregning af kompensationsbeløbet, således at dette tillige opfanger  

 ændringerne af boligstøttereglerne i årene efter 1993. Herved sikres det, at  

 ingen husstand vil få boligstøtten reduceret med mere end 2.000 kr. i forhold  

 til foregående år som følge af ændringen af boligstøttereglerne.
Det skønnes, at ca. 100.000 af boligstøttemodtagerne vil blive berørt af  

 forslaget i 1992, og at dette antal vil stige til ca. 140.000 husstande i  

 1993 og de følgende år.
Når andelen stiger fra 1992 til 1993 skyldes det, at  

 omkring 1/3 af pensionisthusstandene i 1992 fortsat får beregnet støtten på  

 basis af den såkaldte værelsesnorm, hvorfor disse ikke påvirkes af forslaget.  

 Som følgen af den allerede vedtagne nye boligstøttelov pr. 1.1. 1993 overgår  

 disse husstande imidlertid til beregning efter arealnormen i 1992, og en del  

 af disse vil mærke den foreslåede stramning.
Den gennemsnitlige reduktion i  

 støtten for de husstande, der berøres af forslaget, skønnes at udgøre i  

 størrelsesordenen 600 kr. såvel i 1992 som i de følgende år.
Forslaget  

 indebærer som allerede nævnt, at ingen husstand vil opleve maksimale tab på  

 over 2.000 kr. i forhold til året før som følge af forslaget.
 De samlede offentlige besparelser til individuel boligstøtte skønnes  

 ifølge nedenstående oversigt at udgøre 57 mill. kr. i 1992, 177 mill. kr. i  

 1993, 266 mill. kr. i 1994 og 331 mill. kr. i 1995 (1992-prisniveau). Af  

 besparelsen på 57 mill. kr. i 1992 vedrører 42 mill. kr. boligydelse, mens 15  

 mill. kr. vedrører boligsikring. 38 mill. kr. af merudgifterne refunderes af  

 staten, mens kommunernes andel udgør 20 mill. kr.
Forslaget medfører stigende udgifter til kontanthjælp under  

 Socialministeriets område.
De samlede merudgifter til kontanthjælp skønnes  

 til 5 mill. kr. i 1992, 12 mill. kr. i 1993, 19 mill. kr. i 1994 og 23 mill.  

 kr. i 1995. Efter bistandsloven afholdes 50 pct. af merudgifterne af  

 kommunerne, mens de resterende 50 pct. refunderes af Socialministeriet.
 Da lovforslaget fremsættes efter udarbejdelse af  

 bevillings-/ændringsskrivelse for individuel boligstøtte pr. januar 1992, har  

 Kommunedata I/S i bevillingsskrivelsen til den enkelte modtager meddelt, at  

 den beregnede støtte for 1992 skal betragtes som en a conto betaling, der  

 efterfølgende eventuelt vil blive reguleret.
 Bortset fra eventuel efterregulering vil forslaget ikke medføre  

 administrative konsekvenser for kommunerne.
Bemærkninger til de enkelte bestemmelser Til § 1 Til nr. 1 Efter den gældende boligstøttelov ydes i dag fuld boligstøtte til et  

 bruttoetageareal på 65 (m2) til een person og maksimalt 20 (m2) ekstra for  

 hver yderligere person i husstanden.
Er boligen større, ydes støtte til 75  

 pct. af (m2)-lejen til et areal herudover på op til 20 (m2) og til 50 pct. af  

 (m2)-lejen til et overskydende areal på yderligere 20 (m2).
 Det foreslås, som anført i de almindelige bemærkninger, at satsen på 75  

 pct. i 1992 nedsættes til 57, således at det overskydende areal på 20 (m2),  

 hvortil der i dag kan ydes boligstøtte til 75 pct. af lejen, i 1992 kun kan  

 støttes med hensyn til 57 pct. af lejen.
Til § 2 Ændringen i § 2 vedrører den nye boligstøttelov, som træder i kraft  

 første januar 1993, og som afløser den nugældende lov.
Til nr. 1 Som anført i de almindelige bemærkninger foreslås, at den nye arealnorm,  

 hvorefter der højst kan ydes støtte til lejen for 65 (m2) bruttoetageareal  

 for een person og 20 (m2) for hver yderligere person i husstanden, træder i  

 kraft straks for støttemodtagere, der søger om boligstøtte efter udgangen af  

 1992.
 Forslaget omfatter dels husstande, der aldrig før har modtaget  

 boligstøtte, dels husstande der efter 31. december 1992 på ny søger om  

 boligstøtte enten i forbindelse med flytning, eller fordi de i en periode,  

 f.eks. på grund af for høj indkomst, har været uberettigede til boligstøtte.
 Den foreslåede § 12 indebærer, at der for disse kategorier af husstande  

 højst kan ydes boligstøtte til lejen for 65 (m2) i en husstand bestående af  

 en person, til 85 m2 for husstande på to personer etc.
Til nr. 2 Ændringen er en redaktionel konsekvens af nr. 1.
Til nr. 3 For husstande, der oppebærer boligstøtte ved udgangen af 1992, og som  

 fortsat bor i samme bolig, foreslås som anført i de almindelige bemærkninger  

 en gradvis stramning af arealnormen over en årrække.
 Det foreslås således ved § 1, nr. 1, at den sats, hvormed huslejen kan  

 indregnes for et overskydende areal udover 65 (m2) for den første person i  

 husstanden og 20 (m2) for de følgende, nedsættes fra 75 pct. i 1991 til 57  

 pct. i 1992.
Ved nærværende forslag foreslås som § 12a, stk. 2, at såvel denne sats som  

 satsen på 50 pct. for de yderligere 20 (m2) herefter nedsættes til 40 pct. i  

 1993, således at der er en fællessats på 40 pct. for indtil 40 m2  

 overskydende areal.
I de følgende år nedsættes denne fællessats til 30 pct. i  

 1994. 20 pct. i 1995, 10 pct. i 1996 og 0 i 1997.
Til nr. 4 Ved den foreslåede ændring af § 13 tilsikres, at alle pensionister, uanset  

 om boligstøtte er søgt før eller efter udgangen af 1992 - det vil sige,  

 uanset om pensionisten er omfattet af ordningen i § 12 eller § 12a - undgår  

 at få nedsat den boligudgift, hvortil boligstøtte kan ydes, i tilfælde af  

 ægtefællens eller et husstandsmedlems død eller optagelse på plejehjem.
Til nr. 5 Ved forslaget præciseres, at den husleje for december 1992, der danner  

 basis for beretning af kompensationsbeløbet, er den husleje  

 boligstøttemodtageren faktisk har betalt, før der til brug for  

 boligstøtteberegningerne foretages tillæg og reduktioner efter 1992-lovens §§  

 11 og 23c, og efter 1993-lovens §§ 10 og 12.
Til nr. 6 Der foreslås en udbygning af den allerede vedtagne  

 kompensationsbestemmelse i § 83 i den lov om individuel boligstøtte, der  

 træder i kraft 1. januar 1993. Efter den gældende ordning beregnes ved  

 overgangen fra 1992 til 1993 et kompensationsbeløb til dækning af tab på ud  

 over 2.000 kr. for den enkelte boligstøttehusstand.
 Ved forslaget gennemføres en tilsvarende ordning for alle følgende år,  

 således at en boligstøttehusstand maksimalt som følge af ændrede  

 boligstøtteregler ved overgangen mellem et år og det følgende højst kan miste  

 2.000 kr. i årlig boligstøtte, jf. de almindelige bemærkninger.
 Ordningen vedrører alene eksisterende boligstøttemodtagere ved udgangen af  

 1992, det vil sige, husstande, der på dette tidspunkt modtog boligstøtte  

 efter den da gældende lovs kap 2-4a samt kap 12.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om individuel boligstøtte, jf. lovbekendtgørelse nr. 716 af 25.  

 oktober 1991 foretages følgende ændring:
 1. § 23 c, stk. 2, 3. pkt. affattes således:
»For de følgende 40 m2 medregnes 50 pct. af m2-udgiften.« § 23 c.
Ved beregning af boligstøtte efter § 23 b nedsættes den  

 boligudgift, der er opgjort efter kapitel 2 eller 3, i henhold til reglen i  

 stk. 2, såfremt boligens bruttoetageareal overstiger 65 (m2) for een i  

 husstanden og 20 (m2) pr. person herudover.
Stk. 2. Ved opgørelsen medregnes for een person boligudgiften pr.  

 (m2) bruttoetageareal for 65 (m2). For hver af de øvrige personer i  

 husstanden medregnes m2-udgiften for 20 (m2) bruttoetageareal.
For de  

 følgende 20 (m2) medregnes 75 pct. af (m2)-udgiften, og for yderligere 20  

 (m2) medregnes 50 pct.
 Stk. 3. Såfremt nogen af husstandsmedlemmerne er stærkt  

 bevægelseshæmmede, og boligen er egnet herfor, medregnes ved opgørelsen for  

 een person boligudgiften pr. (m2) bruttoetageareal for 75 (m2). Stk. 2, 2. og  

 3. pkt., finder tilsvarende anvendelse.
 Stk. 4. Såfremt et eller flere værelser fremlejes, fremlånes,  

 udelejes eller anvendes til erhvervsformål, fradrages der ved beregningen et  

 beløb i boligudgiften efter stk. 1-3, der mindst skal svare til den  

 forholdsmæssige del af lejen efter antallet af værelser i lejligheden.
§ 2 I lov om individuel boligstøtte, lov nr. 376 af 6. juni 1991 foretages  

 følgende ændringer:
 1. § 12, stk. 1 og2 affattes således:
 » § 12. For personer, der ansøger om boligstøtte efter den 31.  

 december 1992 nedsættes den boligudgift, der er opgjort efter §§ 10 og 11 i  

 henhold til reglerne i stk. 2.
 Stk. 2. Ved opgørelsen medregnes for een person boligudgiften pr.  

 m2 bruttoetageareal for 65 (m2). For hver af de øvrige personer i husstanden  

 medregnes (m2)-udgiften for 20 (m2).
 2. § 12, stk. 3, 2. pkt. affattes således:
»Stk. 2, 2. pkt. finder tilsvarende anvendelse.« § 12. Ved beregning af boligstøtte nedsættes den boligudgift, der  

 er opgjort efter §§ 10 og 11 i henhold til reglen i stk. 2, såfremt boligens  

 bruttoetageareal overstiger 65 (m2) for een person i husstanden og 20 (m2)  

 pr. person herudover.
Stk. 2. Ved opgørelsen medregnes for een person boligudgiften pr.  

 (m2) bruttoetageareal for 65 (m2). For hver af de øvrige personer i  

 husstanden medregnes (m2)-udgiften for 20 m2 bruttoetageareal.
For de  

 følgende 20 (m2) bruttoetageareal medregnes 75 pct. af (m2)-udgiften, og for  

 yderligere 20 (m2) medregnes 50 pct.
 Stk. 3. Såfremt nogen af husstandsmedlemmerne er stærkt  

 bevægelseshæmmede og boligen er egnet herfor, medregnes ved opgørelsen for  

 een person boligudgiften pr. (m2) bruttoetageareal for 75 (m2). Stk. 2, 2. og  

 3. pkt., finder tilsvarende anvendelse.
 Stk. 4. Såfremt et eller flere værelser fremlejes, fremlånes,  

 udlejes eller anvendes til erhverv, fradrages der ved opgørelsen af arealet  

 et areal, der mindst skal svare til den forholdsmæssige del af arealet efter  

 antallet af værelser.
 3. Efter § 12 indsættes som ny paragraf:
»§ 12 a.
For boligstøttemodtagere, der har oppebåret  

 boligstøtte siden udgangen af 1992, nedsættes den boligudgift, der er opgjort  

 efter §§ 10 og 11 i henhold til reglerne i stk. 2. Bestemmelsen finder ikke  

 anvendelse, hvis støttemodtageren efter udgangen af 1992 har mistet retten  

 til boligstøtte til den pågældende bolig.
Stk. 2. Ved opgørelsen medregnes for een person boligudgiften pr.  

 (m2) bruttoetageareal for 65 (m2). For hver af de øvrige personer i  

 husstanden medregnes (m2)-udgiften for 20 (m2). For de følgende 40 (m2)  

 medregnes i 1993 40 pct. af (m2)-udgiften.
Den i 3. pkt. nævnte procentsats  

 nedsættes til 30 pct. den 1. januar 1994, til 20 pct. den 1. januar 1995, til  

 10 pct. den 1. januar 1996 og bortfalder fra den 1. januar 1997.
 Stk. 3. Såfremt nogen af husstandsmedlemmerne er stærkt  

 bevægelseshæmmede og boligen er egnet herfor, medregnes ved opgørelsen for  

 een person boligudgiften pr. (m2) bruttoetageareal for 75 (m2). Stk. 2, 2.-4.  

 pkt. finder tilsvarende anvendelse.
Stk. 4. Såfremt et eller flere værelser fremlejes, fremlånes,  

 udlejes eller anvendes til erhverv, fradrages der ved opgørelsen af arealet  

 et areal, der mindst skal svare til den forholdsmæssige del af arealet efter  

 antallet af værelser.« 4. I § 13, stk. 1, ændres: »§ 12« til: »§§  

 12 og 12a«.
§ 13. Boligudgiften for pensionister ændres ikke efter § 12, hvis  

 arealgrænserne overskrides som følge af, 1) at pensionistens ægtefælle dør, 2) at samlivet ophører ved ægtefællens optagelse på plejehjem, institution  

 til personer med vidtgående fysiske eller psykiske handicap, psykiatrisk  

 institution eller ved bestemmelse om ægtefællens optagelse på plejehjem under  

 dennes indlæggelse på somatisk sygehus, 3) at en person, der havde fælles husstand med pensionisten, dør, eller 4) at husstandsfællesskabet ophører ved, at en person, der havde fælles  

 husstand med pensionisten, optages på plejehjem, institution til personer med  

 vidtgårende fysiske eller psykiske handicap, psykiatrisk institution eller  

 ved bestemmelse om optagelse på plejehjem under dennes indlæggelse på  

 somatisk sygehus.
 Stk. 2. Det er en betingelse for at anvende bestemmelserne i stk.  

 1, nr. 3 og 4, at husstandsfællesskabet har bestået i de sidste fem år.
 Stk. 3. Stk. 1., nr. 1, finder tilsvarende anvendelse, hvor en  

 efterlevende ægtefælle bliver berettiget til social pension inden 6 måneder  

 efter ægtefællens død.
 5. I § 83, stk. 2, 2. pkt. ændres: »husleje« til:  

 »faktisk boligudgift«.
 6. § 83, stk. 3, affattes således:
»Stk. 3. I 1994 og hvert af de følgende år forøges  

 kompensationsbeløbet, hvis overgangen til nye regler medfører en reduktion af  

 støtten i forhold til det foregående år.
Forøgelsen af kompensationsbeløbet  

 beregnes på samme måde som i stk. 2, dog således at der benyttes de  

 oplysninger om indkomst, faktisk boligudgift, husstandssammensætning m.v.,  

 der ligger til grund for den faktiske beregning af støtten i december måned i  

 det år, hvor forhøjelsen af kompensationsbeløbet for det følgende år  

 beregnes.
Det således beregnede nye kompensationsbeløb reduceres med 2.000  

 kr. hvert år.« § 83. Til husstande, hvis boligstøtte bliver reduceret på grund af  

 overgangen til de nye regler, udbetales et kompensationsbeløb, der beregnes  

 efter reglerne i stk. 2-5. Kompensationsbeløbet kan kun udbetales til  

 husstande, der modtog boligstøtte efter den gældende lovs kapitel 2-4 a samt  

 kapitel 12 ved udgangen af 1992.
 Stk. 2. Kompensationsbeløbet for 1993 beregnes i december 1992 som  

 forskellen mellem boligstøtten efter de gældende regler i december 1992 og  

 støtten opgjort efter de gældende regler pr. 1. januar 1993, idet der ses  

 bort fra den midlertidige nedsættelse af støtten for året 1993, jf. § 84. I  

 begge tilfælde udregnes støtten på basis af de oplysninger om indkomst,  

 husleje, husstandssammensætning m.v., der ligger til grund for den faktiske  

 betaling af støtte i december 1992. Det således beregnede kompensationsbeløb  

 reduceres med 2.000 kr.
 Stk. 3. Det beregnede kompensationsbeløb benyttes for de følgende  

 år, idet beløbet dog reduceres med yderligere 2.000 kr. hvert år.
Stk. 4. Hvis grænsebeløbet efter §§ 21 og 22 til brug for  

 beretning af støtten fra og med 1993 er højere end den beregnede boligudgift,  

 reduceres kompensationsbeløbet med forskellen mellem disse to beløb.  

 Kompensationsbeløbet kan ikke være negativt.
Summen af den almindelige støtte  

 og det beregnede kompensationsbeløb kan ikke overstige den maksimale støtte  

 efter § 23. Hvis den almindelige støtte bliver nul, udbetales  

 kompensationsbeløbet, såfremt dette overstiger 120 kr. årligt.
Stk. 5. I de tilfælde, hvor en del af støtten udbetales i form af  

 lån, beregnes kompensationsbeløbet på samme måde som i stk. 2, idet det er  

 ændringen i den samlede berettigede støtte i form af tilskud og lån, der  

 lægges til grund.
En ændret fordeling mellem tilskud og lån berettiger ikke  

 til udbetaling af kompensation.
 Stk. 6. Kompensationsbeløbet udbetales, uanset om støttemodtageren  

 efter udgangen af 1992 overgår fra boligsikring, jf. § 21, til boligydelse,  

 jf. § 22, eller omvendt.
Stk. 7. Kompensationsbeløbet bortfalder, når 1) støttemodtageren fraflytter den bolig, hvortil der blev udbetalt støtte  

 ved udgangen af 1992, 2) støttemodtageren opnår boligstøtte efter §§ 25, stk. 7, 27, stk. 1, og  

 27, stk. 2, nr. 3, eller 3) en støttemodtager omfatter af § 3, stk. 1, overtager den hidtidige  

 bolig som privat andelsbolig, ejerbolig m.m.
Bilag 2 Folketingets forhandlinger vedrørende lov om individuel boligstøtte Folketingsåret 1981-82:
 Sp. 63, 696, A 7.
 Folketingsåret 1981-82 (2. samling):
 Sp. 373, 635, 2255, 2889, A 895, B 55, 59; C 51.
 Loven stadfæstet 10. marts 1982. (Lovtidende nr. 64).
 Folketingsåret 1982-83:
 Sp. 1572, 1735, 3248, 3755, A 1235, B 55, 783, 869, C 191.
 Loven stadfæstet 22. december 1982. (Lovtidende nr. 708).
 Folketingsåret 1983-84:
 Sp. 4987, 5207, 6344, 6691, A 4013, B 753, C 463.
 Loven stadfæstet 23. maj 1984. (Lovtidende nr. 242).
 Folketingsåret 1985-86:
 Sp. 3638, 3934, 4191, 4650, A 2375, B 521, C 189.
 Loven stadfæstet 19. december 1985. (Lovtidende nr. 578).
 Sp. 5961, 6660, 12148, 12502, A 3693, B 179,, C 1031.
 Loven stadfæstet 4. juni 1986. (Lovtidende nr. 299).
 Sp. 10757, 10949, 12153, 12504, A 5951, B 2193, C 1093.
 Loven stadfæstet 4. juni 1986. (Lovtidende nr. 303).
 Folketingsåret 1986-87:
 Sp. 2522, 2592, 4416, 4812, A 1963.
 Loven stadfæstet 19. december 1986. (Lovtidende nr. 929).
 Sp. 3440, 4160.
 Lovforslaget ikke vedtaget.
 Sp. 3440, 4128, 11850, 12128.
 Loven stadfæstet 10. juni 1987. (Lovtidende nr. 379).
 Folketingsåret 1987-88:
 Sp. 2003, 2391.
 Lovforslaget ikke vedtaget.
 Folketingsåret 1987-88 (2. samling):
 Sp. 50, 313, 674, 660.
 Loven stadfæstet 1. juli 1988. (Lovtidende nr. 353).
 Sp. 56, 322, 675, 860.
 Loven stadfæstet 1. juli 1988. (Lovtidende nr. 357).
 Folketingsåret 1988-89:
 Sp. 100, 425, 7148.
 Sp. 7589, 8448, 10463, 11414.
 Loven stadfæstet 7. juni 1989. (Lovtidende nr. 375).
 Folketingsåret 1989-90:
 Sp. 4627, 4869, 8327, 8370.
 Loven stadfæstet 25. april 1990. (Lovtidende nr. 249).
 Sp. 4783, 5467.
 Lovforslaget ikke vedtaget.
 Sp. 6666, 6882.
 Lovforslaget ikke vedtaget.
 Sp. 8858, 8915, 9401, 9759.
 Lovforslaget stadfæstet 13. juni 1990. (Lovtidende nr. 386).
 Sp. 9380, 9672.
 Lovforslaget ikke vedtaget.
 Folketingsåret 1990-91:
 Sp. 478, 990, 6741, 7199.
 Loven stadfæstet 6. juni 1991. (Lovtidende nr. 399).
 Sp. 1932, 2877, 6775, 7233.
 Loven stadfæstet 6. juni 1991. (Lovtidende nr. 376).
