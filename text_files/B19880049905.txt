 I medfør af § 41, stk. 5 og stk. 7 og § 67, stk. 3, i lov om  

 arbejdsformidling og arbejdsløshedsforsikring m.v. fastsættes efter  

 forhandling med landsarbejdsnævnet:
§ 1.  Ret til optagelse som medlem af en  

 statsanerkendt arbejdsløshedskasse for lønmodtagere har personer, som Stk. 2.  Personer, der har gennemført en erhvervsmæssig  

 uddannelse til en arbejdsløshedskasses faglige område af mindst 18 måneders  

 varighed, har ret til optagelse i en arbejdsløshedskasse, når betingelserne i  

 stk. 1, nr. 1 og 2 er opfyldt, og når begæring om optagelse er modtaget i  

 kassen inden 2 uger efter uddannelsens afslutning.
Det er en betingelse, at  

 uddannelsen både er normeret til og faktisk har varet i 18 måneder.
Hvis en  

 erhvervsmæssig uddannelse er normeret til 1 1/2 år og er opdelt i halvårlige  

 semestre, vil en uddannelse af 3 semestres varighed dog være at sidestille  

 med en uddannelse, der er normeret til og gennemført på 18 måneder.
I  

 tilfælde, hvor en erhvervsmæssig uddannelse helt eller delvist er gennemført  

 i udlandet, kan direktøren for arbejdsløshedsforsikringen give tilladelse til  

 optagelse efter reglerne for nyuddannede.
 Stk. 3.  Personer, der aftjener militær eller civil  

 dansk værnepligt, har ret til optagelse i en arbejdsløshedskasse, når  

 betingelserne i stk. 1, nr. 1 og 2 er opfyldt.
 Stk. 4.  Når forholdene taler derfor, kan direktøren for  

 arbejdsløshedsforsikringen uanset bestemmelsen i stk. 1, nr. 1, tillade, at  

 personer, der har bopæl på Færøerne og i Grønland, optages som medlemmer.  

 Kasserne kan dog, uden forelæggelse for direktøren for  

 arbejdsløshedsforsikringen, optage personer, der midlertidigt har foretaget  

 bopælsskift til Færøerne eller Grønland, hvis betingelserne i stk. 1, nr. 2  

 og 3, litra a eller b er opfyldt, og hvis der umiddelbart før opholdet  

 påbegyndes har været fast bopæl i Danmark.
 § 2.  Optagelse kan ikke ske på baggrund af omregning  

 af indtægt til arbejdstimer, jf. dog stk. 2.
 Stk. 2.  Hvor der inden for en kasses faglige område  

 findes grupper, hvis arbejde er af en sådan karakter, at arbejdets omfang  

 ikke eller kun vanskeligt kan kontrolleres, kan direktøren for  

 arbejdsløshedsforsikringen i ganske særlige tilfælde tillade, at der gennem  

 en kasses vedtægt åbnes mulighed for, at det i § 1, stk. 1, nr. 3, litra a og  

 b nævnte beskæftigelseskrav kan opfyldes ved, at der foretages en omregning  

 af indtægt til arbejdstimer ved hjælp af den til enhver tid gældende  

 omregningssats.
 Stk. 3.  For hver arbejdsdag kan der maksimalt medregnes  

 16 omregnede timer til opfyldelse af beskæftigelseskravet i forbindelse med  

 optagelse.
 § 3.  Arbejdsløshedskassen kan ikke stille krav om, at  

 den, der søger optagelse i kassen, indmelder sig i en faglig organisation.
 § 4.  Den periode på 10 uger som er angivet i § 1, nr.  

 3, litra a og b, kan forlænges, hvis der i perioden forekommer følgende  

 forhold:
 § 5.  Optagelse skal ske i den arbejdsløshedskasse,  

 inden for hvis faglige område pågældende er beskæftiget, eller til hvis  

 faglige område pågældende har gennemgået en erhvervsmæssig uddannelse.
 Stk. 2.  Personer, der opfylder betingelserne for  

 medlemskab i mere end een arbejdsløshedskasse, kan vælge mellem disse.
§ 6.  Optagelse i en statsanerkendt  

 arbejdsløshedskasse kan tidligst få virkning fra det tidspunkt, hvor  

 arbejdsløshedskassen har modtaget en skriftlig anmodning om optagelse.
Hvis  

 optagelse sker ved løfte om arbejde, kan optagelsen tidligst få virkning fra  

 arbejdets første dag.
 Stk. 2.  Når særlige forhold har medført, at kassen har  

 modtaget den skriftlige optagelsesanmodning med forsinkelse, kan direktøren  

 for arbejdsløshedsforsikringen tillade, at optagelsen tillægges virkning fra  

 det tidspunkt, hvor kassen under normale omstændigheder ville have modtaget  

 anmodningen.
 Stk. 3.  Direktøren for arbejdsløshedsforsikringen kan  

 bestemme, at der gennem en kasses vedtægt åbnes mulighed for, at optagelsen  

 kan få virkning fra et tidspunkt, der ligger forud for ansøgningen om  

 optagelse, hvis der for visse faggrupper er særlige vanskeligheder med at  

 ansøge om optagelse i umiddelbar forbindelse med, at arbejdet påbegyndes.
§ 7.  I tilknytning til anmodningen om optagelse skal  

 den optagelsessøgende udfylde en særlig optagelsesblanket, udarbejdet eller  

 godkendt af Direktoratet for Arbejdsløshedsforsikringen.
De af direktoratet  

 udarbejdede optagelsesblanketter udleveres af arbejdsløshedskasserne og  

 arbejdsformidlingskontorerne.
 Stk. 2.  Arbejdsløshedskassen skal påse, at der  

 foreligger dokumentation for, at beskæftigelseskravet i § 1, stk. 1, nr. 3,  

 litra a eller b er opfyldt.
 § 8.  Der udarbejdes en vejledning til  

 bekendtgørelsen.
 § 9.  Bekendtgørelsen træder i kraft den 1. september  

 1988.
 § 10.  Følgende cirkulærer og bekendtgørelser er  

 hermed ophævet:
AF-cirkulære nr. 54/73 af 7. august 1973 AF-cirkulære nr. 264/73 AK-cirkulære nr. 66/76 af 6. august 1976 AF-cirkulære nr. 226/76 AK-cirkulære nr. 61/77 af 22. juni 1977 AF-cirkulære nr. 207/77 AK-cirkulære nr. 73/77 af 1. august 1977 AF-cirkulære nr. 239/77 AK-cirkulære nr. 107/78 af 27. november 1978 AF-cirkulære nr. 312/78 Arbejdsdirektoratets cirkulære af 30. januar 1984 vedrørende dokumentation  

 i forbindelse med optagelse i en arbejdsløshedskasse for lønmodtagere.
 Direktoratet for Arbejdsløshedsforsikringens bekendtgørelse nr. 511 af 11.  

 august 1986 om forlængelse af 10 ugers perioden i forbindelse med optagelse.
