Formålet med registeret er at lette administrationen vedrørende journalisering og styring af samtlige sager i amtet, at bidrage med informationer til brug for Ringkjøbing Amtsråd og administrationen i det omfang, dette er nødvendigt for varetagelsen af amtsrådets og administrationens opgaver, at fungere som elektronisk dokumentarkiv i forhold til de dokumenter, der registreres i journalsystemet, samt at danne grundlag for udarbejdelsen af statistikker vedrørende sagsbehandlingen ved Ringkjøbing Amtskommune.
Personkreds: Registeret må kun indeholde oplysninger om personer, om hvem der behandles eller har været behandlet sager i amtets administration.
 Ikrafttrædelsesdato: 01/01/1995.
