Klage  

 over kikkertundersøgelse (perforation) Nævnet fandt ikke grundlag for at kritisere speciallægen  

 for hans information af patienten forud for kikkertundersøgelsen, ligesom  

 nævnet ikke fandt grundlag for at kritisere speciallægen for hans behandling  

 af  

 patienten i forbindelse med kikkertundersøgelsen.
Nævnet lagde blandt andet  

 vægt på, at patienten forud for undersøgelsen modtog skriftlig information om  

 denne.
Det fremgik af speciallægens udtalelse til sagen, at undersøgelsen  

 blev  

 vanskeliggjort ved, at den nedre del af tyktarmen var meget slynget, men han  

 fik dog indført kikkerten igennem hele tarmen.
I forbindelse med  

 undersøgelsen,  

 som viste normale forhold, blev patienten utilpas og hvilede sig på  

 klinikken.  

 Da tilstanden efter et par timer ikke var bedre, blev han af speciallægen  

 indlagt på mave-tarmkirurgisk afdeling med henblik på nærmere observation og  

 udredning.
Speciallægen oplyser endvidere til sagen, at patienten  

 forud for undersøgelsen ikke var informeret om risiko for tarmperforation, da  

 denne risiko er meget lille, idet man på klinikken alene foretager  

 diagnostiske  

 undersøgelser.
Speciallægen oplyser endvidere, at han under undersøgelsen  

 gjorde opmærksom på risikoen for tarmperforation.
 Nævnet oplyste, at en sigmoideoskopi er en  

 undersøgelse, der kan foretages med minimale udrensningsforberedelser og som  

 har en meget lille komplikationsrisiko (1 ud af 25.000 undersøgelser). Det  

 var  

 nævnets opfattelse, at en perforation i forbindelse med en sigmoideoskopi  

 forekommer så sjældent, at det, når der yderligere henvises til karakteren af  

 den pågældende komplikation, ikke er nødvendigt at informere herom.
Nævnet oplyste desuden, at patienterne normalt kan gå  

 hjem umiddelbart efter undersøgelsen og kun i tilfælde af uventede symptomer  

 under og efter undersøgelsen er det nødvendigt med observation.
Nævnet anså  

 det  

 for overvejende sandsynligt, at perforationen af tarmen skete under  

 undersøgelsen,  

 men det var nævnets opfattelse, at dette forhold måtte anses for en hændelig  

 komplikation, der ikke kunne tilskrives manglende omhu fra speciallægens  

 side.
