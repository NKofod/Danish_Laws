Bekendtgørelse  

 om genoptagelse efter slettelse som medlem af a-kassen på grund af svig eller  

 gæld I medfør af § 86, stk. 9, § 87,  

 stk. 8, og § 87 a, stk. 3, i lov om arbejdsløshedsforsikring  

 m.v., jf. lovbekendtgørelse nr. 874 af 11. september 2005 som ændret ved lov  

 nr. 1384 af 21. december 2005, fastsættes efter forhandling med  

 Beskæftigelsesrådet:
Personkreds § 1.  

  

 Et  

 tidligere medlem af en a-kasse (medlem), der er slettet på grund af svig, jf.  

 lovens § 87, stk. 1, og som ønsker at blive genoptaget, er omfattet af §§ 3-6  

 i  

 denne bekendtgørelse. §§ 3-6 gælder også for et medlem, der er slettet på  

 grund  

 af misligholdelse af betalingspligt over for en a-kasse, jf. § 7 i  

 bekendtgørelse om a-kassernes opkrævning af tilbagebetalingsbeløb og  

 slettelse  

 af medlemskab på grund af gæld (opkrævningsbekendtgørelsen).
 § 2.  

  

 Et  

 medlem, der er slettet på grund af svig, jf. lovens § 87 a, stk. 1,  

 og som ønsker at blive genoptaget, er omfattet af § 7 i denne  

 bekendtgørelse.
Generelle betingelser for genoptagelse § 3.  

  

 Betingelserne for optagelse, jf. § 41 i loven, skal være opfyldt, før  

 der  

 kan gives tilladelse til genoptagelse.
Stk. 2.  

  

 Ingen kan  

 genoptages, før hele gælden til a-kassen er indfriet, eller der er indgået et  

 skriftligt, frivilligt forlig med a-kassen om afvikling af gælden.
Forliget  

 skal omfatte de uberettigede ydelser, påløbne renter og omkostninger ved  

 inddrivelsen.
Gælden skal være afviklet, inden medlemmet bliver  

 folkepensionist.
 Stk. 3.  

  

 Giver  

 gælden mulighed for at få skat tilbage, er det et krav for genoptagelse, at  

 a-kassen får fuldmagt til at søge skatteansættelsen for de berørte år ændret  

 og  

 får transport på overskydende skat.
Tilladelse til genoptagelse § 4.  

  

 A-kassen  

 kan give tilladelse til genoptagelse, hvis betingelserne i stk. 2-7 er  

 opfyldt.
 Stk. 2.  

  

 A-kassen  

 kan give tilladelse til genoptagelse, hvis medlemmet fuldt ud har betalt  

 gælden  

 til a-kassen.
Stk. 3.  

  

 Hvis  

 medlemmet fortsat har gæld til a-kassen, er det en betingelse, at medlemmet  

 har  

 indgået et skriftligt, frivilligt forlig med a-kassen.
Videre er det en  

 betingelse, at gælden kan afvikles inden for de tidsrammer, der er nævnt i  

 stk. 4-6.
 Stk. 4.  

  

 Hvis gælden  

 på optagelsestidspunktet højst er 10 x dagpengenes højeste beløb for en uge,  

 jf. lovens § 47, skal gælden kunne afvikles inden for 3 år.
 Stk. 5.  

  

 Hvis gælden  

 på optagelsestidspunktet højst er 15 x dagpengenes højeste beløb for en uge,  

 jf. lovens § 47, skal gælden kunne afvikles inden for 4 år.
 Stk. 6.  

  

 Hvis gælden  

 på optagelsestidspunktet er mere end 15 x dagpengenes højeste beløb for en  

 uge,  

 jf. lovens § 47, skal gælden kunne afvikles inden for 5 år.
 Stk. 7.  

  

 Afviklingsperioden efter stk. 4-6 regnes fra det tidspunkt, hvor  

 medlemmet  

 genoptages.
 Stk. 8.  

  

 Hvis  

 medlemmet ikke kan afvikle gælden inden for de tidsrammer, der fremgår af  

 stk. 4-6, kan Arbejdsdirektoratet efter indstilling fra a-kassen i  

 særlige  

 tilfælde give tilladelse til genoptagelse.
Tidspunkt for genoptagelse § 5.  

  

 Genoptagelse kan tidligst ske fra det tidspunkt, hvor a-kassen har modtaget  

 medlemmets skriftlige ansøgning om genoptagelse.
 Stk. 2.  

  

 Hvis  

 medlemmet har indgået et skriftligt, frivilligt forlig med a-kassen, kan  

 genoptagelsen tidligst ske fra det tidspunkt, hvor a-kassen både har modtaget  

 medlemmets ansøgning, og medlemmet har underskrevet forliget.
Misligholdelse af forlig § 6.  

  

 Hvis medlemmet ikke overholder det indgåede forlig, skal a-kassen træffe  

 afgørelse om, at medlemmet skal slettes som medlem af a-kassen, jf. reglerne  

 i  

 opkrævningsbekendtgørelsens § 7.
Dagpenge modtaget med urette under ophold i et  

 EØS-land § 7.  

  

 Et  

 medlem, som er omfattet af § 2, kan genoptages som nyt medlem i en  

 a-kasse, hvis betingelserne i stk. 2-4 er opfyldt.
 Stk. 2.  

  

 Lovens  

 almindelige betingelser for optagelse skal være opfyldt på  

 genoptagelsestidspunktet.
Stk. 3.  

  

 Genoptagelsen er videre betinget af, 1)  

 	  

 at de dagpenge, som  

 er modtaget med urette efter artikel 69 i forordning (EØF) nr. 1408/71, med  

 tillæg af renter og omkostninger, er tilbagebetalt fuldt ud af medlemmet,  

 eller 2)  

 	  

 at medlemmet har  

 indgået et skriftligt, frivilligt forlig med direktoratet om afvikling af  

 gælden, hvorefter gælden kan afvikles inden for højst 3 år.
 Stk. 4.  

  

 Tilladelse  

 til genoptagelse kan efter indstilling fra a-kassen gives af direktoratet.
 Ikrafttræden m.v.
 § 8.  

  

 Bekendtgørelsen træder i kraft den 1. juli 2007. Bekendtgørelsen har virkning  

 for sager, hvor ansøgningen om genoptagelse er modtaget i a-kassen den 1.  

 juli  

 2007 eller senere.
 Stk. 2.  

  

 Samtidig  

 ophæves bekendtgørelse nr. 503 af 7. juni 2000 om genoptagelse efter  

 slettelse  

 på grund af svig m.v.
 Stk. 3.  

  

 vejledning nr. 82  

 af 7. juni 2000 om genoptagelse efter slettelse på grund af svig m.v.  

 bortfalder.
