Bekendtgørelse om uddannelsen til  

 optometrist (optiker) I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, og efter forhandling  

 om bekendtgørelsen og vejledningen med Sundhedsministeriet, jf.  

 § 3, stk. 3, i lov nr. 379 af 18. maj 1994 om optikere m.v.,  

 fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som optometrist (optiker).
Uddannelsens mål § 2. Den uddannede optometrist skal  

 selvstændigt kunne 1)	undersøge og bestemme alle former for optiske og funktionelle  

 synsanomalier og kunne foreskrive den nødvendige afhjælpning af  

 disse, 2)	fremstille, tilpasse og/eller formidle alle optiske  

 synshjælpemidler, herunder kontaktlinser, 3)	foretage anden afhjælpning af betydning for synets  

 funktion, 4)	medvirke til forbedring af synsmiljøet i forbindelse med  

 arbejdsmiljøet eller på områder, hvor synets betydning har  

 indflydelse på velfærd og trivsel, samt 5)	henvise personer til læge/øjenlæge, når der  

 observeres behandlingskrævende øjensygdomme eller andre sygdomme  

 af betydning for synet.
Stk. 2. Den uddannede optometrist skal kunne udføre den  

 virksomhed, der er omfattet af lov nr. 379 af 18. maj 1994 om optikere m.v.  

 med ændringer samt de bekendtgørelser, der har hjemmel i denne  

 lov.
Den uddannede optometrist autoriseres i henhold til § 3, stk. 1, i lov  

 om optikere.
 Stk. 3. Den uddannede optometrist skal gives  

 forudsætninger for ved efter- og videreuddannelse at kunne udbygge sine  

 kvalifikationer.
 Stk. 4. Der gives eleven forudsætninger for personlig  

 udvikling i henhold til målene for de personlige kvalifikationer,  

 således at eleven både selvstændigt og i samarbejde med  

 andre kan løse relevante problemstillinger.
 Stk. 5. Den uddannede optometrist skal have indsigt i og  

 forståelse af beskæftigelsesområdets  

 miljømæssige forhold, herunder håndtering af  

 miljøproblemer som følge af produktionsmetoder.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Service, jf. § 14, stk. 2,  

 i lov om erhvervsuddannelser.
 Stk. 2. Det faglige udvalg for uddannelsen er Optikerfagets  

 Fællesudvalg.
 § 4. Uddannelsen varer 4 år og 6  

 måneder, jf. dog §§ 6 og 7.
Stk. 2. Uddannelsen omfatter et obligatorisk grundforløb  

 på 20 uger, jf. bekendtgørelse om grundforløb, og et  

 hovedforløb, der omfatter praktikuddannelse og 80 ugers obligatorisk  

 skoleundervisning.
Eleven kan indlede uddannelsen på skole med et  

 grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 40, 20  

 og 20 uger, der omfatter grundfag, områdefag, bundne specialefag og  

 valgfag samt valgfri specialefag, der eventuelt kan etableres som  

 særlige skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i det områdefag i  

 grundforløbet, der er særligt for hovedforløbet, jf.  

 § 9.
Voksenuddannelsesforløb § 6. Personer, der er fyldt 25 år, kan  

 få afkortning af uddannelsestiden, hvis de tidligere har haft relevant  

 erhvervsarbejde i mindst 2 år.
Det er en forudsætning, at eleven  

 efter skolens vurdering vil kunne gennemføre skoleundervisningen.
 Stk. 2. Optikerfagets Fællesudvalg kan i særlige  

 tilfælde efter samråd med den eventuelle praktikvirksomhed  

 dispensere fra alders- og beskæftigelseskravet efter stk. 1.
 § 7. Elever, der har de nødvendige  

 forudsætninger, kan i stedet for grundforløbet gennemføre  

 et supplerende kursus på indtil 20 uger, jf.  

 hovedbekendtgørelsens § 20, stk. 1. Skolen kan herunder  

 foretage en afklaring af elevens praktiske og teoretiske kvalifikationer med  

 henblik på afgørelse om merit i uddannelsesforløbet  

 på indtil 2 uger, jf. hovedbekendtgørelsens § 20,  

 stk. 2. For elever med uddannelsesaftale er kurset omfattet af  

 uddannelsesaftalen.
 Stk. 2. Suppleringskurset og herunder afklaringen kan  

 gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særligt for hovedforløbet:
1)	Introduktion til optometri Niveau: begynder Undervisningens mål er, at a)	eleven har kendskab til områdets almindeligst forekommende  

 værkstedsmaskiner og værktøj samt deres  

 anvendelsesområder, b)	eleven har øvelse i brugen af områdets maskiner og  

 værktøj under iagttagelse af gældende  

 sikkerhedsforskrifter, c)	eleven har kendskab til lysets fysiske egenskaber, udbredelse og  

 brydning, og d)	eleven har kendskab til kemiske/naturvidenskabelige begreber,  

 metoder og tankegange, som finder anvendelse i optikererhvervet og i  

 dagligdagen.
 Stk. 2. Det områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Arbejdsmiljø (1 uge).
 2)	Biologi (niveau F).
 3)	Engelsk (niveau E).
 4)	Matematik (niveau F).
 5)	Materialeforståelse (1 uge).
 6)	Virksomhedslære og innovation (niveau F).
 7)	Psykologi (1 uge).
 8)	Sundhed.
 Stk. 2. De i stk. 1, nr. 1, 5 og 7 nævnte grundfag  

 påbegyndes i grundforløbet.
 § 11. Undervisningen i hovedforløbet  

 omfatter følgende områdefag:
1)	Mekanisk optik Niveau: rutine Undervisningens mål er, at a)	eleven har kendskab til områdets maskiner og  

 værktøj samt deres anvendelsesområder, b)	eleven har øvelse i brugen af områdets maskiner og  

 værktøj under iagttagelse af gældende  

 sikkerhedsforskrifter, c)	eleven har forståelse af produktion af briller efter branchens  

 minimumsstandard baseret på typiske produkter og produktionsmetoder,  

 og d)	eleven har forståelse af nødvendigheden af at kunne  

 kontrollere og producere med høj præcision og at kunne styre en  

 produktionsproces med moderne maskiner.
2)	Fysisk/geometrisk optik Niveau: begynder Undervisningens mål er, at a)	eleven har forståelse af lysets fysiske egenskaber, udbredelse  

 og brydning, og b)	eleven har forståelse af andre områder, hvori optikken  

 indgår som væsentligt element.
3)	Visuel optik Niveau: avanceret Undervisningens mål er, at a)	eleven har forståelse af, hvordan øjet påvirkes  

 af optiske hjælpemidler, b)	eleven har indsigt i de forskellige refraktionsanomalier og disses  

 optiske afhjælpning, og c)	eleven kan vurdere brilleglastyper, både hvad angår  

 konstruktion, udmåling og egenskaber.
4)	Kontaktlinser Niveau: begynder Undervisningens mål er, at a)	eleven har teoretisk forståelse af de fysiologiske og fysiske  

 krav til kontaktlinsebrug, b)	eleven har kendskab til forskellige typer af linsedesign og kan  

 omsætte dette kend- skab til praksis og under supervision af en  

 kontaktlinseoptiker få øvelse i tilpasning af ukomplicerede  

 kontaktlinser, c)	eleven indføres i brugen af instrumenter, som anvendes i  

 kontaktlinseklinikken, d)	eleven har forståelse af de fysiologiske krav til  

 plejesystemer og grundig klientinstruktion, e)	eleven har kendskab til kontrolsystemer, supplerende  

 undersøgelser, henvisningskriterier og modifikation af kontaktlinser,  

 og f)	eleven har kendskab til journalføring.
5)	Refraktion 1 Niveau: rutine Undervisningens mål er, at a)	eleven har forståelse af de kliniske prøvers  

 udførelse og resultater, b)	eleven kan analysere klientens synsmønster og tildele korrekt  

 korrektion i ukomplicerede tilfælde, c)	eleven kan analysere korrektionstildelingers påvirkning af  

 synsmønstret, d)	eleven kan vejlede og instruere klienten, og e)	eleven kan foretage journalføring og  

 brilleglasbestilling.
 Stk. 2. Undervisningen i områdefag i  

 hovedforløbet varer i alt 31 uger.
 § 12. Til uddannelsen er knyttet følgende  

 bundne specialefag:
1)	Patologi Niveau: rutine Undervisningens mål er, at a)	eleven har kendskab til patologiske tilstande af betydning for  

 korrektionsbestemmelse og kontaktlinsetilpasning, b)	eleven har kendskab til øjenpatologiske forandringer ved  

 neurologiske lidelser, c)	eleven har kendskab til metoder til opdagelse af patologiske  

 tilstande af betydning for henvisning, d)	eleven kan afgøre, hvornår en anormal  

 øjentilstand kræver henvisning til  

 læge/øjenlæge, og e)	eleven er i stand til at udforme en fyldestgørende  

 henvisning.
2)	Refraktion 2 Niveau: avanceret Undervisningens mål er, at a)	eleven har rutine i de kliniske prøvers udførelse og  

 resultater, b)	eleven kan analysere klientens synsmønster og tildele korrekt  

 korrektion, c)	eleven kan analysere korrektionstildelingers påvirkning af  

 synsmønstret, d)	eleven er i stand til at vejlede og instruere klienten, og e)	eleven er i stand til at foretage journalføring og  

 brilleglasbestilling.
3)	Binokulært syn Niveau: rutine Målet med undervisningen er, at a)	eleven har kendskab til det binokulære syns  

 udviklingstrin, b)	eleven har kendskab til det binokulære syns natur og  

 anomalier, og c)	eleven har den teoretiske og praktiske baggrund for  

 synstræning.
4)	Anatomi/fysiologi 2 Niveau: rutine Undervisningens mål er, at a)	eleven har et grundigt kendskab til øjets anatomiske  

 opbygning og normale fysiologi, b)	eleven i særlig grad har kendskab til de fysiologiske og  

 anatomiske forhold, der er af betydning for forståelsen af de  

 patologiske tilstande og kontaktlinsekomplikationer, og c)	eleven har kendskab til synets neurologi.
5)	Farmakologi Niveau: begynder Undervisningens mål er, at:
a)	eleven har viden om medicins indflydelse på øjet og  

 synsfunktionen, b)	eleven har viden om medicins indflydelse på kontaktlinsebrug,  

 og c)	eleven er fortrolig med opslagsværker om medicin og  

 bivirkninger.
 Stk. 2. Undervisningen i de i stk. 1 nævnte  

 specialefag varer i alt 21 uger.
§ 13. Undervisningen i hovedforløbet  

 omfatter desuden valgfri specialefag, der har følgende overordnede  

 mål og rammer: Der skal gives eleven mulighed for at tilegne  

 sig 1)	udvidet viden om fagets specialer, og 2)	ny viden om fagets metoder.
 Stk. 2. Undervisningen i de i stk. 1 nævnte valgfri  

 specialefag varer i alt 2 uger.
 Stk. 3. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 4. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 13 uger.
Praktikuddannelsen § 15. Praktikuddannelsen omfatter følgende  

 arbejdsområder og funktioner: Eleverne skal have praktisk  

 oplæring i de almindeligst forekommende arbejdsfunktioner og metoder  

 samt i anvendelse af materialer, værktøjer og instrumenter og i  

 at anvende korrekte arbejdsstillinger.
 § 16. Målene med praktikuddannelsen  

 er:
 1)	Eleven skal på avanceret niveau kunne vurdere et problem,  

 kunne planlægge, løse og gennemføre en opgave eller  

 løse et problem også i ikke-rutine situationer - alene og/eller  

 i samarbejde med andre under hensyntagen til opgavens art.
 2)	Eleven skal på rutineniveau kunne planlægge,  

 gennemføre og løse en aktivitet i rutine- og/eller kendte  

 situationer og omgivelser alene og i samarbejde med andre.
 3)	Eleven skal på begynderniveau kunne løse en opgave og  

 udføre en aktivitet i en kendt situation eller ud fra en kendt  

 problemstilling eller skal kunne udføre en mere kompliceret aktivitet  

 under vejledning.
 Stk. 2. Målet med praktikuddannelsen inden for  

 optometristuddannelsen er desuden, at eleven opnår kendskab til  

 branchens arbejdsmiljø, at eleven lærer at udføre alle  

 funktioner i en optikerforretning, herunder vejledning af forbrugerne, at  

 eleven opnår en rutine og hurtighed, der svarer til branchens krav, og  

 at eleven selvstændigt kan tilrettelægge og vurdere en opgaves  

 omfang.
 Uddannelsesbog mv.
 § 17. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 18. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 19. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren.
Ellers er det en  

 standpunktskarakter.
 Stk. 4. Følgende områdefag og specialefag  

 afsluttes med eksamen:
 1)	Fysisk/geometrisk optik.
 2)	Visuel optik.
 3)	Anatomi/fysiologi.
 4)	Patologi.
 Stk. 5. Eksamen i de i stk. 4 nævnte fag afholdes,  

 når undervisningen i det enkelte fag er afsluttet.
 Stk. 6. Skolen kan i disse fag afholde eksamen som skriftlig  

 eksamen uden hjælpemidler, mundtlig eksamen uden hjælpemidler  

 eller som et projekt.
 Stk. 7. Gennemsnittet af karaktererne i de i stk.1-4 nævnte  

 fag skal være mindst 6. Dog må ingen medtællende karakter  

 være under 5.
 Afsluttende prøver (eksamen) m.v.
§ 20. Den afsluttende eksamen, der samtidig  

 udgør en svendeprøve, finder sted i sidste skoleperiode.  

 Bekendtgørelse om eksamensordning ved erhvervsskolerne m.v. finder  

 anvendelse.
Eksamenen består af en skriftlig prøve og en  

 praktisk prøve.
 Stk. 2. Anmeldelse om svendeprøve til Optikerfagets  

 Fællesudvalg sker på skolens foranledning ved begyndelsen af 3.  

 skoleperiode i hovedforløbet og skal indeholde følgende  

 oplysninger:
 1)	Elevens navn og privatadresse.
 2)	Elevens cpr-nr. eller fødselsdato.
 3)	Dato for uddannelsens afslutning.
 4)	Praktikvirksomhedens navn og adresse.
 Stk. 3. Opgaverne stilles af skolen efter samråd med  

 Optikerfagets Fællesudvalg.
Stk. 4. Den skriftlige prøve består af opgaver  

 inden for refraktion og binokulært syn.
Den praktiske prøve består af kontrol af brille og  

 synsudmåling af klient samt korrektionsforslag.
Til den praktiske  

 prøve er brug af lommeregner tilladt.
Andre hjælpemidler er ikke  

 tilladt til prøverne.
 Stk. 5. Elevernes løsning af opgaverne bedømmes  

 af en lærer udpeget af skolen og to censorer udpeget af Optikerfagets  

 Fællesudvalg, med lige mange fra arbejdsgiver- og arbejdstagerside.  

 Bekendtgørelse om karakterskala og anden bedømmelse finder  

 anvendelse.
 § 21. De to prøver, jf. § 20,  

 stk. 1, skal hver for sig bestås med mindst 6.  

 Gennemsnitskarakteren mellem disse to prøver udgør  

 eksamenskarakteren (svendeprøvekarakteren) for den afsluttende  

 eksamen.
Sygeeksamen og ny eksamen (eller prøve) § 22. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Hvis der er flere delprøver i et fag,  

 aflægges kun ny prøve i de delprøver, hvor karakteren i  

 den første prøve er under 6, henholdsvis "Ikke  

 bestået" eller "Ikke godkendt".
§ 23. Elever, der ikke består  

 svendeprøven, har ret til at indstille sig til en ny  

 svendeprøve.
Hvis eleven er forhindret i at deltage i eller  

 fuldføre svendeprøven på grund af sygdom, har eleven ret  

 til en svendeprøve på et senere tidspunkt.
Skolebevis og afsluttende praktikerklæring § 24. Når skoleundervisningen er  

 gennemført, udstedes skolebevis i henhold til  

 hovedbekendtgørelsen og eksamensbekendtgørelsen og i henhold  

 til § 19, stk. 7, og § 21. I fag, hvor der afholdes eksamen,  

 anvendes eksamenskarakteren, i øvrige fag den sidst afgivne  

 standpunktskarakter.
 § 25. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 26. Ved uddannelsens afslutning udsteder  

 Optikerfagets Fællesudvalg et uddannelsesbevis til eleven som  

 dokumentation for, at eleven har gennemført uddannelsen, jf.  

 § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 24, og afsluttende praktikerklæring  

 for praktikuddannelsen er udstedt, jf. § 25, og når  

 svendeprøven, jf. § 21, er bestået.
Kapitel 5 Ikrafttrædelses- og overgangsbestemmelser § 27. Bekendtgørelsen træder i kraft  

 den 7. februar 2001 og har virkning fra den 1. januar 2001.
 Stk. 2. Samtidig ophæves bekendtgørelse nr. 937  

 af 17. november 1994 om uddannelsen til optometrist (optiker).
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale eller i skolepraktik,  

 der er begyndt på 3. skoleperiode på  

 ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
