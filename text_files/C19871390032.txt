I meddelelsen orienteres om fremgangsmåde ved anmeldelse til  

 avlskontrol og om praktiske forhold i forbindelse med markbesigtigelse og  

 indberetning om foretagen markbesigtigelse.
Udlægspartier af vintersæd skal  

 være anmeldt senest 15. januar 1988. Udlægspartier af vårsæd skal for  

 F-materiale og præ-basissæd være anmeldt senest 15. april 1988 og for  

 basissæd og certificeret sædekorn 1. generation senest 1. maj 1988. For ikke  

 rettidigt indsendte anmeldelser betales et gebyr.
1. Almindelige bestemmelser om avlskontrol Avlskontrollen af sædekorn i 1988 foregår efter Statsfrøkontrollens regler  

 for avlskontrol og certificering af sædekorn, marts 1987, med ændringer, som  

 fremgår af Statsfrøkontrollens meddelelser 121-87 af 27. oktober 1987  

 vedrørende marknormer for forekomst af anden kornart, 122-87 af 27. oktober  

 1987 vedrørende bestemmelser om forfrugt ved fremavl af vinterbyg, samt  

 131-87 af 21. december 1987 vedrørende undersøgelse for forekomst af nøgen  

 brand.
For fremgangsmåde ved anmeldelse af fremavl kan henvises til bilag 1 i  

 avlskontrolreglerne.
2. Tidsfrister for anmeldelse til avlskontrollen Udlægspartier skal være anmeldt som følger:
For anmeldelsesskemaer, der modtages senere end nævnte datoer, opkræves  

 ekstra administrationsgebyrer til dækning af de øgede omkostninger, sådanne  

 forsinkede anmeldelser vil påføre Statsfrøkontrollen.
Da generne og  

 omkostningerne vil være stigende med overskridelsernes længde, er gebyrerne  

 gradueret som følger:  Vintersæd Anmeldelser, der modtages 1. juli eller derefter , vil kun kunne påregnes  

 at blive antaget under avlskontrollen efter ansøgning, og mod at der betales  

 et særligt administrationsgebyr på kr. 500.00  pr. anmeldelse .
Vi erindrer om, at alle arealer udlagt med F-materiale og præ-basissæd  

 skal besigtiges af officielle markkontrollører.
Det samme gælder for arealer  

 udlagt med basissæd af rug.
 I den forbindelse gør vi opmærksomhed på, at vi for sådanne arealer til  

 Statsfrøkontrollen skal have tilsendt hele formularsættet (formular 100),  

 undtagen næstsidste side, samt tilhørende udfyldt inspektionsmeddelelse  

 (formular 110).
 Vi gør endvidere opmærksom på, at det af hensyn til den bedst mulige  

 udnyttelse af kontrollørernes tid i forbindelse med markbesigtigelsen er  

 meget påkrævet, at anmeldelsen påføres korrekt angivelse af det aktuelle  

 avlssted for den pågældende avl samt - meget gerne - avlernes telefonnummer.
3. Forhold i forbindelse med markbesigtigelse Af indberetningerne fra markbesigtigelserne af høst 1987 har vi desværre  

 noteret os et stigende antal tilfælde, hvor der har været en mangelfuld -  

 eller slet ingen - adskillelse af fremavlsarealet til andre arealer med korn.
 Vi beder i den forbindelse sædekornsfirmaerne gøre opmærksom på dette  

 forhold over for deres avlere, ligesom vi ikke vil undlade at gøre opmærksom  

 på, at markkontrollørerne har hjemmel til at foreskrive, at adskillelse  

 bliver etableret, inden arealet indstilles til godkendelse.
4. Tidsfrister for indberetning om markbesigtigelse Kontrollørens indberetning om markbesigtigelse skal for vinterbyg være  

 Statsfrøkontrollen i hænde senest den 1. august 1988, for øvrige arter af  

 vintersæd senest den 15. august og for vårsæd senest den 1. september 1988.  

 Hvis der er aftalt høstkontrol, skal indberetningen ikke indsendes, før  

 høstkontrollen er udført, men Statsfrøkontrollen skal ved tidsfristens udløb  

 have meddelelse om, hvilke indberetninger der indsendes senere.
5. Bestilling og betaling af formularer Anmeldelses- og besigtigelsesskemaer, formular 100, og  

 inspektionsmeddelelser, formular 110, kan bestilles hos Statsfrøkontrollen.  

 Det vil spare porto og tid, hvis der indgives en samlet bestilling til  

 vinter- og vårsæd ved benyttelse af vedlagte bestillingskupon.
Formular 100,  

 anmeldelsesskema, koster kr. 3.00 pr. sæt Formular 110,  

 inspektionsmeddelelse, koster kr. 1.80 pr. sæt.
