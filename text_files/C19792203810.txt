(Til samtlige socialpædagogiske  

 seminarier) I lønnings- og pensionsministeriets cirkulæreskrivelse nr. 113 af 23. juni  

 1971 vedrørende deltagelse i uddannelseskurser for det i staten og  

 folkekirken ansatte personale er der under pkt.
IV. bl.a. bemærkning om, at  

 cirkulæreskrivelsen ikke medfører nogen ændring i den bestående praksis,  

 hvorefter tjenestefrihed uden lønafkortning kan ydes til deltagelse i  

 forhandlingsberettigede organisationers hovedbestyrelsesmøder og  

 forretningsudvalgsmøder o.lign.
Der har for de socialpædagogiske seminariers vedkommende ikke hidtil fra  

 socialstyrelsen været givet regler for i hvilket omfang, der kan ydes  

 tjenestefrihed til tillidsmandsarbejde.
Socialstyrelsen skal derfor fastsætte  

 følgende regler og retningslinier for tildeling af tjenestefrihed i  

 forbindelse med tillidsmandsarbejde.
I.
Mødevirksomhed i henhold til lønnings- og pensionsministeriets  

  ovennævnte cirkulæreskrivelse af 23. juni 1971.
 Socialstyrelsen bemyndiger seminarierne med virkning fra den 1. april 1979  

 til uden forudgående forelæggelse for socialstyrelsen at imødekomme  

 ansøgninger fra forhandlingsberettigede organisationer repræsenterende de ved  

 seminarierne ansatte medarbejdere om tjenestefrihed til tillidsmænd til  

 deltagelse i følgende møder:
 Ansøgninger om tjenestefrihed skal af organisationerne sendes til de  

 respektive seminarier.
II.
Mødevirksomhed i øvrigt.
 Seminarierne kan selv bevilge tjenestefrihed til alle tillidsmænd i  

 følgende tilfælde:
III.
Den lokale tillidsmandsvirksomhed.
 Frihed til tillidsmænd til disses varetagelse af lokale opgaver kan i  

 nødvendigt omfang gives af seminarierne.
 Lokale bestyrelsesmøder forudsættes i det størst mulige omfang afholdt  

 uden for arbejdstiden.
 Frihed skal gives i det omfang, det er nødvendigt, til  

 tillidsmandsarbejdets forsvarlige udførelse og tilrettelægges således, at der  

 bliver mindst mulig forstyrrelse af pågældendes og andres arbejde.
 Tjenestefrihed i de under I - III omhandlede tilfælde ydes uden  

 lønafkortning.
 Arbejdet under tjenestefrihed må søges tilrettelagt således, at det ikke  

 medfører overskridelse af seminariets bevillingsramme.
Socialstyrelsen vil samtidig med, at man orienterer organisationerne om  

 nærværende cirkulæreskrivelse, anmode om, at ansøgninger om tjenestefrihed i  

 hvert tilfælde sendes til seminarierne i så god tid inden mødets afholdelse,  

 at der vil være rimelig tid til at tilrettelægge tjenesten.
På den anden side  

 må det så forudsættes, at seminarierne behandler ansøgningerne hurtigt med  

 henblik på organisationernes tilrettelæggelse af møderne.
 Tjenestefrihed til tillidsmandsvirksomhed ud over det under I - III  

 omhandlede, herunder i forbindelse med faste udvalg under hovedbestyrelse  

 og/eller forretningsudvalg, forudsætter socialstyrelsens forudgående  

 godkendelse.
