 Prøvelse af ægteskabsbetingelserne.
 § 1.  De i §§ 3, 4, 6, 12 og 17 i bekendtgørelsen nr.  

 559 af 18. december 1969 om ægteskabs indgåelse nævnte blanketter, skal  

 godkendes af justitsministeriet.
 Stk. 2.  Blanketter til erklæringer efter  

 bekendtgørelsens § 4, ansøgninger efter bekendtgørelsens § 17 og blanketter  

 til tilladelser til indgåelse af ægteskab uanset ung alder rekvireres af  

 overøvrigheden fra Statens Trykningskontor.
 § 2.  Prøvelsesmyndigheden skal vejlede parterne med  

 hensyn til udfyldelsen af erklæringerne efter bekendtgørelsens § 3 og om,  

 hvilke erklæringer, tilladelser, beviser og oversættelser der kræves efter  

 bekendtgørelsens §§ 2 og 4-14.
§ 3.  Prøvelsesmyndigheden skal være opmærksom på, om  

 nogen af parterne kan antages at være sindssyg eller åndssvag.
Der må herved  

 tages hensyn til, hvad der måtte fremgå af de foreviste attester, og til,  

 hvad der eventuelt måtte være myndigheden bekendt.
Er der begrundet tvivl om,  

 hvorvidt en part er åndssvag, søger prøvelsesmyndigheden hos Bestyrelsen for  

 Statens Åndssvageforsorg, Falkoner Alle 1, 2000 København F, oplyst, om den  

 pågældende modtager åndsvageforsorgens hjælpeforanstaltninger.
Er dette  

 tilfældet, henvises parten til at ansøge om ægteskabstilladelse og  

 vedkommende forsorgscenter underrettes herom, jfr. bekendtgørelsens § 19. I  

 benægtende fald opfordres den pågældende til at tilvejebringe erklæring fra  

 en læge, der har autorisation til at udøve selvstændig virksomhed som  

 fødselshjælper og læge om sin psykiske tilstand.
Det samme gælder, hvis der  

 er begrundet tvivl om, hvorvidt en part er sindssyg.
Den af en part  

 tilvejebragte lægeerklæring betales af prøvelsesmyndigheden.
 § 4.  Attest om, at ægteskabsbetingelserne er opfyldt  

 (prøvelsesattest), udstedes på en blanket, der indgår i  

 prøvelsesformularsættet, jfr. § 9.
 § 5.  Hvis en part, der har statsborgerret og bopæl i  

 udlandet, ønsker at indgå ægteskab her i landet, og det er  

 prøvelsesmyndigheden bekendt, at ægteskabet på grund af et almindeligt forbud  

 mod fraskiltes indgåelse af ægteskab ikke kan indgås i det land, hvor den  

 pågældende har statsborgerret eller bopæl, skal prøvelsesmyndigheden gøre  

 parterne opmærksom på forbudet og på, at det er usikkert, i hvilket omfant  

 ægteskabet vil blive anerkendt i udlandet.
 § 6.  Foreligger der ved prøvelse af  

 ægteskabsbetingelserne for en statsborger i et af de andre nordiske lande  

 ægteskabsattest fra statsborgerlandets myndigheder, jfr. bekendtgørelsens §  

 24, anføres dette i prøvelsesattesten i anmærkningsrubrikken med oplysning  

 om, hvilken myndighed der har udstedt ægteskabsattesten, dennes dato og  

 gyldighedstid, samt hvem af parterne den omfatter.
§ 7.  Fremsættes indsigelse mod indgåelse af et  

 ægteskab for prøvelsesmyndigheden, jfr. bekendtgørelsens § 15, efter at  

 prøvelsesattest er udstedt, og kan indsigelsen ikke straks afvises, skal  

 prøvelsesmyndigheden omgående give meddelelse om indsigelsen til  

 vielsesmyndigheden, hvis denne er prøvelsesmyndigheden bekendt. Ægteskabet må  

 herefter ikke indgås, før prøvelsesmyndigheden har afgjort, om indsigelsen er  

 berettiget.
Den, der har fremsat indsigelsen, underrettes om  

 prøvelsesmyndighedens afgørelse.
 § 8.  Ægteskabsattest til brug ved indgåelse af  

 ægteskab i udlandet, jfr. bekendtgørelsens kapitel 5, udstedes på dansk,  

 engelsk, tysk eller fransk på en af justitsministeriet godkendt blanket.
 § 9.  Prøvelsesmyndigheden skal føre bog over  

 prøvelses- og ægteskabsattesterne, jfr. §§ 4 og 8. Bogen skal indeholde  

 følgende oplysninger:
 Stk. 2.  Kvinder, der tidligere har været gift, indføres  

 i prøvelsesbogen efter følgende regler:
Stk. 3.  Oplysningerne indføres på løsblade, der indgår  

 i et af justitsministeriet godkendt formularsæt.
Der skal føres et  

 navneregister, hvori såvel mandens som kvindens navn og bopæl indføres med  

 henvisning til prøvelsesnummeret.
Indførelsen af navnene sker alfabetisk og  

 inden for hvert bogstav i kronologisk rækkefølge.
Prøvelsesbogen indbindes  

 med 400 blade i hvert bind.
Navneregistret indbindes foran i prøvelsesbogen.
 § 10.  Erklæringerne, som parterne afgiver efter  

 bekendtgørelsens § 3, samtykkeerklæringer efter bekendtgørelsens §§ 4 og 6,  

 lægeerklæringer efter bekendtgørelsens § 9, stk. 1, samt tilladelser fra  

 overøvrigheden og justitsministeriet, jfr. bekendtgørelsens § 5, § 8, § 9,  

 stk. 2 § 10 og § 12, stk. 1, nr. 6, og stk. 2, nr. 8, skal opbevares i omslag  

 forsynet med prøvelsesnummeret. Øvrige dokumenter såsom dåbs-, fødsels- eller  

 navneattester, dødsattester, skifteattester, erklæringer fra tidligere  

 ægtefælle eller arvinger, skildmisse- eller separationsbevillinger,  

 domsudskrifter og lignende dokumenter vedrørende parternes personlige forhold  

 skal tilbageleveres parterne senest samtidig med udleveringen af  

 prøvelsesattesten eller vielsesattesten.
 Borgerlig vielse.
§ 11.  Under vielseshandlingen spørger den, der  

 foretager vielsen, efter at have fastslået parternes identitet: »Da De  

 over for mig har oplyst, at De ønsker at indgå ægteskab med hinanden, spørger  

 jeg, om De NN (mandens fulde navn) vil have HH (kvindens fulde navn) til  

 ægtefælle?».
Når manden har svaret ja, spørges kvinden: »På samme  

 måde spørger jeg Dem HH (kvindens fulde navn), om De vil have NN (mandens  

 fulde navn) til ægtefælle?».
Når kvinden har svaret ja, udtaler den, der  

 foretager vielsen: »Efter at De nu har erklæret at ville ægte hinanden,  

 forkynder jeg Dem herved at være ægtefolk«.
§ 12.  Vielsesmyndigheden fører en ægteskabsbog og et  

 duplikat af denne.
Bøgerne skal opbevares på et sikkert sted, og  

 ægteskabsbogen og dens dublikat må ikke opbevares i samme bygning, medmindre  

 bøgerne opbevares i et brandsikkert rum.
§ 13.  I forbindelse med vielsen indføres denne i  

 ægteskabsbogen.
Bogen skal indeholde følgende oplysninger:
 Stk. 2.  Tilførslen underskrives af den, der har  

 foretaget vielsen, parterne og vidnerne.
 Stk. 3.  Der sker på samme måde indførsel i  

 ægteskabsbogens duplikat under samme vielsesnummer.
Stk. 4.  Er vielse sket, selv om der ikke eller kun  

 delvis er sket prøvelse af ægteskabsbetingelserne, jfr. bekendtgørelsens §  

 35, anføres dette i anmærkningsrubrikken med oplysning om, hvilken prøvelse  

 der er foretaget.
Det skal af tilførselen fremgå, at parterne har afgivet  

 erklæring om, at der ikke efter lovens §§ 6 og 9 er noget til hinder for  

 ægteskabet.
Indberetning sendes i disse tilfælde til prøvelsemyndigheden, der  

 foretager en så vidt muligt fulstændig prøvelse af ægteskabsbetingelserne og  

 derefter indsender sagen til justitsministeriet.
Tilsvarende regler gælder om  

 en indberetning, prøvelsesmyndigheden modtager fra en præst.
Stk. 5.  Ægteskabsbogen og duplikatet føres som  

 løsblade, der indgår i et af justitsministeriet godkendt formularsæt.
Der  

 skal føres et navneregister såvel til ægteskabsbogen som til duplikatet,  

 hvori både mandens og kvindens navn og bopæl indføres med henvisning til  

 vielsesnummeret.
Indførelsen af navnene sker alfabetisk og inden for hver  

 bogstav i kronologisk rækkefølge. Ægteskabsbogen og duplikatet indbindes med  

 400 blade i hvert bind.
Navneregistrene indbindes foran i bøgerne.
 § 14.  Straks efter vielsen udleverer  

 vielsesmyndigheden en vielsesattest til parterne.
§ 15.  Den første vielsesattest er gratis.
For senere  

 vielsesattester og fuldstændige udskrifter af ægteskabsbogen kan  

 kommunalbestyrelsen fastsætte et gebyr, der tilfalder kommunen.
 Stk. 2.  Udskrifter af ægteskabsbogen til offentlig brug  

 udstedes uden gebyr.
§ 16.  Meddelelse fra dansk præst i et anerkendt  

 trossamfund om vielse foretaget i udlandet indføres af Københavns magistrats  

 1. afdeling i ægteskabsbogen og duplikatet med angivelse af  

 vielsesmyndigheden.
Hvis præsten har anmodet derom, fremsender magistraten en  

 vielsesattest til præsten med henblik på videre udlevering til parterne.
§ 17.  Foretages kirkelig vielse af en særlig  

 bemyndiget præst inden for andre trossamfund end de anerkendte, jfr. lovens §  

 16, stk. 1, nr. 3, skal den borgerlige vielsesmyndighed i den kommune, hvor  

 vielsen er foretaget, indføre meddelelsen fra præsten om vielsen i  

 ægteskabsbogen og i duplikatet med angivelse af vielsesmyndigheden.
Den  

 borgerlige vielsesmyndighed skal forinden påse præstens bemyndigelse.
 Stk. 2.  Straks efter indførelsen i ægteskabsbogen  

 sendes en vielsesattest med angivelse af vielsesmyndigheden til præsten, jfr.  

 §§ 14 og 15, med henblik på videre udlevering til parterne.
§ 18.  I forbindelse med udstedelse af vielsesattest  

 sendes der meddelelse om vielsen til folkeregistret i den eller de kommuner,  

 hvor parterne umiddelbart før ægteskabets indgåelse var tilmeldt  

 folkeregistret.
Var ingen af parterne tilmeldt folkeregistret, sendes  

 meddelelsen til det centrale personregister.
Meddelelsen indgår i  

 vielsesformularsættet.
§ 19.  Opnår en ægtefælle navneforandring, skal  

 vielsesmyndigheden på begæring notere det nye navn i ægteskabsbogen og  

 duplikatet.
Ved senere udstedelse af vielsesattest anføres kun det nye navn.
 Arkivering m.v.
 § 20.  Prøvelsesbøgerne afleveres 5 år efter, at de er  

 indbundne, til landsarkivet, i København til stadsarkivet.
 Stk. 2.  Ægteskabsbøgerne afleveres 50 år efter, at de  

 er indbundne, til landsarkivet, i København til stadsarkivet.
 Stk. 3.  Duplikaterne afleveres til landsarkivet, i  

 København til stadsarkivet, når de er indbundne.
 Stk. 4.  Samtlige andre dokumenter vedrørende prøvelsen  

 af ægteskabsbetingelserne, der ikke er tilbageleveret parterne, tilintetgøres  

 efter 10 års opbevaring.
 § 21.  Udgifter vedrørende blanketter til erklæringer,  

 attester, prøvelses- og ægteskabsbøger afholdes af vedkommende kommune.
 § 22.  Til prøvelsesbogen, ægteskabsbogen og  

 duplikatet skal anvendes arkivpapir efter anvisning af Statens  

 Trykningskontor.
 Ikrafttrædelsesbestemmelser m.v.
 § 23.  Cirkulæret træder i kraft den 1. januar 1970.
§ 24.  Uanset bestemmelserne i §§ 9 og 13 kan  

 prøvelses- og vielsesmyndigheden, hvis det findes hensigtsmæssigt, indtil 1.  

 april 1970 fortsætte førelsen af den hidtidige prøvelsesbog og ægteskabsbog  

 samt duplikatet.
I så fald kan borgmesteren anvende ikke udskrevne bøger fra  

 en sognefoged.
 § 25.  De prøvelsesbøger, ægteskabsbøger og  

 duplikater, der beror hos sognefogederne, og de ægteskabspapirer, der beror  

 enten hos sognefogederne eller hos politimestrene, afleveres efter den 1.  

 januar 1970 til borgmestrene.
Stk. 2.  Umiddelbart efter den 1. april 1970 og senest  

 den 1. juli 1970 afleverer borgmestrene alle modtagne prøvelsesbøger og  

 duplikater af ægteskabsbøger til landsarkivet.
Samtidig foretages kassation  

 af modtagne ægteskabspapirer i overensstemmelse med reglerne i § 20, stk. 4.
 § 26.  Fra den 1. januar 1970 ophæves, jfr. dog § 24  

 og lovens §§ 61 og 62:
 Justitsministeriet, den 18. december  

 1969.
 Knud Thestrup.
/M.
Hornslet.
