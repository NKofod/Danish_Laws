Nr LSF 61 Forslag til Lov om indgåelse af aftale mellem Kongeriget Danmarks regering  

 og Kongeriget Sveriges regering om ophævelse af grænsegængerreglen Fremsat af skatteministeren (Carsten Koch) den 7. november 1996 Vedtaget ved tredjebehandling den 17. december 1996 Lov nr. 1215 af 27/12/1996 § 1. Aftale af 28. juni 1996 mellem Kongeriget Danmarks regering  

 og Kongeriget Sveriges regering om ophævelse af grænsegængerreglen kan  

 tiltrædes på Danmarks vegne.
Aftalen er optaget som bilag til denne lov.
 Stk. 2. Aftalen træder i kraft og finder anvendelse i Danmark  

 efter aftalens bestemmelser.
 § 2. Loven træder i kraft dagen efter bekendtgørelsen i  

 Lovtidende.
 § 3. Loven gælder ikke for Færøerne og Grønland.
Bilag AFTALE MELLEM KONGERIGET DANMARKS REGERING OG KONGERIGET SVERIGES REGERING OM OPHÆVELSE AF GRÆNSEGÆNGERREGLEN Bestemmelserne i stykke 2 og 3 i punkt VII henholdsvis punkt VIII i  

 Protokollen til den Nordiske Dobbeltbeskatningsoverenskomst fra 1989 skal  

 ophøre med at være gældende den 1. januar 1997.
De ophævede bestemmelser skal dog fortsat finde anvendelse på personer,  

 der den 1. januar 1997 og for tid derefter stadig opfylder vilkårene i de  

 ophævede bestemmelser.
Tiden til og med den 30. juni 1997 skal tages i  

 betragtning ved beregning af 6-måneders-reglen i stykke 4 i punkt VII  

 henholdsvis punkt VIII i Protokollen til ovennævnte overenskomst.
I denne forbindelse skal der ses bort fra kortere afbrud såsom ferie,  

 forældreorlov o.s.v.
De nærmere bestemmelser for anvendelsen heraf skal  

 aftales gennem gensidig overenskomst mellem de kontraherende stater.
 Til bekræftelse heraf har de behørigt dertil befuldmægtigede undertegnet  

 denne aftale.
 Udfærdiget i Stockholm den 28. juni 1996 i et eksemplar på dansk og  

 svensk.
For Kongeriget Danmarks regering Carsten Koch For Kongeriget Sveriges regering Thomas Ostros Oprindeligt fremsat forslag § 1. Aftale af 28. juni 1996 mellem Kongeriget Danmarks regering  

 og Kongeriget Sveriges regering om ophævelse af grænsegængerreglen kan tiltrædes på Danmarks vegne.
Aftalen er optaget som bilag til denne lov.
 Stk. 2. Aftalen træder i kraft og finder anvendelse i Danmark  

 efter aftalens bestemmelser.
 § 2. Loven træder i kraft dagen efter bekendtgørelsen i  

 Lovtidende.
 § 3. Loven gælder ikke for Færøerne og Grønland.
Bilag AFTALE MELLEM KONGERIGET DANMARKS REGERING OG KONGERIGET SVERIGES REGERING OM OPHÆVELSE AF GRÆNSEGÆNGERREGLEN Bestemmelserne i stykke 2 og 3 i punkt  

 VII henholdsvis punkt VIII i Protokollen til den Nordiske  

 Dobbeltbeskatningsoverenskomst fra 1989 skal ophøre med at være gældende den  

 1. januar 1997.
De ophævede bestemmelser skal dog fortsat finde anvendelse på personer,  

 der den 1. januar 1997 og for tid derefter stadig opfylder vilkårene i de  

 ophævede bestemmelser.
Tiden til og med den 30. juni 1997 skal tages i  

 betragtning ved beregning af 6-måneders-reglen i stykke 4 i punkt VII  

 henholdsvis punkt VIII i Protokollen til ovennævnte overenskomst.
I denne forbindelse skal der ses bort fra kortere afbrud såsom ferie,  

 forældreorlov o.s.v.
De nærmere bestemmelser for anvendelsen heraf skal  

 aftales gennem gensidig overenskomst mellem de kontraherende stater.
 Til bekræftelse heraf har de behørigt dertil befuldmægtigede undertegnet  

 denne aftale.
 Udfærdiget i Stockholm den 28. juni 1996 i et eksemplar på dansk og  

 svensk.
For Kongeriget Danmarks regering Carsten Koch For Kongeriget Sveriges regering Thomas Ostros Bemærkninger til lovforslaget Formålet med lovforslaget er at bemyndige regeringen til at tiltræde  

 aftalen mellem Danmark og Sverige om ophævelse af grænsegængerreglen og  

 dermed gennemføre dens bestemmelser i Danmark, når aftalens betingelser  

 herfor er opfyldt.
Efter artikel 15 i den nordiske dobbeltbeskatningsoverenskomst fra 1989  

 beskattes arbejdstagere, der er hjemmehørende i en kontraherende stat og  

 arbejder i en anden, som hovedregel i arbejdsstaten.
Denne regel medfører i  

 sig selv, at også grænsegængere bliver beskattet efter de danske regler om  

 begrænset skattepligt, d.v.s. skattepligtigt på baggrund af kilder i Danmark.  

 Efter de dagældende regler kunne en skatteyder kun få fradrag for udgifter  

 (der i øvrigt er fradragsberettigede), i det omfang de knytter sig til den  

 indkomst, der er omfattet af begrænset skattepligt.
Dette medførte f.eks. at  

 en person, der var bosiddende i Sverige med arbejde i Danmark, ikke kunne  

 fratrække f.eks. prioritetsrenter fra en fast ejendom i Sverige i lønnen  

 optjent i Danmark.
Dette var baggrunden for indførelsen af grænsegængerreglen i stykke 2 og 3  

 i punkterne VII og VIII i protokollen til den nordiske  

 dobbeltbeskatningsoverenskomst.
Efter denne regel kan indkomst, som en  

 person, der er hjemmehørende i Sverige hhv.
Danmark, oppebærer ved varigt  

 personligt arbejde, som udføres i Danmark hhv.
Sverige, kun beskattes der,  

 hvor personen er hjemmehørende, under forudsætning af, at personen  

 regelmæssigt opholder sig på sin faste bopæl.
Der er således tale om en  

 undtagelse til den generelle regel.
Herved blev det sikret, at grænsegængere  

 ikke blev beskattet af deres bruttoindkomst.
Med lov nr. 1095 af 20. december 1995 indførtes reglerne i  

 kildeskattelovens afsnit I A om grænsegængere.
Efter disse regler gives  

 grænsegængere - dvs. i udlandet bosiddende personer, der oppebærer min. 75  

 pct. af indkomsten i Danmark - adgang til fradrag for udgifter af personlig  

 karakter, herunder bl.a. fradrag for prioritetsrenter vedrørende egen bolig.  

 Disse regler blev indført som følge af EF-domstolens dom i den såkaldte  

 Schumacker-sag (dom af 14. februar 1995 i sag C-279/93). Med disse interne  

 danske regler varetages således de hensyn, der var baggrunden for indførelsen  

 af undtagelsesreglen for grænsegængere i protokolpunkt VII og VIII i den  

 nordiske dobbeltbeskatningsoverenskomst, hvorfor der ikke længere er behov  

 for disse særlige bestemmelser.
På tidspunktet for grænsegængerreglens indførelse afveg det danske og det  

 svenske skattesystem ikke nævneværdigt fra hinanden.
I 1990 blev det svenske  

 skattesystem omlagt, således at den direkte personbeskatning blev nedsat til  

 et niveau under den danske personbeskatning.
I Sverige betaler arbejdsgivere  

 tillige et socialt bidrag på ca. 30 pct. af lønnen.
Omlægningen medførte, at  

 ved at bo i Sverige og arbejde i Danmark kunne man kombinere den lavere  

 svenske direkte personbeskatning med de lavere danske sociale bidrag.
Efter  

 omlægningen af skattesystemet i Sverige har der således været et  

 skattemæssigt incitament til at kombinere bopæl i Sverige med arbejde i  

 Danmark.
Dette medfører, at kollegaer på samme arbejdsplads med samme funktioner  

 beskattes forskelligt.
Det må tilstræbes, at der er neutralitet i  

 beskatningen, således at bopælen ikke kan give anledning til forskelle i den  

 disponible indkomst efter skat.
Grænsegængerreglen i protokollen til den nordiske  

 dobbeltbeskatningsoverenskomst ophæves derfor med virkning fra den 1. januar  

 1997. Der er dog indført en overgangsregel, således at skatteydere, der på  

 dette tidspunkt opfylder betingelserne i grænsegængerreglen, kan fortsætte  

 med at blive beskattet i overensstemmelse med de bestemmelser, der bliver  

 ophævet.
Herved sikres, at skatteydere, der inden 1. januar 1997 har  

 indrettet deres økonomi i tillid til grænsegængerreglen, ikke bliver berørt  

 af ophævelsen.
Efter bestemmelserne i grænsegængerreglen skal arbejdet vedvare i en  

 sammenhængende periode på mindst 6 måneder.
Det er i aftalen bestemt, at  

 tiden indtil 30. juni 1997 medgår ved beregningen af 6 månedersperioden.  

 Dette medfører f.eks., at en skatteyder, der har taget bopæl i Sverige inden  

 udgangen af 1996 og desuden har vedvarende beskæftigelse i Danmark af minimum  

 6 måneders varighed inden udgangen af juni måned 1997, fortsat vil kunne  

 anvende grænsegængerreglen.
Forudsætningen for at kunne fortsætte efter grænsegængerreglen er, at man  

 vedvarende opfylder betingelserne.
Dette medfører f.eks., at en i Sverige  

 bosiddende person, der har haft grænsegængerstatus, i en periode tager  

 arbejde i Sverige, hvorefter han på et senere tidspunkt (efter den 1. januar  

 1997) igen tager arbejde i Danmark ikke kan opnå igen at blive omfattet af  

 grænsegængerreglen.
I stedet kan de særlige regler i kildeskattelovens afsnit  

 1 A som nævnt ovenfor i stedet anvendes.
Kortere afbrud i arbejdet såsom ferie, forældreorlov o.s.v. betyder dog  

 ikke, at betingelserne for grænsegængerstatus anses for ophørt.
De nærmere  

 bestemmelser vedrørende denne undtagelse aftales gennem gensidig overenskomst  

 mellem de kontraherende stater.
 Forholdet til EU-retten:
 Lovforslaget skønnes ikke at have EU-retlige aspekter.
 Lovforslagets økonomiske og erhvervsmæssige konsekvenser:
Forskelle i skattestruktur og den særlige grænsegængerregel betyder, at  

 danske arbejdstagere ved fraflytning til Sverige kan kombinere en lav svensk  

 personbeskatning med et lavt dansk arbejdsmarkedsbidrag.
I de sidste par år  

 har der været vækst i denne type fraflytninger, og samlet skønnes i  

 størrelsesordenen 2000 personer at benytte sig af reglen.
 Med lovforslaget fjernes det skattemæssige incitament til at foretage  

 fraflytning fra Danmark til Sverige - hvor ansættelsesforholdet i Danmark  

 bibeholdes - således at fremtidigt provenutab forhindres.
 Lovforslagets administrative konsekvenser:
 Lovforslaget skønnes ikke at medføre administrative konsekvenser.
Skriftlig fremsættelse Skatteministeren (Carsten Koch):
 Jeg skal herved tillade mig at fremsætte:
 Forslag til lov om indgåelse af aftale mellem Kongeriget Danmarks  

 regering og Kongeriget Sveriges regering om ophævelse af  

 grænsegængerreglen.
(Lovforslag nr.
L 61).
Parallelt med forhandlinger om en ny nordisk  

 dobbeltbeskatningsoverenskomst har den danske og den svenske regering indgået  

 en aftale om at ophæve den såkaldte grænsegængerregel.
For at regeringen  

 endeligt kan tiltræde denne aftale kræves, at Folketinget vedtager en lov  

 herom.
Efter grænsegængerreglen kan man under visse betingelser i forholdet  

 mellem Danmark og Sverige beskattes af lønindkomst, der hvor man bor, selvom  

 man arbejder på den anden side af grænsen.
Med ophævelsen af  

 grænsegængerreglen vil man i stedet som hovedregel blive beskattet der, hvor  

 man arbejder, efter den nordiske dobbeltbeskatningsoverenskomsts almindelige  

 regler.
Reglen blev i sin tid indført bl.a. for at sikre grænsegængere mulighed  

 for at fratrække bl.a. prioritetsrenter, hvilket kunne ske ved at lade  

 bopælslandet beskatte lønindkomsten.
Skattesystemerne i Danmark og Sverige  

 lignede dengang hinanden.
Siden har Sverige - i 1990 - omlagt skattesystemet  

 til en lavere direkte personbeskatning og et højere arbejdsgiverbetalt  

 socialt bidrag.
Ved at bo i Sverige og arbejde i Danmark medfører  

 grænsegængerreglen således en kombination af lav svensk skat og lavt dansk  

 socialt bidrag.
Dette har medført, at antallet af grænsegængere bosat i  

 Sverige har været stigende.
Antallet af grænsegængere må - uden en ophævelse  

 af grænsegængerreglen - forudses at stige i forbindelse med  

 Øresundsforbindelsens færdiggørelse, hvilket ville medføre en udhuling af  

 beskatningsgrundlaget i Danmark.
Endvidere er der i intern dansk skattelovgivning indført regler om  

 beskatning af grænsegængere, der sikrer at grænsegængere får mulighed for at  

 fratrække visse udgifter - herunder prioritetsrenter vedr. egen bolig i  

 udlandet - ved skatteberegningen i Danmark.
Begrundelsen for indførelsen af  

 grænsegængerreglen er således ikke længere tilstede.
 Efter aftalen ophæves grænsegængerreglen den 1. januar 1997. Der er  

 indført en overgangsregel, der medfører at personer, der senest denne dato er  

 flyttet til den anden side af grænsen, og derefter vedvarende opfylder  

 betingelserne i grænsegængerreglen, kan fortsætte med at blive beskattet  

 efter de hidtidige regler.
 Lovforslaget skønnes ikke at have nævneværdige administrative  

 konsekvenser.
 Med ophævelsen af grænsegængerreglen fjernes det skattemæssige incitament  

 til at foretage fraflytning fra Danmark til Sverige - hvor  

 ansættelsesforholdet i Danmark bibeholdes - således at fremtidigt provenutab  

 forhindres.
 Jeg skal herefter anbefale forslaget til Folketingets velvillige  

 behandling.
