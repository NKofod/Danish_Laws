Betænkning afgivet af Trafikudvalget den 22. februar 2007 Betænkning over Forslag til lov om projektering af  

 jernbaneanlæg København-Ringsted [af  

 transport‑ og energiministeren (Flemming Hansen)] 1. Ændringsforslag Der er stillet 2 ændringsforslag til lovforslaget.
Transport- og  

 energiministeren har stillet ændringsforslag nr. 2, og Enhedslistens medlem  

 af  

 udvalget har stillet ændringsforslag nr. 1.
2. Udvalgsarbejdet Lovforslaget blev fremsat den 14. december 2006 og var til 1.  

 behandling den 18. januar 2007. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 9. november 2006 dette  

 udkast til udvalget, jf. alm. del  bilag 86. Den 11. januar 2007 sendte  

 transport- og energiministeren de indkomne høringssvar og et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 3  

 skriftlige henvendelser fra Komiteen for Bedre bebyggelse på Amager.
Deputationer Endvidere har Komiteen for Bedre bebyggelse på Amager mundtligt  

 over for udvalget redegjort for sin holdning til lovforslaget.
Spørgsmål Udvalget har stillet 11 spørgsmål til transport- og  

 energiministeren til skriftlig besvarelse, som denne har besvaret med  

 undtagelse af spørgsmål 11, som forventes besvaret inden 2. behandling.
3. Indstillinger og politiske bemærkninger Et  

  

 flertal  

  

 i  

 udvalget (udvalget med undtagelse af SF og EL) indstiller lovforslaget til  

  

 vedtagelse  

  

 med det af transport- og energiministeren stillede ændringsforslag.  

 Flertallet  

 vil stemme imod det af EL stillede ændringsforslag.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 vedtagelse  

  

 med de  

 stillede ændringsforslag.
 For Enhedslistens medlem  

 af udvalget omhandler dette lovforslag et projekt, som Enhedslisten har  

 ventet  

 på i årevis  ikke alene fordi det både kvalitativt og kvantitativt vil  

 give  

 hele togtrafikken et gevaldigt løft, men også fordi det har potentiale til at  

 sætte en prop i fremtidige motorvejsbyggerier og -udvidelser på Sjælland, og  

 dermed vil biltrafikkens belastning kunne reduceres.
I dag er skinnekapaciteten  

 på Vestbanen fuldt udnyttet.
Det betyder, at driften er sårbar over for selv  

 den mindste uregelmæssighed, hvilket ofte resulterer i forsinkelser,  

 aflysninger og forlænget rejsetid.
På grund af den manglende skinnekapacitet  

 er  

 der i en fjerdedel af døgnets timer ikke plads til det antal tog, som der er  

 passagerer og gods til.
Problemet vil vokse i takt med, at stigende mængder  

 banegods sendes via Øresundsbroen, og når DSB om få år iværksætter »Gode Tog  

 til Alle«, vil det gå helt galt.
 I perioden 2002-2006 er  

 godstrafikken steget med 15 pct. over Storebælt, hvilket betyder, at  

 strækningen  

 på Vestbanen er blevet yderligere presset.
Hertil kommer, at den  

 intense togtrafik gennem tætbebyggede boligområder er en alvorlig  

 miljøbelastning  

 i f.eks.
Glostrup, hvor der en tilfældig dag midt i ugen passerer ca. 620 tog  

 gennem byen.
 Det er derfor  

 indiskutabelt, at der skal skaffes mere skinnekapacitet, og her ser EL  

 nybygningsløsningen, som det alternativ, der ikke alene aflaster Vestbanen,  

 men  

 også åbner for en langt mere fleksibel, pålidelig og robust  

 trafikplanlægning.
Linjeføringen vil på  

 afgørende vis påvirke miljøforholdene langs banen.
For at begrænse de  

 negative  

 miljøpåvirkninger skal der afsættes de nødvendige midler, så projektet bliver  

 til at leve (godt) med for dem, der får banen som nabo.
EL ønsker projektet ændret,  

 så det begynder på Østerport.
Herfra anlægges der to nye fjernspor til  

 Nørreport, der udvides og ombygges, og de nye fjernspor føres videre til  

 Hovedbanegården, hvor de placeres under Bernstorffsgade.
Uden en forøgelse af  

 spor- og perronkapaciteten på Hovedbanegården vil man ikke kunne udnytte den  

 kapacitetsforøgelse, nybygningsløsningen giver.
Hvad angår selve  

 linjeføringen, skal der tages vide hensyn til naboerne, til de grønne områder  

 og til miljøet.
Eksempelvis skal traceet ikke dæmningsføres gennem Kulbanevej  

 som foreslået, men lægges i en cut and cover-tunnel (således som i  

 Sydhavnsgade), også selv om det måtte betyde en merudgift på ca. 1 mia. kr.
Antallet af  

 ekspropriationer, støjgener og barriereeffekter begrænses til et minimum.
Det  

 gøres ved at placere linjeføringen så tæt på motorvejen, som det overhovedet  

 er  

 muligt.
Naturligvis skal der tages hensyn til de nuværende rampeanlæg og  

 rastepladser, men det er uacceptabelt, at Vejdirektoratet kan få indflydelse  

 på  

 linjeføringen med henvisning til, at en linjeføring klods op ad motorvejene  

 vil  

 forhindre fremtidige udvidelser af motorvejene.
Sigtet med  

 nybygningsløsningen  

 er jo netop, at der skal sættes en prop i det fremtidige motorvejsbyggeri på  

 det østlige Sjælland.
Hertil kommer, at Vejdirektoratets mulige  

 udbygningsplaner er absurde, al den stund der i dag er overkapacitet på  

 Holbækmotorvejens inderste etape og har været det, siden Kalvebodmotorvejen  

 blev anlagt.
Det er denne overkapacitet  

 på Holbækmotorvejen, vi ønsker inddraget ved, at nybygningsløsningen placeres  

 i  

 de to sydlige spor.
Derved undgås det at skulle ekspropriere ejendomme langs  

 nordsiden af Holbækmotorvejen og at komme belastende tæt på boligområdet ved  

 Allingvej.
Fra Hvidovre og frem  

 Vallensbæk Mose forløber banen på sydsiden af Holbækmotorvejen og derefter på  

 vestsiden af Køge Bugt-motorvejen til Køge Nord og videre mod Ringsted.
Med  

 en  

 sådan linjeføring undgås bl.a. at overskære den grønne kile, og det undgås  

 tillige, at der opstår beboede »øer« mellem jernbanen og motorvejen   

 øer, der  

 uanset vindretningen altid vil være plaget af støj.
 Med en placering af  

 traceet som her nævnt kan arealforbruget reduceres betragteligt, ligesom  

 støjen  

 fra banen vil flyde sammen med støjen fra vejtrafikken. Ønskes yderligere  

 reduktion af banestøjen, kan denne graves et par meter ned under niveau.
 For at begrænse  

 støjpåvirkningen anvendes en bred vifte af støjdæmpende foranstaltninger:  

 jordvolde,  

 beplantninger og støjskærme af varierende højde samt vibrationsdæmpende  

 teknikker, ballastmåtter, svelleunderlag, skinneisolering m.v., der kan  

 nedsætte støjen, hvor den opstår, nemlig ved kontakten mellem hjul og  

 skinner.
Barriereeffekter kan næppe  

 undgås, men de kan begrænses til et minimum.
Konkret består det i at undlade  

 at  

 linjeføre banen gennem den grønne kile og at undgå, at der opstår beboede og  

 støjplagede »øer« mellem banen og motorvejen, og ikke at flytte banen så  

 langt  

 mod vest i dens forløb gennem Firemileskoven, som der er lagt op til i  

 strategianalysen.  

 Placeres banen så tæt op ad motorvejen, som det overhovedet er muligt, vil  

 der  

 ikke opstå en større barriereeffekt, end tilfældet er i dag.
Nybygningsløsningen åbner  

 for en langt mere fleksibel trafikplanlægning i den sjællandske  

 regionaltogstrafik  

 og for mulighed for nye rejseprodukter.
Fremover vil det således være muligt   

 	  

 at indsætte tog fire gange i timen mellem København og Næstved,  

 idet hvert andet tog kører via Køge og hvert andet tog via Ringsted,   

 	  

 at indsætte direkte tog mellem Faxe/Rødvig og Roskilde-Høje  

 Tåstrup eller Køge-København,   

 	  

 at lade S-tog og RE-tog supplere hinanden, idet der er  

 passagerer nok til begge togtyper, på samme måde, som det er tilfældet med  

 forstadsstationerne Høje Tåstrup, Valby, Klampenborg og Hellerup, der  

 betjenes  

 af både S-tog og RE- og IC-tog (de to førstnævnte),   

 	  

 at give Køge Bugt-områdets mange pendlere gennemgående og  

 hurtigere forbindelser til hovedstadsområdet,   

 	  

 at forøge antallet af fjerntog mellem hovedstadsområdet og  

 Fyn/Jylland,   

 	  

 at sende fremtidige godstog ad nybygningsløsningen, hvilket vil  

 aflaste miljøforholdene langs Vestbanen,   

 	  

 at lade godstogene køre med højere fart, når de fremover ikke  

 sinkes af de mange lokaltog, som tilfældet er i dag på Vestbanen,   

 	  

 at anlægge en godsbane fra Køge Nord til Køge Havn til bl.a.  

 betjening af Bornholmstrafikken,   

 	  

 at anlægge industrispor til transporttunge virksomheder i f.eks.  

 Ishøjområdet og   

 	  

 at iværksætte en række følgeinvesteringer ved Køge Nord  

 (Transportcenter) samt opgradering af Køge-Næstved-banen.
 Såfremt der anlægges flere  

 stationer end de to, lovforslaget opererer med, vil de ca. 150.000 indbyggere  

 i  

 Køge Bugt-området få lige så god togtrafik som de, der bor langs Vestbanen.  

 Der  

 foreslås anlagt stationer ved Ny Ellebjerg, Hvidovre Hospital og Ishøj  

 (RE-tog), Greve (RE- og IC-tog), Køge Nord (RE- og IC-tog) og  

 Vemmedrup/Bjæverskov (RE-tog).
Enhedslisten agter at  

 stemmer for lovforslaget, også selv om vores ændringsforsalg ikke bliver  

 vedtaget.
Det vil være en alvorlig fejl ikke at undersøge den alternative  

 linjeføring, som Enhedslisten foreslår, men EL vil ikke stemme imod, at der  

 foretages en VVM-undersøgelse af projektet.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (SF):
Til § 1 1)  


  

 Som  

  

 stk. 2  

  

 indsættes:
 »Stk. 2.  

  

 De i stk. 1, nr. 1, nævnte undersøgelser og projekteringer skal bl.a.  

 omfatte:
1)  

 	  

 at sporkapaciteten på  

 Københavns Hovedbanegård og på strækningen fra Københavns Hovedbanegård til  

 Østerport Station udbygges i form af to nye fjernspor med placering under  

 Bernstorffsgade  

 samt ved en ombygning af Nørreport Station, 2)  

 	  

 at der som minimum  

 etableres standsningssteder ved Ny Ellebjerg Station, Hvidovre Hospital,  

 Ishøj,  

 Greve, Køge Nord og Vemmedrup/Bjæverskov, 3)  

 	  

 at den del af  

 strækningen, der løber gennem Kulbanevej til sydsiden af Holbækmotorvejen ved  

 Hvidovre Hospital, anlægges i en tunnel, 4)  

 	  

 at den del af  

 strækningen, der løber langs Holbækmotorvejen, anlægges på sydsiden af  

 motorvejen  

 så tæt på motorvejen som muligt, at de to sydlige spor på Holbækmotorvejen  

 inddrages på strækningen fra kommunegrænsen mellem Københavns Kommune og  

 Hvidovre Kommune til Avedøre Havnevej, samt at jernbanen anlægges på en  

 dæmning  

 ved passagen af Vallensbæk Sø, 5)  

 	  

 at der anlægges en  

 godsbaneforbindelse fra Køge Nord til Køge Havn, og 6)  

 	  

 forslag til, hvor og  

 hvordan støjbegrænsende foranstaltninger kan opstilles, således at gældende  

 støjgrænser overholdes.« [Krav til VVM-undersøgelse af Nybygningsløsningen] Af  

 	  

  

 transport- og energiministeren  

  

 , tiltrådt af  

  

 udvalget:
Til § 9 2)  


  

 Stk.  

 1  

  

 affattes således:
»Loven træder i kraft dagen efter bekendtgørelsen i  

 Lovtidende.« [Ændret ikrafttræden] Bemærkninger Til nr. 1 Forslagsstillerne finder det nødvendigt, at det ved et  

 ændringsforslag bliver præciseret, at VVM-undersøgelsen af  

 Nybygningsløsningen  

 skal omfatte en række konkrete anlæg og projekter, som vil sikre, at der i  

 projekteringen af banen i videst muligt omfang tages hensyn til miljø og  

 støjbegrænsning, samt at der tages højde for, at kapaciteten mellem  

 Københavns  

 Hovedbanegård og Østerport vil skulle udvides, hvis man vælger  

 Nybygningsløsningen.
 Det foreslås for det første, at VVM-undersøgelsen kommer til at  

 omfatte, at man udvider sporkapaciteten på Københavns Hovedbanegård og på  

 strækningen fra Hovedbanegården til Østerport Station i form af to nye  

 fjernspor, som placeres under Bernstorffsgade, og desuden skal Nørreport  

 Station ombygges i fornødent omfang.
For det andet skal VVM-undersøgelsen omfatte, at der etableres  

 flere standsningssteder på nybygningsløsningen end de to stationer ved Ny  

 Ellebjerg og Køge Nord, som der opereres med i lovforslaget.
I bemærkningerne  

 til lovforslaget nævnes, at behovet for eventuelle andre stationer kan  

 vurderes, men forslagsstillerne finder det vigtigt, at man allerede nu sikrer  

 sig, at der på basis af passagerunderlag, lokale arbejdspladser,  

 korrespondance  

 til andre trafikmidler m.v. etableres standsningssteder ved som minimum  

 Hvidovre Hospital (RE-tog), Ishøj (RE-tog), Greve (RE- og IC-tog), Køge Nord  

 (RE-  

 og IC-tog) og Vemmedrup/Bjæverskov (RE-tog).
 For det tredje skal Nybygningsløsningen anlægges som en cut and cover-tunnel  

 på den del af linjeføringen, der forløber gennem Kulbanevej og frem til dens  

 placering på sydsiden af Holbæk-motorvejen umiddelbart før Hvidovre Hospital.
For det fjerde skal Nybygningsløsningen linjeføres så tæt på  

 Holbækmotorvejen, som overhovedet muligt, dvs. på sydsiden af denne, fra  

 Hvidovre til Vallensbæk Sø, som skal passeres på en dæmning.
Herfra føres  

 banen  

 under Motorring 4 til vestsiden af denne, hvorefter den løber frem til Køge  

 Nord og Ringsted.
I forbindelse med placeringen på sydsiden af  

 Holbækmotorvejen  

 vil det være nødvendigt at inddrage de 2 sydlige spor på motorvejen på en ca.  

 1,5 km. lang strækning fra kommunegrænsen  

 mellem Københavns og Hvidovre Kommuner og frem til Avedøre Havnevej.
Herved  

 undgås, at der skal nedrives boligblokke på nordsiden af Holbækmotorvejen,  

 ligesom der heller ikke sker en belastning af det tæt-lave byggeri på  

 Allingvej.
 For det femte skal der anlægges en godsbaneforbindelse fra Køge  

 Nord til Køge Havn, således at der sikres gode jernbaneforbindelser til og  

 fra  

 Bornholmstrafikken, der anløber Køge Havn.
 Endelig for det sjette skal VVM-undersøgelsen komme med et bud  

 på, hvor og hvordan der kan opstilles støjbegrænsende foranstaltninger med  

 henblik på, at de gældende støjgrænser overholdes.
Til nr. 2 Det foreslås, at ikrafttrædelsen ændres, således at loven træder  

 i kraft dagen efter bekendtgørelsen i Lovtidende.
Kim Andersen (V)   

 Kristian Pihl Lorentzen (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Magnus Heunicke (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 108 Bilagsnr.
Titel 1 Høringsnotat og høringssvar, fra transport- og  

 energiministeren 2 Tidsplan for udvalgets behandling af lovforslaget 3 Forslag til ændret tidsplan for udvalgets behandling af  

 lovforslaget 4 Kopi af breve fra Komiteen for Bedre bebyggelse på Amager 5 1. udkast til betænkning 6 Ændringsforslag, fra transport- og energiministeren 7 2. udkast til betænkning 8 Henvendelse af 14/2-07 fra Komiteen for Bedre bebyggelse  

 på Amager 9 Henvendelse af 20/2-07 fra Komiteen for Bedre bebyggelse  

 på Amager Oversigt over spørgsmål og svar vedrørende L 108 Spm.nr.
