Nr BTL 163 Betænkning over Forslag til lov om visse civilretlige forhold m.v. ved  

 pensionsopsparing i pengeinstitutter   

 Nr L 163 1995-96, 1. samling Afgivet af Retsudvalget Afgivet: 19960313 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
 Endvidere har udvalget modtaget to skriftlige henvendelser fra  

 Assurandør-Societetet og Finansrådet.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Mindretallet er enig i lovforslagets sigte og enig i meningen med  

 lovforslaget.
 Mindretallet vil alligevel stemme imod lovforslaget, idet det er  

 formuleret på en så svært tilgængelig måde, at det er tvivlsomt, hvor mange  

 mennesker der overhovedet forstår lovforslaget.
 Lovforslaget er formuleret, så kun personer med et særligt kendskab til og  

 indsigt i loven vil kunne forstå meningen med paragrafferne.
 Det er ikke rimeligt, at Folketinget vedtager love, der skal respekteres  

 og overholdes af befolkningen, hvis man ikke giver befolkningen en rimelig  

 mulighed for at forstå de love, Folketinget vedtager.
Efterhånden som større og større dele af befolkningen opgiver at forstå  

 flere og flere love, som Folketinget vedtager, forsvinder respekten for  

 lovgivningen, hvilket er særdeles skadeligt for retssikkerheden.
Når man  

 først har opgivet at forstå en lov og har set stort på den, fordi man ikke  

 forstår den, er der ikke langt til at se stort på alle love.
 Allerede under 1. behandlingen af lovforslaget meddelte  

 Fremskridtspartiets ordfører, at Fremskridtspartiet er enig i lovforslagets  

 sigte, men slog samtidig fast, at lovforslaget skulle omformuleres, hvis  

 Fremskridtspartiet skulle stemme for det.
 Ministeren har ikke ændret lovforslaget, hvorfor Fremskridtspartiet  

 stemmer imod.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP) Dansk Folkeparti havde ikke medlemmer i udvalget.
