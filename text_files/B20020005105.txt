Bekendtgørelse om henlæggelse af  

 beføjelser til Erhvervs- og Boligstyrelsen efter lov om administration  

 af tilskud fra Den Europæiske Regionalfond og tilhørende  

 statslig medfinansiering I medfør af § 6 i lov om administration af tilskud fra Den  

 Europæiske Regionalfond og tilhørende statslig medfinansiering,  

 jf. lovbekendtgørelse nr. 819 af 31. august 2000, som ændret ved  

 lov nr. 1090 af 19. december 2001, fastsættes:
 § 1. De beføjelser, der i henhold til loven  

 er tillagt økonomi- og erhvervsministeren, henlægges til  

 Erhvervs- og Boligstyrelsen.
 § 2. Afgørelser, som Erhvervs- og  

 Boligstyrelsen træffer efter loven, kan ikke indbringes for anden  

 administrativ myndighed.
 Stk. 2. Afgørelser, truffet af følgende  

 myndigheder og institutioner, kan indbringes for Erhvervs- og  

 Boligstyrelsen:
1)	amtskommuner, Københavns eller Frederiksberg kommuner,  

 primærkommuner samt Hovedstadens Udviklingsråd i medfør af  

 lovens § 8, stk. 4, og § 8 a, stk. 3, 2)	regionale udvalg i medfør af lovens § 8 a, stk. 2, og 3)	myndigheder og kompetente institutioner, herunder private  

 institutioner, i medfør af lovens § 8 b.
 § 3. Bekendtgørelsen træder i kraft  

 den 10. februar 2002.
 Stk. 2. Bekendtgørelse nr. 881 af 21. september 2000 om  

 henlæggelse af beføjelser til Erhvervsfremme Styrelsen efter lov  

 om administration af tilskud fra Den Europæiske Regionalfond og  

 tilhørende statslig medfinansiering ophæves.
