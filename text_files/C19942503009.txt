 § 1.  I tilfælde af følgende arbejdsskader skal  

 tjenestestedschefen underrette vedkommende auditør med henblik på  

 bevissikring til brug for eventuelle erstatningssager:
a.
Ved arbejdsskader, der medfører hospitalsindlæggelse.
b.
Ved arbejdsskader, der af tjenestestedet skønnes at medføre længere  

 tids sygdom eller uarbejdsdygtighed.
c.
Ved arbejdsbetingede sygdomme, så snart forsvaret får kendskab hertil.
d.
Ved arbejdsskader, hvor tjenestestedet i øvrigt skønner, at der er  

 behov for bevissikring.
 § 2.  Samtidig med at underretning foretages, bør kopi  

 af anmeldelsen til Arbejdsskadestyrelsen og Arbejdstilsynet indsendes til  

 vedkommende auditør.
 § 3.  For så vidt angår myndigheder, der ikke har  

 direkte tilknytning til en auditør, skal underretning i henhold til  

 cirkulærets § 1 ske til Generalauditoriatet.
§ 4.  Tjenestestedschefen oversender kopi af  

 auditørens rapport til det pågældende sikkerhedsudvalg.
Såfremt auditørens  

 rapport indeholder oplysninger om enkeltpersoners rent private forhold, der  

 er uden betydning for sikkerhedsudvalgets behandling af sagen, skal  

 tjenestestedschefen udtage disse inden oversendelse af rapporten.
 § 5.  Cirkulæret træder i kraft den 1. juni 1994.  

 Samtidig ophæves Kundgørelse for Forsvaret B. 3-5 af 26. juni 1992.
 P.M.V.
 E.B.
