Fremsat den 14. marts 2006 af Pia Larsen (V),  

 Svend Erik Hovmand (V), Helge Adam Møller (KF) og Christian  

 Wedell‑Neergaard (KF) Forslag til folketingsbeslutning om  

 nedsættelse af et udvalg vedrørende færøske forhold Folketinget beslutter, at der ved hver samlings begyndelse  

 samtidig med de stående udvalg nedsættes et særligt udvalg på 17 medlemmer og  

 stedfortrædere til at behandle forhold vedrørende Fær-øerne.
Bemærkninger til forslaget Forslagsstillerne anerkender, at der er stor forskel på henholdsvis  

 Grønland og Færøerne og deres forhold og tilgang til rigsfællesskabet, men  

 det  

 er samtidig forslagsstillernes opfattelse, at Grønland og Færøerne bør have  

 samme status i relation til det parlamentariske arbejde i Folketinget.
Forslagsstillerne ønsker derfor et udvalg vedrørende færøske  

 forhold nedsat ved hver samlings start, der i modsætning til det eksisterende  

 21-mands-udvalg skal kunne behandle lov- og beslutningsforslag.
Udvalget skal  

 således  

 afløse det eksisterende 21-mands-udvalg vedrørende Færøerne, der blev nedsat  

 i  

 henhold til Folketingets vedtagelse nr.
V 68 ved behandling den 6. april 2000  

 (folketingsåret 1999-2000) af forespørgsel nr.
F 47. Hvis Folketinget  

 vedtager  

 nærværende beslutningsforslag, indebærer det, at vedtagelse nr.
V 68 ophører  

 med at have virkning.
 Forslagsstillerne finder, at et udvalg vedrørende færøske  

 forhold skal kunne behandle lov- og beslutningsforslag efter samme  

 retningslinjer, som i dag gør sig gældende for Udvalget vedrørende  

 Grønlandske  

 Forhold.
 Endelig er det forslagsstillernes opfattelse, at nedsættelse af  

 et sådant udvalg vil være et naturligt skridt set i sammenhæng med lov om  

 færøske myndigheders overtagelse af sager og sagsområder og lov om Færøernes  

 landsstyres indgåelse af folkeretlige aftaler, som Folketinget vedtog i  

 folketingsåret 2004-2005, 2. samling, samt de seneste års generelle udvikling  

 i  

 forholdet mellem Færøerne og Danmark.
Skriftlig fremsættelse Pia Larsen  

  

 (V):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om nedsættelse af et udvalg vedrørende færøske forhold.
(Beslutningsforslag nr.
B 87).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
