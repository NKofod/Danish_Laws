Skrivelse om ændring af vejledning til bekendtgørelse om selvstændig virksomhed samtidig med efterløn I vejledning nr. 101 af 14. december 2010 til bekendtgørelse om drift af selvstændig virksomhed samtidig med efterløn foretages følgende ændring:
1. I afsnittene »Om opgørelse af og fradrag for arbejdstimer i virksomheden«, »Til § 18 Arbejdstiden i virksomheden« og »Til § 21, stk. 4« ændres: »bilag 2 til bekendtgørelse om statsgaranti for lån til yngre jordbrugere m.v.« til: »bilag 1 til bekendtgørelse om tilskud til projekter vedrørende investeringer i nye grønne processer og teknologier i den primære jordbrugsproduktion« 2. I afsnittene »Til § 9«, »Til § 15« og »Til § 18 Indtægten i virksomheden« udgår: »Oplysningerne kan i stedet attesteres af en økonomikonsulent eller lignende, forudsat at vedkommende er godkendt af FødevareErhverv som særligt sagkyndig.
Der henvises til bekendtgørelse om statsgaranti for lån til yngre jordbrugere m.v.« 3. I afsnittet »Til § 18 Indtægten i virksomheden« udgår i femte afsnit: »eller en særligt sagkyndig.« 4. I afsnittet »Til § 22, stk. 1-3« udgår: »Oplysningerne kan dog i stedet attesteres af en økonomikonsulent eller lignende, forudsat at vedkommende er godkendt af FødevareErhverv som særligt sagkyndig.
Der henvises til bekendtgørelse om statsgaranti for lån til yngre jordbrugere m.v.« 5. Skrivelsen finder anvendelse fra den 1. januar 2013.
