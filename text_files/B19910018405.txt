 I medfør af § 12, stk. 1 i lov om dansk indfødsret, jf. bekendtgørelse nr.  

 155 af 6. april 1978, som ændret ved lov nr. 159 af 18. marts 1991  

 fastsættes:
§ 1.  Ved indgivelse af ansøgning om dansk indfødsret  

 ved naturalisation betales et gebyr på 1.000,00 kr. til politiet.
For  

 ansøgere, der bor i Københavns Kommune, sker betaling dog først ved fremmøde  

 efter indkaldelse til det stedlige politi.
 Stk. 2.  Der betales ikke gebyr for børn, der er  

 omfattet af forældrenes ansøgning jf. § 6, stk. 2 i lov om dansk indfødsret.
 Stk. 3.  Endvidere betales der ikke gebyr for  

 ansøgninger om naturalisation af børn under 18 år, hvis forældre, eller en af  

 disse, er født dansk eller senere har erhvervet dansk indfødsret.
 Stk. 4.  Endelig betales der ikke gebyr i forbindelse  

 med indgivelse af ansøgning om naturalisation af adoptivbørn under 18 år,  

 hvis adoptivforældrene - eller en af disse - er danske statsborgere.
 § 2.  Der betales kun gebyr ved 1. gangs ansøgning.  

 Det påhviler ansøgeren at dokumentere, at gebyret tidligere er betalt.
 Stk. 2.  Gebyret betales ikke tilbage, hvis ansøgningen  

 ikke imødekommes.
 § 3.  Bekendtgørelsen træder i kraft den 1. april 1991  

 og finder anvendelse for ansøgninger indgivet fra denne dato.
 Har ansøgeren før den 1. april 1991 fået afslag på sin  

 naturalisationsansøgning, skal gebyret betales ved anmodning om genoptagelse  

 af sagen efter denne dato.
