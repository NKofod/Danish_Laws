 Cirkulæreskrivelse om meddelelse om  

 fortolkning af begrebet "fast nedsat tid".
 Kommentar m.v.:
 Et medlem blev anset for at arbejde på fast nedsat tid, selvom  

 medlemmet også arbejdede efter kundebehov, da medlemmet var ansat med  

 en månedlig arbejdstid på 60 timer, som var skemalagte.  

 Arbejdsgiveren skulle derfor ikke betale dagpengegodtgørelse under det  

 løbende ansættelsesforhold.
 Meddelelse om afgørelsen:
Et medlem var beskæftiget med hjemmeservice.
Medlemmet var  

 ifølge ansættelsesaftalen ansat til minimum 60 arbejdstimer om  

 måneden.
De 60 timer var skemalagte faste timer, men herudover var  

 arbejdstiden variabel fra uge til uge alt efter kundebehov.
Arbejdsgiveren oplyste, at medlemmet var ansat med 15 timer om ugen  

 på fastlagte tider i en fast arbejdsturnus og med yderligere timer  

 efter kundebehov.
Ansættelsesforholdet var ikke reguleret af en  

 overenskomst.
 Medlemmets faglige organisation var af den opfattelse, at medlemmet ikke  

 kunne anses for at være ansat på fast nedsat ugentlig arbejdstid,  

 hvor der blot var en periode med merarbejde, idet medlemmet efter  

 ansættelseskontrakten var garanteret minimum 60 timer  

 månedligt.
 Arbejdsmarkedets Ankenævn traf afgørelse om, at medlemmet  

 ikke var berettiget til dagpengegodtgørelse for 1. og 2. ledighedsdag  

 under denne beskæftigelse.
Ankenævnet lagde herved vægt på, at medlemmet  

 ifølge ansættelsesaftalen var ansat med en månedlig  

 arbejdstid på minimum 60 timer og yderligere arbejde efter kundebehov.  

 De 60 timer var skemalagte timer.
Ankenævnet vurderede derfor, at  

 medlemmet arbejdede på fast nedsat arbejdstid.
 Ankenævnet bemærkede, at der i øvrigt var udstedt  

 frigørelsesattest.
