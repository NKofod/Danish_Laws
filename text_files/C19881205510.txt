 Kirkeministeriets opmærksomhed er blevet henledt på, at der i Statstidende  

 for en lang række folkekirken tilhørende bank- og sparekassebøger vedrørende  

 gravstedslegater er udstedt såkaldt præklusivt proklama.
 Dette medfører, at de på bank- og sparekassebøgerne indestående beløb kan  

 inddrages under statskassen fra 1. juli 1988, såfremt de menighedsråd der  

 ligger inde med bankbøgerne ikke reagerer.
 Baggrunden for inddragelsen findes i skattekontrollovens § 11.
 Såfremt menighedsrådet eller ved kirken ansatte ligger inde med sådanne  

 bank- og sparekassebøger, der ikke tidligere i pengeinstituttet er blevet  

 registreret under menighedsrådets SE-nummer (tidligere CIR-nr), kan  

 inddragelse forhindres ved at følge fremgangsmåden i de omstående  

 bestemmelser fra bekendtgørelse af 22. april 1986 om inddragelse til fordel  

 for statskassen af visse uidentificerede konti i pengeinstitutter m.v.
 Nærmere vejledning om fremgangsmåden kan fås ved henvendelse i det  

 pågældende pengeinstitut.
 Kirkeministeriet, den 6. maj 1988.
 P.M.V.
 E.B.
Asger Jørgensen/Steffen Brunees Bekendtgørelse om inddragelse til fordel for statskassen af  

 visse uidentificerede konti i pengeinstitutter m.v.
 I medfør af § 3, stk. 6 og 7, i lov nr. 286 af 9. juni 1977, jfr. § 11 i  

 skattekontrolloven, lovbekendtgørelse nr. 401 af 6. juli 1984 fastsættes:
 § 1.  Konti i pengeinstitutter m.v., som er oprettet  

 før den 1. juli 1977, uden at der senest den 1. oktober s.å. er foretaget  

 notering i pengeinstituttet af CPR-nr. eller SE-nr. m.v., og for hvilke der  

 ikke senere er sket underretning til den kontoførende herom jfr. kap. 1 og 2  

 i bekendtgørelse nr. 623 af 22. november 1984 om skattemæssig kontrol med  

 renteindtægter i pengeinstitutter m.v., inddrages til fordel for statskassen  

 12 måneder efter, at varsel herom er givet i Statstidende, jfr. dog stk. 4 og  

 § 2, stk. 3.
 Stk. 2.  Inddragelsen omfatter det på den enkelte konto  

 indestående beløb inkl. de til enhver tid yderligere påløbne eller tilskrevne  

 renter.
 Stk. 3.  De inddragne beløb overføres af vedkommende  

 pengeinstitut til statskassen.
 Stk. 4.  Inddragelse sker kun hvis indeståendet inkl.  

 påløbne eller tilskrevne renter ved denne bekendtgørelses ikrafttræden  

 overstiger 300 kr.
 § 2.  Kontohaveren eller dennes befuldmægtigede kan  

 uanset om offentlig varsling om inddragelse har fundet sted, foretage udtræk  

 på en konto, som er omfattet af § 1, såfremt den pågældende til den  

 kontoførende på en af statsskattedirektoratet udfærdiget blanket.
 Stk. 2.  For konti, hvis indestående inkl. renter på  

 anfordringsdagen ikke overstiger 10.000 kr., er den i § 2, nr. 2, nævnte  

 attestation fra ligningsmyndigheden ikke fornøden, for så vidt kontohaveren  

 eller dennes befuldmægtigede ved afgivelsen af tro- og loveerklæringen for  

 den kontoførende foreviser samme legitimation, som ved oprettelse af en  

 indskudskonto.
Stk. 3.  Konti, for hvilke der afgives de i stk. 1, jfr.  

 stk. 2, nævnte erklæringer, inddrages ikke til fordel for statskassen.
Den  

 kontoførende skal straks give statsskattedirektoratet meddelelse om modtagne  

 erklæringer, som nævnt i stk. 1. Erklæringerne vedlægges meddelelsen til  

 statsskattedirektoratet.
Eventuel spærring af kontoen i medfør af  

 skattekontrollovens § 11 ophæves.
 § 3.  Konti, som tilhører personer, der er bosat eller  

 opholder sig i udlandet, eller selskaber med hjemsted i udlandet, og som  

 derfor i henhold til valutalovgivningen er noteret som tilhørende  

 valutaudlændinge, er ikke omfattet af denne bekendtgørelse.
§ 4.  Bekendtgørelsen træder i kraft ved  

 offentliggørelsen i Lovtidende.
