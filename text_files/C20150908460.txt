Vejledning om randzoner Februar 2015 Indholdsfortegnelse:
1. Vejledningens indhold I denne vejledning kan du finde information om udlægning af randzoner pr. 1. august 2014. Vejledningen omhandler reglerne om udlægning af randzoner efter lov nr. lov nr. 591 af 14. juni 2011 om randzoner, som ændret ved lov nr. 563 af 18. juni 2012, og lov nr. 726 af 25. juni 2014. Loven og de to ændringer er skrevet sammen, og fremgår af lovbekendtgørelse nr. 894 af 15. juli 2014. I denne vejledning henvises der derfor til denne lovbekendtgørelse, når der henvises til randzonelovens regler.
Vejledningen er senest opdateret i februar 2015, hvor der kun er foretaget få redaktionelle ændringer, der er i al væsentlighed er sket for at følge op på ændringen af randzonebekendtgørelsen på dette tidspunkt.
Det vil som hidtil være den enkelte jordbrugers ansvar at udlægge randzoner korrekt inden for bedriften.
Hvis du har spørgsmål til randzonereglerne og udlægningen af randzonearealet, kan du henvende dig til NaturErhvervstyrelsen.
Hvis du har spørgsmål til, hvorvidt en sø eller et vandløb er omfattet af et af de fire kriterier nævnt i randzonelovens § 1, stk. 1, kan du henvende dig til kommunen fsva. vandløb og søer omfattet af vandløbslovens § 9 og 69 og naturbeskyttelseslovens § 3, og til Naturstyrelsen fsva. vandløb og søer omfattet af de statslige vandplaner.
Miljøministeriet har udarbejdet et kort over de randzonebærende vandløb og søer, og NaturErhvervstyrelsen har på baggrund af Miljøministeriets kort udarbejdet et randzonearealkort over, hvor der skal være randzoner.
Kortene er tilgængelige på myndighedernes hjemmesider og er begge vejledende.
Er et vandløb eller sø omfattet af et af de fire kriterier nævnt i randzonelovens § 1, stk. 1, skal det have randzone, uanset om det er angivet i kortet eller ej.
Modsat skal et vandløb ikke have randzone, selv om det er med på kortet, hvis det ikke er omfattet af et af de fire kriterier.
Det er hensigten, at kortene løbende bliver opdateret, så de bedst muligt afspejler de faktuelle forhold.
Hvis der sker væsentlige ændringer i forvaltningen af randzoneloven bliver det annonceret i NaturErhvervstyrelsens nyhedsbreve og på NaturErhvervstyrelsens hjemmeside.
Du vil løbende blive holdt ajour med ændringer, hvis du abonnerer på nyhedsbrevene.
Du kan skrive dig op som abonnent via hjemmesiden.
2. Lovens formål og anvendelsesområde Randzoneloven har til formål at bidrage til at sikre et vandmiljø af god kvalitet og til at skabe mere ny natur.
Efter loven skal der udlægges randzoner langs åbne vandløb i landzone og langs søer i landzone med et overfladeareal på mere end 100 m2, som er omfattet af de regler, som fremgår af randzonelovens bestemmelser.
Det vil sige åbne vandløb og søer større 100 m2, som er klassificerede som offentlige efter § 9 i vandløbsloven, omfattet af krav om 2 meter bræmmer efter § 69, stk. 1 i vandløbsloven, beskyttet efter § 3 i naturbeskyttelsesloven eller med fastsatte miljømål i de statslige vandplaner efter miljømålsloven (1. generations vandplaner) eller lov om vandplanlægning (2. generations vandplaner).
Randzoner er en 9 meter bred dyrkningsfri zone, hvor det ikke tilladt at anvende sprøjtemidler, gødning og anden jordforbedring, eller foretage anden jordbearbejdning.
Gødskningsforbuddet omfatter således brugen af både gødningsprodukter og jordforbedringsmidler.
Ved sprøjtemidler forstås alle plantebeskyttelsesmidler.
 Ved jordforbedringsmidler forstås alle produkter, der er bestemt til ændring af jords fysiske, kemiske eller biologiske tilstand, og hvis virkning ikke eller kun i ringe grad beror på indhold af plantenæringsstoffer.
 Ved dyrkning forstås en egentlig kultivering af arealet med jordbehandling, såning eller plantning af en eller flere typer af afgrøder eller vækster.
 Ved jordbearbejdning forstås al bearbejdning af jorden med henblik på dyrkning eller etablering af afgrøder.
3. Hvilke arealer er omfattet af lovens bestemmelser? Randzoneloven gælder for arealer, der grænser op til åbne vandløb i landzone og til søer i landzone med et overfladeareal større end 100 m2, I det omfang, du etablerer nye vandløb eller søer større end 100 m2 på bedriften, vil disse normalt blive omfattet af randzonelovens bestemmelser i det omfang, der er tale vandløb eller søer, som er omfattet af ovennævnte regler.
Omvendt vil randzoner langs eksisterende søer eller vandløb bortfalde, hvis søerne eller vandløbene lovligt bliver rørlagt eller nedlagt.
Randzoneloven omfatter vandløb og søer, der er udpeget eller beskyttet efter regler i anden lovgivning.
Som udgangspunkt er der tale om regler, der sjældent ændres over tid.
Der kan dog være tilfælde, hvor der sker justeringer, f.eks. når et vandløb klassificeret som offentligt bliver nedklassificeret.
For at du kan nå at tilpasse driften til eventuelle ændringer i dine randzonearealer, er der med virkning fra 15. december 2014 tilføjet en regel i randzonebekendtgørelsen, som betyder, at du først har pligt til at overholde randzoneloven på de arealer, som bliver omfattet af randzoneloven på grund af en ændring i de 4 kriterier fra den 1. januar efter det tidspunkt, hvor ændringen af reglerne sker.
Hvis ændringen af kriterierne betyder, at randzonekravet helt bortfalder, kan du opdyrke arealet med det samme.
 Hvis du fra 2015 har brugt randzonearealerne som miljøfokusområder efter reglerne i bekendtgørelse om direkte støtte til landbrugere efter grundbetalingsordningen, skal du dog opretholde randzonen hele kalenderåret for at opfylde reglerne.
 Bemærk at randzonekravet kun bortfalder, hvis det pågældende vandløb eller sø slet ikke er omfattet af nogen af de 4 kriterier i randzoneloven.
Du kan nedenfor læse mere om hvilke vandløb og søer, der præcist er omfattet af loven.
Du kan også søge vejledning via NaturErhvervstyrelsens randzonearealkort, der kan vise dig, hvor der sandsynligvis er randzoner på dine jorde.
Bemærk, at randzonearealkortet udelukkende er vejledende.
Hvis du konstaterer åbenlyse fejl på kortet, skal du henvende dig til den myndighed, der har ansvaret for den faktiske udpegning eller beskyttelse af vandløbene og søerne, dvs. kommunerne for så vidt angår de offentlige vandløb og søer efter vandløbslovens § 9, vandløb og søer omfattet af naturbeskyttelseslovens § 3, samt vandløb og søer med krav om 2 m bræmmer efter vandløbslovens § 69, stk. 1, Naturstyrelsen for så vidt angår vandløb og søer omfattet af vandplanerne, og NaturErhvervstyrelsen for så vidt angår selve randzonearealet.
De relevante myndigheder vil herefter behandle sagen, og eventuelle rettelser vil slå igennem ved førstkommende opdatering af data.
3.1 Offentlige vandløb og søer Der skal være randzone omkring offentlige vandløb og søer, der er klassificeret som offentlige efter § 9 i lov om vandløb.
 Vandløb opdeles i to klasser: offentlige og private vandløb.
Det er vandløbsmyndigheden, der efter høring bestemmer, hvilke vandløb der er offentlige vandløb. Øvrige vandløb er private.
Vandløbsloven gælder for begge klasser vandløb, men for offentlige vandløb gælder, at vandløbsmyndigheden udarbejder regulativer og udfører vedligeholdelsen af vandløbene.
Du kan læse mere om klassifikation af vandløb i vandløbsloven, jf. lovbekendtgørelse nr. 1208 af 30. september 2013 og bekendtgørelse nr. 1235 af 24. november 2014 om klassifikation og registrering af vandløb.
 Hvis du er i tvivl om, hvorvidt en konkret vandløbsstrækning eller sø er offentlig, skal du kontakte kommunen, der er vandløbsmyndighed.
3.2 § 3 vandløb og søer Der skal være randzone om åbne vandløb og søer med et overfladeareal større end 100 m2, der er beskyttet efter § 3 i lov om naturbeskyttelse.
De fleste udpegede § 3-vandløb er naturlige vandløb, som kan være enten regulerede eller uregulerede.
Nogle kunstigt anlagte grøfter og kanaler er også taget med, fordi de fungerer som væsentlige levesteder og spredningsveje for dyr og planter.
Beskyttelsen af udpegede § 3-vandløb indebærer, at der ikke må foretages ændringer i tilstanden af disse ud over sædvanlig vedligeholdelse.
Den sædvanlige vedligeholdelse har til formål at sikre, at vandløbets skikkelse og vandføringsevne ikke ændres.
Den er for de offentlige vandløbs vedkommende beskrevet i vandløbsregulativerne.
Søer og vandhuller er beskyttede, når de er større end 100 m2. Den åbne vandflade og det tilstødende vådområde med vand- og sumpplanter indgår i det beskyttede areal.
Beskyttelsen omfatter både de naturligt forekommende søer og vandhuller, men også de menneskeskabte, hvor der har udviklet sig et karakteristisk plante- og dyreliv.
På Naturstyrelsens hjemmeside kan du læse mere om § 3 vandløb og § 3 søer.
 Hvis du er i tvivl om, hvorvidt et konkret vandløb eller sø er omfattet af naturbeskyttelseslovens § 3, skal du kontakte din kommune, da kommunen er myndighed i forhold til naturbeskyttelseslovens § 3.
3.3 Vandløb og søer med krav om 2- meter bræmmer Der skal være randzone om vandløb og søer med et overfladeareal større end 100 m2, der er omfattet af kravet om 2- meter bræmmer i § 69, stk. 1 i lov om vandløb.
Hvis der er krav om en 2-meter bræmme efter vandløbsloven langs et vandløb eller en sø, skal der altid være en randzone.
Har du krav om en 2-meter bræmme omkring et vandløb eller en sø, skal du kun udlægge en 7 meter randzone, så den totale bredde udgør 9 meter. 2-meter bræmmerne indgår altså i den samlede randzonebredde.
 Du kan læse mere om 2 meter bræmmer i Naturstyrelsens vejledning om bræmmer langs vandløb og søer.
 Hvis du er i tvivl om, hvorvidt der er krav om 2 meter bræmmer, skal du kontakte kommunen, der som vandløbsmyndighed administrerer bestemmelsen om 2 meter bræmmer.
3.4 Vandløb og søer med fastsat miljømål i de statslige vandplaner Vandplanerne er en samlet plan for at forbedre det danske vandmiljø. De skal sikre renere vand i Danmarks søer, fjorde og åer i overensstemmelse med EU´s vandrammedirektiv.
 Der skal være randzone om vandløb og søer med et overfladeareal på mere end 100 m2 med fastsatte miljømål i de statslige vandplaner efter miljømålsloven (1. generations vandplaner) eller lov om vandplanlægning (2. generations vandplaner).
Det er Miljøministeriet, der fastlægger, hvilke søer og vandløb der er omfattet af de statslige vandplaner.
Der vil i stort omfang være overlap mellem vandløb og søer, som er omfattet af de 3 øvrige kriterier.
 Du kan læse mere om vandplanerne på Naturstyrelsens hjemmeside.
4. Hvilke arealer er undtaget fra lovens bestemmelser? Randzoneloven gælder ikke for arealer, der anvendes til skov, have, park eller dambrugsaktiviteter.
 Produktionsanlæg som fx gyllebeholdere, ajlebeholdere, regnvandslaguner til vandingsanlæg, spildevandsanlæg, kartoffelvandssøer og lign. er kun omfattet af randzoneloven i det omfang, at de samtidig er omfattet af en eller flere af de 4 ovennævnte kriterier, som nævnt i afsnit 3.
I Darum-Tjæreborgmarsken, Ribemarsken, Rejsbymarsken, Ballummarsken og Tøndermarsken gælder reglerne i randzoneloven kun for de vandløb, der er omfattet af vandplanen for marskområderne i Syd- og Sønderjylland.
Det svarer til de vandløb, der tidligere blev kaldt de højt målsatte vandløb.
Disse marskområder fremgår af randzonearealkortet.
For de områder med marsklignende strukturer, som NaturErhvervstyrelsen har udpeget, gælder tilsvarende, at reglerne i randzoneloven kun gælder for de vandløb, der er omfattet af vandplanen for de pågældende områder, altså de før omtalte højt målsatte vandløb.
Disse områder fremgår ligeledes af NaturErhvervstyrelsens randzonearealkort.
 Nedenstående arealer betragtes som skov og er derfor undtaget randzonelovens bestemmelser:
Såfremt man ønsker at ny-etablere skovbevoksninger på arealer, der er omfattet af randzoneloven, kan der søges om dispensation hos NaturErhvervstyrelsen.
Hvis man har skovrejsningstilsagn er dispensation unødvendig hvis etableringen sker uden brug af sprøjtemidler, gødning og andre jordforbedringsmidler.
 Minivådområder er som udgangspunkt omfattet af randzoneloven, men hvis NaturErhvervstyrelsen har givet et projekttilsagn til minivådområdet, kan der dispenseres fra randzoneloven, jf. afsnit 8.
5. Hvad er tilladt i randzonen? Du anvende randzonearealerne til følgende:
Ved den nødvendige jordbehandling forstås udelukkende den jordbehandling, der er nødvendig for en tilfredsstillende etablering af de bivenlige blomstrende planter.
En skånsom jordbehandling i form af harvning vil i de fleste tilfælde være tilstrækkelig, og vil være at foretrække frem for pløjning og/eller fræsning, da jordbehandlingen reducerer miljø effekten af randzonen i forhold til tilbageholdelse af næringsstoffer.
Liste over de bivenlige eller etablerede planter, der kan anvendes i randzonen Liste over Dansk navn Latin 6. Reduktion af randzonebredden (§ 5) De 5 pct. reduktioner, der er meddelt både efter og efter ændringen af randzoneloven er gældende, uanset at bedriftens samlede randzoneareal ikke længere overstiger 5 pct. som følge af ændringer i de 4 kriterier.
Hvis der er medtaget vandløbsstrækninger i din 5 pct. reduktion, som ikke er omfattet af randzoneloven, kan din 5 pct. reduktion genoptages.
Det vil sige, hvis der siden, du ansøgte om 5 pct. reduktion, er kommet afklaring fra kommunen vedrørende vandløb på din bedrift, om at vandløbene ikke er omfattet af randzoneloven den 1. september 2012, kan du få genoptaget din 5 pct. reduktion, og få beregnet en ny reduktion.
Hvis der på den anden side er kommet afklaring fra kommunen om, at der er flere vandløbsstrækninger på din bedrift end der indgik i din reduktionsansøgning 2012, kan du ikke få genoptaget din 5 pct. reduktionsansøgning.
Så kan der i stedet søges om dispensation efter § 6.
7. Offentlighedens adgang Reglerne for offentlighedens adgang til randzonerne adskiller sig ikke fra de regler, der gælder for øvrige landbrugsarealer.
Naturbeskyttelsesloven giver offentligheden adgang til udyrkede arealer, og derfor vil der som hovedregel være adgang til randzonerne, når de fremtræder som et udyrket areal i naturbeskyttelseslovens forstand.
Om et areal kan betragtes som udyrket efter naturbeskyttelsesloven, beror på en konkret vurdering, hvor følgende kan indgå i vurderingen:
Bemærk, at fx pløjemarker og stubmarker betragtes som dyrkede arealer.
Der er ikke adgang til indhegnede arealer, hvor der går græssende dyr.
I tilfælde af, at der opstår uenighed om adgangen til et areal, er det kommunen, der træffer afgørelse.
Indtil denne afgørelse foreligger, skal offentligheden rette sig efter lodsejers anvisninger.
7.1 Vigtige regler for færdsel i randzoner 7.2 Dispensationsmuligheder Du kan med hjemmel i randzoneloven søge om dispensation fra bestemmelsen om, at randzonerne er åbne for færdsel efter reglerne i naturbeskyttelsesloven når særlige forhold taler for det.
Ved særlige forhold menes fx , at offentlighedens adgang til randzonen vil belaste dig unødigt hårdt på grund af særlig bynær beliggenhed, eller at adgangen vil genere din bolig, hvis hus eller have ligger mindre end 100 meter fra randzonen.
Det bemærkes, at særlige forhold ikke omfatter hensynet til dyrelivet.
Her henvises til kommunerne, som varetager administrationen af adgangsreglerne i naturbeskyttelsesloven.
Det er altid lodsejeren selv, som skal søge om begrænsning af offentlighedens adgang til randzonen, på grund af randzonens beliggenhed i forhold til lodsejers hus eller have.
Det gælder også, selv om ejeren har bortforpagtet den pågældende randzone.
 Det skal bemærkes, at dispensation kun vil blive givet i helt særlige tilfælde.
Når du søger om dispensation fra kravet om offentlighedens adgang til randzonen, skal du i ansøgningen Der henvises til afsnit 8 om yderligere oplysninger om virkningen m.v. af dispensationer.
8. Dispensationer fra randzonelovens bestemmelser (§ 6) NaturErhvervstyrelsen kan i særlige tilfælde give dispensation fra randzonelovens bestemmelser.
8.1 Hvem kan søge om dispensation? Det er den person, der har rådighed over randzonearealerne på det tidspunkt, hvor dispensationen skal gælde, som kan søge om dispensation.
Hvis arealerne skifter rådighedshaver, skal der indsendes en ny dispensationsansøgning  også selv om anvendelsen af de pågældende arealer ikke skifter karakter.
8.2 Hvad kan du søge om dispensation fra? I visse tilfælde kan du søge om dispensation fra forbuddet mod at gødske, sprøjte, dyrke eller foretage anden jordbearbejdning på randzonearealet eller på dele af randzonearealet.
Du kan søge om dispensation i tilfælde af, at du som landbruger finder, at du bliver ramt uforholdsmæssigt hårdt, når du skal udlægge randzoner, da arealet i randzonen bidrager med en væsentlig del af bedriftens økonomi.
Det kan fx være, hvis du har arealer med særlige højværdiafgrøder, juletræer, væksthuse, forsøgsanlæg (fx minivådområder) og lignende.
Det kan endvidere være i tilfælde, hvor du har store randzonearealer og stor husdyrproduktion uden mulighed for at tilforpagte nyt harmoniareal eller træffe andre foranstaltninger og dermed får uforholdsmæssigt store problemer med overholdelse af harmonireglerne.
Desuden kan særlige dyrkningsformer give adgang til dispensation, hvis den pågældende dyrkningsform er ønskelig ud fra landskabelige eller fredningsmæssige hensyn.
Herudover har du mulighed for at søge om dispensation til målrettet sprøjtning mod invasive eller giftige arter i randzonen.
Bemærk, at det ikke kræver dispensation at bekæmpe kæmpebjørneklo.
Dispensation, når 5 pct.-reglen ikke kan anvendes Du kan også søge om dispensation i særlige situationer, hvor reglerne om 5 pct.-reduktion ikke kan anvendes, fx hvis ansøgningsfristen er udløbet.
I dispensationstilfældene vil du som hovedregel ikke opnå en automatisk nedsættelse af randzonearealet til 5 pct., men du vil i særlige tilfælde kunne reducere randzonebredden ud fra en konkret vurdering af randzonernes betydning for bedriften.
En sådan reduktion kan være relevant i følgende tilfælde:
 Dispensationer givet før lovændringen er trådt i kraft gælder forsat til udløb.
8.3 Sådan søger du Du kan søge om dispensation fra randzonelovens bestemmelser ved at indsende en email eller brev.
 Ansøgningen skal sendes til NaturErhvervstyrelsen, Center for Landbrug, Nyropsgade 30, 1780 København eller pr. e-mail til landbrug@naturerhverv.dk.
8.4 Hvad skal ansøgningen indeholde? Når du søger om dispensation fra kravet om forbud mod dyrkning, gødskning og sprøjtning i randzonen, skal du i ansøgningen 8.5 Der er ingen tidsfrist Du kan løbende søge om dispensation.
Du skal være opmærksom på, at en ansøgning om dispensation ikke har opsættende virkning i sagsbehandlingsperioden.
Det vil sige, at du skal overholde randzonelovens bestemmelser, så længe din ansøgning er under behandling.
8.6 Hvis din ansøgning bliver efterkommet En eventuel dispensation vil typisk blive givet på visse betingelser og ofte med en tidsbegrænsning.
8.7 Hvor længe gælder dispensationen? En dispensation kan enten gælde for en afgrænset periode (fx ved bekæmpelse af invasive eller giftige arter) eller for en længere årrække (fx gødskning/sprøjtning frem til endelig hugst af juletræer). Hvis en længerevarende dispensation ikke er udnyttet inden tre år, bortfalder den.
9. Kontrol NaturErhvervstyrelsen fører kontrol med, at bestemmelserne i lov om randzoner overholdes.
10. Sanktioner Overtrædelser af reglerne om randzoner, uanset om disse fremgår af loven eller bekendtgørelsen, kan straffes med bøde.
11. Myndighedernes brug af oplysninger For at kunne administrere ordningerne har NaturErhvervstyrelsen brug for en række oplysninger.
Hvordan disse oplysninger indhentes og behandles er beskrevet i de følgende afsnit.
Brug af data i ansøgningsskemaet Oplysningerne i ansøgningsskemaet vil blive brugt af Fødevareministeriet, herunder NaturErhvervstyrelsen, til sagsbehandling, administration, tilskudsudbetaling og kontrol af de meddelte tilsagn.
Endvidere vil oplysningerne blive brugt af Fødevareministeriet og tredjemand til statistiske, forsknings-, planlægnings- og evalueringsmæssige formål.
 NaturErhvervstyrelsen er ansvarlig for behandlingen af de pågældende data, herunder at databehandlingen overholder gældende lovkrav (se afsnit nedenfor). Registrene føres og opbevares elektronisk hos NaturErhvervstyrelsen.
Opbevaring af kontroloplysninger Oplysninger, der indhentes til kontrol vil blive opbevaret i NaturErhvervstyrelsen til brug for kontrol af flere støtteordninger.
Oplysningerne vil endvidere blive brugt til statistiske, forsknings-, planlægnings- og evalueringsmæssige formål.
Ved at anvende oplysningerne til kontrol af flere støtteordninger skal oplysningerne kun indhentes én gang.
NaturErhvervstyrelsen vil ved genbrug af oplysningerne sikre, at du har indsigt i, hvilke data der anvendes, så forkerte oplysninger kan rettes.
Den registreredes rettigheder Persondataloven giver dig ret til at få oplyst, hvilke personoplysninger NaturErhvervstyrelsen har registreret om dig.
Du har også ret til at få rettet, slettet eller blokeret eventuelt urigtige eller vildledende oplysninger.
Læs her vejledning vedrørende anvendelse af oplysninger fra Fællesskemaet, herunder offentliggørelse på internettet, jf.
Persondataloven:
Når du indsender Fællesskema, skal du være opmærksom på følgende forhold, som relaterer sig til Persondatalovens § 28, stk. 1 I henhold til andre relevante paragraffer i persondataloven har du følgende muligheder Samtidig skal du være opmærksom på, at der i 2008 er vedtaget en EU-forordning, efter hvilken det kræves, at oplysninger i Fællesskemaet om fornavn, efternavn, evt. firmanavn, den fulde adresse samt størrelse af det modtagne tilskudsbeløb bliver offentliggjort på Internettet.
Oplysningerne kan også behandles af danske og europæiske revisions- og undersøgelsesorganer med henblik på at værne om EUs finansielle interesser.
Du kan få nærmere oplysninger om disse forhold og persondataloven generelt ved at henvende dig til NaturErhvervstyrelsens enhed Jura.
12. Klagemuligheder Hvis du er uenig i NaturErhvervstyrelsen afgørelse, kan du påklage afgørelsen til Fødevareministeriets Klagecenter.
Klagen skal være modtaget i NaturErhvervstyrelsen senest 4 uger efter modtagelsen af den afgørelse, klagen vedrører.
Klager indsendt efter fristens udløb vil normalt ikke blive behandlet.
Fødevareministeriets Klagecenter kan dog inden for 6 måneder efter afgørelsen se bort fra overskridelse af klagefristen, når overskridelsen af særlige grunde er undskyldelig.
 Du bedes sende klagen til:
NaturErhvervstyrelsen oversender herefter klagesagen med bemærkninger til Fødevareministeriets Klagecenter.
NaturErhvervstyrelsen kan dog også genoptage en sag, efter at der er indgivet klage.
 En klage har som udgangspunkt ikke opsættende virkning, hvilket betyder, at NaturErhvervstyrelsens afgørelse er gældende, og du har pligt til at følge reglerne i randzoneloven og bekendtgørelsen, indtil styrelsens afgørelse eventuelt ændres.
13. Retsgrundlag De væsentligste retsregler for randzoner fremgår af:
14. Adresser til NaturErhvervstyrelsen Randzoneloven administreres af:
