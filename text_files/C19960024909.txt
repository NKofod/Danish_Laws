 Anskaffelsestidspunkt for aktier erhvervet ved udnyttelse af tildelte  

 tegningsretter.
 1. Ved dom af 14. august 1996 (TfS 1996,654) har  

 Højesteret truffet afgørelse om fortolkningen af aktieavancebeskatningslovens  

 § 6, stk. 8 (nu stk. 4), hvorefter aktier, der er erhvervet ved udnyttelse af  

 tildelte tegningsretter, anses for erhvervet samtidig med moderaktierne.
 Højesteret udtaler i dommen, at der hverken i ordlyden af  

 aktieavancebeskat ningsloven eller i forarbejderne er holdepunkter for, at  

 det for aktier, som er tegnet på grundlag af tegningsretter, der tilkom  

 tegneren som aktionær, skal være afgørende for erhvervelsestidspunktet, om  

 tegningskursen var lavere end markedskursen.
 Højesteret har dermed underkendt hidtidig praksis, hvorefter en  

 aktieerhvervel se kun har været anset for omfattet af bestemmelsen, hvis  

 aktietegningen er sket til under markedskursen.
 2. For aktieafståelser, hvor der ikke er taget hensyn  

 til, at sådanne aktier skal anses for erhvervet samtidig med moderaktierne,  

 kan aktionæren efter anmod ning få ændret skatteansættelsen.
 3. Genoptagelse af skatteansættelserne efter  

 foranstående retningslinier kan ske for indkomstårene 1993, 1994 og 1995.
 4. Ansøgning om genoptagelse af skatteansættelserne  

 skal indgives til skattemyndighederne inden udgangen af 1997, på hvilket  

 tidspunkt cirkulæret bortfalder.
