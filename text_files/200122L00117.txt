Fremsat den 27. februar 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om forebyggende  

 sundhedsordninger  

 for børn og unge (Ophævelse af krav om ansættelse i den  

 kommunale sundhedstjeneste) § 1 I lov nr. 438 af 14. juni 1995 om forebyggende sundhedsordninger for  

 børn og unge foretages følgende ændringer:
 1. I §§ 4 og 6, stk. 1, udgår:  

 »kommunalt ansat«.
 2. § 12 affattes således:
 »§ 12. Kommunalbestyrelsen er ansvarlig for opfyldelse af de  

 kommunale forpligtelser efter denne lov.
 Stk. 2. Læger, sundhedsplejersker, sygeplejersker og  

 andet personale, som varetager kommunale opgaver efter loven, udgør  

 den kommunale sundhedstjeneste«.
 3. I § 14, stk. 1, udgår:  

 »kriminalforsorgens«.
 4. I § 14, stk. 3, ændres »dispensere fra  

 kravet om ansættelse af sundhedsplejersker« til: »godkende, at opgaver,  

 der i loven er henlagt til en sundhedsplejerske, varetages af en  

 sygeplejerske«.
 5. I § 15, stk. 1, ændres »§ 4« til:  

 »§ 3«.
 6. § 18, stk. 2, affattes således:
»Stk. 2. Udgifter efter §§ 2, 4, 6 og 7  

 afholdes af bopælskommunen.
Ydelser, der ydes i henhold til §§ 8  

 og 11, stk. 2, afholdes af den kommune, hvor institutionen eller skolen  

 er beliggende«.
§ 2 Loven træder i kraft den 1. oktober 2002.
§ 3 Loven gælder ikke for Færøerne og Grønland, men  

 kan ved kgl. anordning sættes i kraft på Færøerne  

 med de afvigelser, som de særlige færøske forhold  

 tilsiger.
Bemærkninger til lovforslaget Almindelige bemærkninger Formålet med lovforslaget er at give kommunerne mere  

 fleksible rammer for tilrettelæggelsen af de forebyggende  

 sundhedsordninger for børn og unge.
I følge § 12 i lov om forebyggende  

 sundhedsordninger for børn og unge (FT 1994-95, FF sp. 2226, 2926,  

 5780, 5944. Till.
A sp. 1602. Till.
B sp. 542. Till.
C sp. 418) er kommunerne  

 forpligtet til at ansætte læger, sundhedsplejersker,  

 sygeplejersker og andet personale til at løse opgaverne efter  

 loven.
Som noget nyt er det efter forslaget muligt for den  

 enkelte kommunalbestyrelse at beslutte, om man ønsker opgaverne  

 udført af egne ansatte, eller om kommunalbestyrelsen ønsker at  

 indgå aftale med privat praktiserende læger, sundhedsplejersker,  

 sygeplejersker og andet personale om varetagelse af opgaver.
Forslaget giver  

 herved kommunerne frihed til selv at tilrettelægge, hvordan opgaverne  

 skal løses.
Sundhedsministeriet gennemførte i 1998 en  

 spørgeskemaundersøgelse med henblik på en status for  

 kommunernes og amternes indsats vedrørende de forebyggende  

 sundhedsordninger for børn og unge 2 år efter lovens  

 ikrafttræden.
På baggrund af  

 spørgeskemaundersøgelsen udsendte ministeriet i januar 1999 en  

 statusredegørelse vedrørende de forebyggende sundhedsordninger,  

 der bl.a. viste, at ca. 20 % af landets kommuner ikke havde ansat nogen  

 læge svarende til, at ca. 14 % af alle børn ikke modtog et  

 lægeligt tilbud fra den kommunale sundhedstjeneste.
Et større antal kommuner skønnes i dag  

 fortsat ikke at have været i stand til at rekruttere læger.
En  

 væsentlig årsag er manglen på læger, der gør  

 det meget vanskeligt især for mindre kommuner at rekruttere  

 læger.
Men den manglende fleksibilitet i kommunernes muligheder for at  

 organisere ordningen spiller også ind.
En række kommuner har således haft vanskeligt  

 ved at leve op til lovens intentioner.
Med det foreliggende lovforslag vil  

 der blive skabt mere fleksible rammer for kommunernes tilrettelæggelse  

 og udførelse af de kommunale opgaver på området.
 Der er ikke med forslaget sket indholdsmæssige  

 ændringer vedrørende opgaverne i de forebyggende  

 sundhedsordninger.
Kommunalbestyrelsen har ansvaret for opgavens  

 løsning, selv om der indgås aftale med private om  

 opgaveløsningen.
Kommunalbestyrelsen vil således fortsat skulle  

 føre tilsyn med, at børn og unge får den vejledning,  

 bistand samt de undersøgelser, de har krav på i henhold til  

 kommunens serviceniveau, og at der ydes den fornødne konsulentbistand  

 til institutioner, forældre m.fl. i overensstemmelse med lovens  

 regler.
Borgerne vil på normal vis gennem aktindsigt i den  

 kommunale forvaltning have adgang til de oplysninger, der ligger til grund  

 for afgørelser om tildeling af sundhedspleje m.v.
Privat praktiserende  

 sundhedspersonale samt medarbejdere i en privat virksomhed, der  

 udfører opgaver efter aftale med kommunalbestyrelsen, vil endvidere  

 have tavshedspligt i medfør af straffelovens § 152 a.
 Forslaget vil ikke indebære merudgifter.
 Forslaget har hverken administrative,  

 erhvervsøkonomiske eller miljømæssige konsekvenser og  

 indeholder ingen EU-retlige aspekter.
 Lovforslaget er sendt i høring hos relevante  

 organisationer, myndigheder samt de kommunale parter.
Vurdering af konsekvenser af lovforslaget Positive konsekvenser/  

 Mindre udgifter Negative konsekvenser/  

 Merudgifter Økonomiske og administrative konsekvenser for  

 staten Ingen Ingen Økonomiske og administrative konsekvenser for kommuner  

 og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte  

 bestemmelser Til § 1 Til nr. 1 Ændringen af lovens §§ 4 og 6 betyder, at  

 kommunerne ikke længere er forpligtet til at ansætte læger  

 til at varetage opgaverne, men alene er ansvarlige for, at opgaverne  

 udføres.
Alle børn skal således fortsat efter § 4  

 tilbydes 2 forebyggende lægelige helbredsundersøgelser, og  

 børn med særlige behov skal fortsat tilbydes  

 lægeundersøgelser efter § 6, men kommunalbestyrelsen kan  

 organisere tilbudene på den måde, man finder  

 hensigtsmæssig.
Kommunalbestyrelsen kan fortsat selv ansætte  

 læger til at varetage opgaverne, hvis man ønsker det, men kan  

 også indgå aftale med eksempelvis en eller flere praktiserende  

 læger om varetagelse af opgaverne.
 Den større fleksibilitet for kommunerne i  

 tilrettelæggelsen af ordningen skal medvirke til, at flere børn  

 får mulighed for at modtage et lægeligt tilbud fra den kommunale  

 sundhedstjeneste.
Til nr. 2 Ændringen betyder, at kommunerne ikke længere  

 er forpligtet til at ansætte læger, sundhedsplejersker,  

 sygeplejersker og andet personale, men alene er ansvarlige for, at opgaverne  

 udføres.
Det står således kommunalbestyrelsen frit for at  

 organisere den kommunale sundhedstjeneste på den måde, man finder  

 hensigtsmæssig.
 Bestemmelsens stk. 2 fastslår samtidig, at de  

 personer, som kommunalbestyrelsen beslutter at anvende til udførelse  

 af opgaver i de forebyggende sundhedsordninger   uanset om de er kommunalt  

 ansatte eller privat praktiserende   udgør den kommunale  

 sundhedstjeneste.
Til nr. 3 Ændringen giver mulighed for, at der ved en kommende  

 ændring af bekendtgørelse om forebyggende sundhedsordninger for  

 børn og unge bliver skabt hjemmel til, at de relativt få  

 børn, der opholder sig sammen med en af forældrene i en  

 institution uden for bopælskommen, bliver omfattet af sundhedsplejen  

 på det sted, hvor institutionen er beliggende   og ikke i  

 bopælskommunen, jf. § 11, stk. 1. I dag er kun børn  

 på kriminalforsorgens institutioner omfattet af institutionskommunens  

 sundhedspleje.
Børn, der opholder sig på andre institutioner,  

 f.eks. på et mødrehjem eller på et hjem for voldsramte  

 kvinder, vil i praksis i dag i vidt omfang være afskåret fra det  

 kommunale sundhedstilbud, når de befinder sig på en institution  

 uden for bopælskommunen.
Til nr. 4 Ændringen er en konsekvens af, at kommunerne ikke  

 længere er forpligtet til at løse opgaverne ved hjælp af  

 kommunalt ansat personale.
Da visse af opgaverne i de forebyggende  

 sundhedsordninger imidlertid er opgaver, der skal udføres af en  

 sundhedsplejerske, bør der fortsat være hjemmel til, at  

 Sundhedsstyrelsen kan give dispensation for anvendelse af sundhedsplejersker,  

 så sygeplejersker, hvis særlige grunde gør sig  

 gældende, kan varetage opgaverne.
Til nr. 5 Der er alene tale om en redaktionel ændring, idet  

 henvisningen rettelig burde havde været til § 3 og ikke  

 § 4.
Til nr. 6 Der er alene tale om en redaktionel ændring.  

 Udgifter til bistand, der ydes efter § 8, afholdes af den kommune, hvor  

 skole, daginstitution m.fl. er beliggende, hvorfor der rettelig ikke burde  

 have været en henvisning i § 18, stk. 2, 1. pkt. til  

 § 8. Affattelsen af 2. pkt. er en konsekvens af ændringen af  

 § 18, stk. 2, 1. pkt.
Til § 2 Det foreslås, at loven træder i kraft den 1.  

 oktober 2002. Hermed vil de kommuner, der ikke i dag har kunnet få  

 ansat læger, tidsmæssigt få mulighed for at indgå  

 aftale eksempelvis med praktiserende læger om at varetage opgaver  

 på området.
Til § 3 Loven gælder ikke for Færøerne eller  

 Grønland.
 For Færøernes vedkommende kan loven  

 sættes i kraft ved kongelig anordning med de afvigelser, som de  

 særlige færøske forhold tilsiger.
 For Grønlands vedkommende er kompetencen til at  

 fastsætte regler inden for sundhedslovgivningen overgået til  

 hjemmestyrets myndigheder, jf. § 1 i lov nr. 369 af 6. juni 1991 om  

 sundhedsvæsenet i Grønland. Ønsker Grønlands  

 Hjemmestyre regler af tilsvarende indhold gennemført i  

 Grønland, må dette ske ved landstingsforordning.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 438 af 14. juni 1995 om forebyggende sundhedsordninger for  

 børn og unge foretages følgende ændringer:
§ 4. Alle børn i den undervisningspligtige alder skal  

 tilbydes 2 forebyggende helbredsundersøgelser ved en kommunalt ansat  

 læge.
Den første helbredsundersøgelse skal tilbydes i  

 barnets første skoleår.
Den anden helbredsundersøgelse  

 skal tilbydes umiddelbart før undervisningspligtens ophør.
 1. I §§ 4 og 6, stk. 1, udgår:  

 »kommunalt ansat«.
 6. Børn og unge med særlige behov skal indtil  

 undervisningspligtens ophør tilbydes en øget indsats, herunder  

 en øget rådgivning samt yderligere forebyggende  

 undersøgelser ved sundhedsplejerske eller kommunalt ansat  

 læge.
 2. § 12 affattes således:
 § 12. Kommunalbestyrelsen ansætter læger,  

 sundhedsplejersker, sygeplejersker og andet personale til at varetage  

 kommunens opgaver efter denne lov.
 »§ 12. Kommunalbestyrelsen er ansvarlig for opfyldelse af de  

 kommunale forpligtelser efter denne lov.
 Stk. 2. De i stk. 1 omhandlede personer udgør den  

 kommunale sundhedstjeneste.
 Stk. 2. Læger, sundhedsplejersker, sygeplejersker og  

 andet personale, som varetager kommunale opgaver efter loven, udgør  

 den kommunale sundhedstjeneste«.
 § 4. Sundhedsministeren kan fastsætte nærmere  

 regler om de kommunale forpligtelser efter denne lov, herunder til  

 børn i kriminalforsorgens institutioner.
 3. I § 14, stk. 1, udgår:  

 »kriminalforsorgens«.
§ 14. - - - Stk. 3. Sundhedsstyrelsen kan fastsætte regler om  

 uddannelsen af personalet i den kommunale sundhedstjeneste, og i  

 særlige tilfælde kan Sundhedsstyrelsen dispensere fra kravet om  

 ansættelse af sundhedsplejersker.
 4. I § 14, stk. 3, ændres »dispensere fra  

 kravet om ansættelse af sundhedsplejersker« til: »godkende, at opgaver,  

 der i loven er henlagt til en sundhedsplejerske, varetages af en  

 sygeplejerske«.
 § 15. Den alment praktiserende læge skal i forbindelse  

 med de forebyggende helbredsundersøgelser efter § 4 søge  

 at indhente samtykke til, at lægen videregiver oplysninger om barnets  

 helbredsforhold til den kommunale sundhedstjeneste.
 5. I § 15, stk. 1, ændres »§ 4« til:  

 »§ 3«.
§ 18. - - - 6. § 18, stk. 2, affattes således:
Stk. 2. Udgifter efter §§ 2, 4, 6, 7 og 8 afholdes af  

 bopælskommunen.
Ydelser, der tilbydes i henhold til § 11,  

 stk. 2, afholdes af den kommune, hvor skolen er beliggende.
»Stk. 2. Udgifter efter §§ 2, 4, 6 og 7 afholdes af  

 bopælskommunen.
Ydelser, der ydes i henhold til §§ 8 og 11,  

 stk. 2, afholdes af den kommune, hvor institutionen eller skolen er  

 beliggende«.
