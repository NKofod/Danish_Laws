Bekendtgørelse om ændring af bekendtgørelse om generel  

 detailhandelsuddannelse § 1 I bekendtgørelse nr. 639 af 1. juli 1996 om generel  

 detailhandelsuddannelse, som ændret ved bekendtgørelse nr. 601 af 9. juli  

 1997,  

 foretages følgende ændringer:
 1.  


  

 § 26, stk. 2-4,  

  

 affattes således:
»  

 Stk. 2.  

  

 Skolen  

 beslutter, hvornår bedømmelsen af projektet finder sted.
Skolen  

 tilrettelægger  

 forløbet i samråd med det lokale uddannelsesudvalg.
Stk. 3.  

  

 Prøven omfatter  

 en mundlig eksamination af den enkelte elev eller en gruppe af elever under  

 medvirken af een censor.
Censor skal have relevant erhvervserfaring og  

 udpeges  

 af skolen.
Stk. 4.  

  

 Elevens  

 præstation bedømmes ved een karakter, der er udtryk for en samlet vurdering  

 af  

 projektet og den mundtlige præstation.
Gennemføres projektarbejdet som et  

 gruppearbejde, skal den enkeltes præstation bedømmes individuelt.«.
 2.  


  

 Bilag 5  

  

 af juli 1996 erstattes af bilag  

 5 af maj 2000.
§ 2 Stk. 1.  

  

 Bekendtgørelsen træder i kraft den 1. juli 2000.
 Stk. 2.  

  

 Skolen  

 fastsætter i øvrigt efter samråd med det lokale uddannelsesudvalg fornødne  

 overgangsordninger for elever, der på ikrafttrædelsestidspunktet er i gang  

 med  

 uddannelsen.
Undervisningsministeriet, den 26. maj  

 2000 P.M.V.Ivan SørensenStyrelseschef /Arne Andreasen Bilag 5 Bekendtgørelse om generel detailhandelsuddannelse Maj 2000 Fagprøve Bilaget omfatter formål og rammer for fagprøven efter § 26.
1. Formål Fagprøven har til formål at evaluere elevens opnåede  

 faglige, generelle og personlige kvalifikationer inden for det pågældende  

 fagområde og til at vise, at eleven er i stand til at anvende denne viden ved  

 løsning af en given opgave.
 Sigtet med fagprøven er, at eleven skal kunne formulere en  

 idé, fastsætte mål, planlægge og gennemføre en aktivitet inden for et  

 afgrænset  

 arbejdsområde på praktikstedet.
 Ved idéudvikling, planlægning og gennemførelse af  

 aktiviteten skal eleven kunne inddrage teoretiske og praktiske forhold fra  

 hele  

 uddannelsen, herunder information af og samarbejde med andre i processen.  

 Inden  

 for de givne rammer skal eleven kunne forholde sig til helhed og sammenhænge  

 og  

 kunne fordybe sig i et mere afgrænset problemfelt af relevans for elevens  

 uddannelse og arbejdsområde.
 Endelig skal eleven kunne evaluere egen indsats i forhold  

 til de fastsatte mål.
2. Organisering af fagprøven Fagprøven gennemføres som et projekt, der forberedes i den  

 næstsidste skoleperiode, hvor eleven udarbejder sin problemformulering i  

 samarbejde med en lærer.
Elevens praktikvirksomhed eller hvis projektet  

 gennemføres som et gruppearbejde, elevernes praktikvirksomhed, inddrages i  

 problemformuleringen, således at eleven får mulighed for støtte og bistand i  

 virksomheden til det videre arbejde.
 I den efterfølgende praktikperiode skal eleven have mulighed  

 for informationssøgning i virksomheden eller på anden måde inddrage konkret  

 viden og information fra praktikvirksomheden i forbindelse med  

 fagprøveprojektet.
Hvis den gennemførte aktivitet skal vurderes ud fra fysiske  

 forhold, herunder salgsopstillinger, brug af farver mv., skal elevens  

 afsluttende produkt indeholde dokumentation i form af farvefoto.
Eleven kan  

 aflevere en del af produktet i anden form eller på andre medier end en  

 skriftlig rapport.
Udgifterne skal være budgetteret i forbindelse med  

 problemformuleringen og være akcepteret at blive afholdt af  

 praktikvirksomheden.
 I den sidste skoleperiode i elevens uddannelse færdiggøres  

 projektet, der skal omhandle både praksisrelaterede og teoretiske  

 overvejelser  

 og resultater.
 I den sidste skoleperiode har eleven krav på den vejledning,  

 som følger af de normale regler for undervisningens gennemførelse og som på  

 grundlag af bekendtgørelsen er beskrevet i skolens lokale undervisningsplan.
 I færdiggørelsesperioden skal skolens lokaler og øvrige  

 undervisningsudstyr inden for normal undervisningstid så vidt muligt være til  

 rådighed for eleven.
3. Opgavens omfang og aflevering Opgaven afleveres på den måde, som det er forudsat i  

 problemformuleringen.
Skolen fastsætter tidspunktet for afleveringen af  

 opgaven, således at eksaminator og censor har mulighed for at sætte sig ind i  

 produktet inden den mundtlige eksamination finder sted.
4. Bedømmelse Bedømmelsen består af en helhedsvurdering af elevens  

 generelle og faglige kvalifikationer på grundlag af det afleverede produkt.
