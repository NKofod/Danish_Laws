Fremsat den 10. marts 2005 af  

 Christian H.
Hansen (DF), Kim Christiansen (DF),  

 Kristian Thulesen Dahl (DF),  

 Pia Kjærsgaard (DF), Morten Messerschmidt (DF),  

 Hans Kristian Skibby (DF) og Peter Skaarup&nbsp  

 ;(DF) Forslag til folketingsbeslutning om  

 forbud mod slagtning og aflivning af dyr uden forudgående bedøvelse Folketinget pålægger regeringen inden udgangen af 2005 at  

 fremsætte forslag om ændring af dyreværnsloven, således at det bliver forbudt  

 at foretage slagtning og aflivning af dyr uden forudgående bedøvelse.
Bemærkninger til forslaget Forslaget med samme tema er velkendt og har senest været til  

 behandling i folketingsåret 1999-2000, hvor tre forslag, L 29 fra SF, L 82  

 fra  

 Dansk Folkeparti og L 83 fra Frihed 2000 var samlet til behandling.
Der  

 henvises til Folketingstidende 1999-2000, tillæg A side 1307 og 1309 (L 49),  

 side  

 2165 og 2166 (L 82) og side 2167 og 2170 (L 83).
 Under førstebehandlingen af de tre forslag meddelte ordføreren for  

 Venstre og ordføreren for Det Konservative Folkeparti deres støtte til  

 forslagene.
 Frihed 2000 er ikke længere repræsenteret i Folketinget, men  

 partierne Venstre, Det Konservative Folkeparti og SF samt Dansk Folkeparti  

 har  

 i dag tilsammen en styrke på 105 mandater.
Beslutningsforslaget pålægger regeringen inden udgangen af 2005 at  

 fremsætte forslag om ændring af dyreværnsloven, således at det bliver forbudt  

 at foretage slagtning og aflivning af dyr uden forudgående bedøvelse Det kan ske ved, at der i dyreværnsloven indsættes følgende nye  

 bestemmelse i § 13, stk. 2:
»Dog kan ministeren ikke  

 give tilladelse til aflivning af de i 1. pkt. nævnte visse større dyr uden  

 forudgående bedøvelse.« Loven bør have virkning fra den 1. juli 2006.
 Forslagsstillerne er opmærksomme på, at der gennem Folketingets  

 Retsudvalg den 24. oktober 2003 (alm. del  bilag 78) er stillet  

 spørgsmål til  

 Det Dyreetiske Råd vedrørende en ny udtalelse om emnet »rituelle  

 slagtninger«.  

 Justitsministeren har i oktober 2004 oplyst, at rådet forventer at afgive en  

 udtalelse umiddelbart efter nytår, jf. svar på alm. del  spørgsmål 11  

 (folketingsåret 2004-05, 1. samling). Når rådets udtalelse foreligger, ønsker  

 forslagsstillerne, at denne indgår i den almindelige behandling af dette  

 beslutningsforslag.
Skriftlig fremsættelse Christian H.
Hansen  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbud mod slagtning og aflivning af dyr uden  

 forudgående bedøvelse.
(Beslutningsforslag nr.
B 11).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
