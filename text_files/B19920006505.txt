 I medfør af § 13, § 15, stk.1, § 17, stk. 1 og 2, og 35 i lov nr. 814 af  

 21 december 1988 om husdyrsygdomme fastsættes:
 § 1.  Handelsmænd, slagtere og andre, herunder  

 selskaber, foreninger m.v., der handler med klovbærende dyr, skal lade sig  

 registrere hos kredsdyrlægen i det amt, de er hjemmehørende, med angivelse af  

 navn, adresse og telefonnummer.
§ 2.  I forbindelse med omsætning af klovbærende dyr  

 skal de i § 1 nævnte personer og selskaber m.v. gøre optegnelse over købers  

 og sælgers navn og adresse, handelstidspunkt og handelssted.
Endvidere skal  

 optegnelsen indeholde sådanne oplysninger om det enkelte dyr, at det klart  

 kan identificeres.
 § 3.  Vognmænd og andre, der transporterer klovbærende  

 dyr skal gøre optegnelse herom med angivelse af dato for transporten og navn  

 og adresse på afsender og modtager af dyrene.
§ 4.  Ved enhver flytning af klovbærende dyr fra eller  

 til en besætning skal besætningsejeren (brugeren) gøre optegnelse over  

 afgangen henholdsvis tilgangen til besætningen.
Optegnelsen skal omfatte:
 § 5.  De i §§ 2-4 angivne registreringer kan ske i  

 forbindelse med driftsmæssige optegnelser (f.eks. momsregnskab).  

 Oplysningerne skal opbevares i mindst 5 år fra registreringstidspunktet og  

 skal på begæring forevises veterinærmyndighederne.
 § 6.  Overtrædelse af §§ 1-5 straffes med bøde.
Stk. 2.  Efter husdyrsygdomslovens § 36 kan der for  

 overtrædelser, der begås af aktieselskaber, andelsselskaber, anpartsselskaber  

 eller lignende pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab , jf. § 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.
 § 7.  Bekendtgørelsen træder i kraft den. 17. februar  

 1992. Samtidig ophæves bekendtgørelse nr. 570 af 11. december 1980 om  

 registrering af af- og tilgang af kvæg og svin i besætninger og § 2 i  

 bekendtgørelse nr. 908 af 15. december 1987 om foranstaltninger mod smitsomme  

 sygdomme hos husdyrene.
