Indsigelse mod patentansøgning vedrørende »byggesæt med  

 byggeklodser« blev afvist af Patentdirektoratet, p.g.a. ændrede  

 patentkrav i ansøgningen.
Sagen blev indbragt for Patentankenævnet, der  

 udtalte, at idet patentkravets kendetegnende træk ikke fandtes at frembyde  

 nogen særlig teknisk virkning, der væsentligt adskilte de omhandlede  

 byggeklodser fra de modholdte, blev ansøgningen afslået.
År 1986, den 23. januar afsagde patentankenævnet (Beyer, Grønning-Nielsen,  

 Franck, Asger Nielsen, Niordson) følgende k e n d e l s e i sagen j.nr.
P. 11/84: Klage fra Lego A/S, Billund, v/Patentbureau Hofman-Bang & Boutard over patentdirektoratets afgørelse af 15. februar 1984 af patentansøgning nr.  

 4492/71 fra Jose Maria Arnau Pibet, Spanien, v/Patentbureau Magnus Jensens Eftf.
 Den 26. maj 1975 fremlagdes under nr. 131.093 en den 14. september 1971  

 indleveret ansøgning om patent på »Byggesæt med byggeklodser«.
 De fremlagte krav lød således:
»Byggesæt med byggeblokke bestående af en hul kasse (1) uden bund og  

 med på kassens låg anbragte rækker af ydre fremspring (2) og indre fremspring  

 (3), k e n d e t e g n e t ved, at de ydre fremspring (2) har et centralt hul  

 (4), hvis diameter er lig diameteren (DI) af de indre fremspring (3), at  

 afstanden mellem to nabofremspring overalt er den samme, og at fremspringene  

 er placerede således, at den indvendige bredde (m) af kassen (1) er givet ved  

 udtrykket Den 12. juni 1975 nedlagde Lego A/S, Billund, indsigelse mod udstedelse af  

 patent, idet selskabet modholdt italiensk patent nr. 752.580 og tysk  

 brugsmønster nr. 6.807.491.
 Ansøgeren indleverede ved skrivelse af 16. december 1975 følgende ændrede  

 krav:
»Byggesæt med byggeblokke, bestående af en hul kasse (1) uden bund og  

 med på kassens låg anbragte ydre fremspring (2) med et centralt hul (4) og  

 indre fremspring (3), hvis akser er placeret mellem de ydre fremsprings (2)  

 akser og hvilke indre fremspring (3) kan optages i nævnte centrale huller  

 (4), k e n d e t e g n e t ved, at forholdet mellem diameteren (DE) af ydre  

 fremspring og diameteren (DI) af indre fremspring er og at afstanden mellem kassens sidevægge er et multiplum af de indre  

 fremsprings akseafstand.« Indsigeren anførte hertil i skrivelse af 13. april 1976 bl.a.:
 »Dernæst skal det påpeges, at det i patentkravet af 16. december 1975  

 omhandlede er i strid med Patentbekendtgørelsens § 17, stk. 1.
 Hermed forholder det sig således:
 Det nævnte patentkrav indeholder to kriterier:
(1) diameterforholdet DE/DI = 3 og (2) at afstanden mellem kassens sidevægge er et multiplum af de indre  

 fremsprings akseafstand.
Kriteriet (1) er ikke i basisdokumentet angivet som en væsentlig  

 ejendommelighed, der er karakteristisk for det patentansøgte byggesæt.
Dette  

 diameterforhold er nemlig både i basisdokumentet og i fremlæggelsesskriftet  

 nævnt rent eksempelvis altså som en mulighed blandt mange andre.
Der er intet  

 forklaret om, at detop dette diameterforhold har en særlig betydning, at det  

 betinger en særlig virkning, eller at det drejer sig om en foretrukken  

 udførelsesform.
Der er således ikke i basisakterne noget holdepunkt for nu at  

 ophøje dette arbitrært valgte diameterforhold til et væsentligt kendetegn for  

 den i fremlæggelsesskriftet beskrevne opfindelse.
 Med hensyn til Kriteriet (2) forholder det sig helt enkelt således, at der  

 intetsteds hverken i basisdokumentet eller i fremlæggelsesskriftet er angivet  

 noget om forholdet mellem afstanden mellem kassens sidevægge og »de  

 indre fremsprings akseafstand« - hvad der end skal forstås ved denne  

 ubestemte angivelse, jfr. nedenfor.
 I denne forbindelse skal det yderligere påpeges, at kravet ligeledes - og  

 af de samme grunde - er i strid med Patentbestemmelserne § 23, A stk. 2.
Allerede i medfør af de nævnte patentretlige bestemmelser må ansøgningen  

 derfor afslås.' Efter at ansøgeren havde fremsat ændrede krav af 23. november 1977 og af  

 30. september 1982, fremsattes ved skrivelse af 3. februar 1984 følgende nye  

 krav:
»Byggesæt med byggeblokke bestående af en hul kasse (1) uden bund og  

 med på kassens låg anbragte rækker af ydre fremspring (2) og indre fremspring  

 (3), hvilke ydre fremspring (2) har et centralt hul (4), hvis diameter er lig  

 med diameteren (DI) af de indre fremspring (3), og hvor fremspringene er  

 placerede således, at afstanden mellem to nabofremspring over alt er den  

 samme, og at den indvendige bredde (m) af kassen (1) er givet ved udtrykket m  

 = f DE + (f - 1) DI, hvor f er antallet af langsgående rækker af ydre fremspring, DE er  

 diameteren af de ydre fremspring, og DI er diameteren af de indre fremspring,  

 k e n d e t e g n e t ved, at forholdet mellem diameteren (DE) af ydre  

 fremspring (2) og diameteren (DI) af indre fremspring (3) er DE/DI = 3.
 Patentdirektoratet besluttede derefter ved skrivelse af 15. februar 1984  

 at meddele patent på grundlag af de senest fremsatte krav, idet indsigelsen  

 afvistes med følgende begrundelse:
 »Som opfindelsen fremgår af det nu opstillede patentkrav, ses de af  

 Dem fremdragne trykskrifter ikke at være hindrende for patentudstedelse, idet  

 indholdet af kravets kendetegnende del ikke ses at kunne udledes heraf.
Det bemærkes endvidere, at omend indholdet af patentkravets kendetegnende  

 del ikke er angivet i de oprindelige patentkrav og kun fremgår af den  

 oprindelige beskrivelses specielle del, så må den heri omhandlede  

 foranstaltning gående ud på, at forholdet mellem de ydre fremsprings diameter  

 og de indre fremsprings diameter er 3, dog anses for at have betydning for  

 opnåelse af det i den oprindelige beskrivelse angivne formål, nemlig at opnå  

 et større antal kombinationsmuligheder.
For opnåelse af alle de på tegningens  

 figurer 4-11 viste kombinationsmuligheder må den i det nu opstillede  

 patentkravs kendetegnende del angivne foranstaltning anses for at være en  

 nødvendig forudsætning, og denne foranstaltning ses på denne baggrund at  

 kunne udledes af ansøgningens basisdokumenter.
De i indsigelsen fremsatte  

 påstande ses derfor ikke at udgøre en hindring for udstedelse af  

 patent.« Denne afgørelse har klageren ved skrivelse af 10. april 1984 indbragt for  

 patentankenævnet.
 I skrivelse af 5. juli 1984 har klageren nedlagt påstand om, at  

 ansøgningen afslås dels fordi ansøgeren, når henses til, hvad der er kendt  

 fra dansk patent nr. 98.227, italiensk patent nr. 752.580 og tysk  

 brugsmønster nr. 6.807.491 ikke beskriver en patenterbar opfindelse, dels  

 fordi de ændrede krav af 3. februar 1984 er i strid med handelsministeriets  

 bekendtgørelse nr. 481 af 20. december 1967, § 17, stk. 1 og 3.
 Ansøgeren har i skrivelse af 12. oktober 1984 meddelt, at han afstår fra  

 at udtale sig om ankebegrundelsen.
 Sagen har været behandlet i nævnets møde den 16. december 1985.
 Nævnet udtaler:
Idet kravets kendetegnende træk i angivelsen af diameterforholdet og  

 afstanden mellem kassens sidevægge - ikke findes at frembyde nogen særlig  

 teknisk virkning, der væsentligt adskiller de omhandlede byggeblokke fra de  

 modholdte, tages klagerens påstand til følge hvorefter bestemmes:
 Ans. nr. 4492/71 afslås.
