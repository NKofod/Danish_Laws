Arbejdsformidlingskontorerne Efter stedfundne forhandlinger med arbejdsformidlingskontorernes  

 personaleorganisationer fastsættes til uddybning af de i finansministeriets  

 cirkulære af 13. april 1982 om aftale om godtgørelse af merudgifter ved  

 tjenesterejser i Danmark (bortset fra Grønland) og på Færøerne indeholdte  

 regler følgende retningslinier:
 Dagpenge og timepenge kan kun oppebæres under tjenesterejser såfremt alle  

 nedennævnte betingelser samtidigt er opfyldt.
1. Rejsen skal strække sig ud over den kommune, hvori  

 den pågældende medarbejders faste tjenestested er beliggende.
København og  

 Frederiksbergs kommuner regnes her for eet område.
 2. Rejsen skal foretages i andet øjemed end at komme  

 fra et fast tjenested til et andet fast tjenested.
 3. Rejsen skal strække sig ud over 8 km fra det faste  

 tjenestested.
 4. Rejsen skal have en varighed af mindst 5 timer.
 Ved et fast tjenestested forstås, det eller de faste  

 arbejdsformidlingskontorer hvor en ansat efter en forud tilrettelagt  

 tjenestefordeling er pligtig til regelmæssigt at gøre tjeneste f. eks.  

 dagligt, ugentligt eller månedligt.
 Afløsning under sygdom og ferie betragtes ikke som tilrettelagt  

 tjenestefordeling.
 AF-cirkulære nr. 185/80 af 10/10 1980 ophæves hermed.
 Det bemærkes, at finansministeriet fortsat har foranstående regler til  

 overvejelse og at der derfor tages forbehold over resultatet af disse  

 overvejelser.
 P.D.V.
 E.B.
