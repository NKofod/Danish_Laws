 Skattedepartementet har efter indstilling fra ligningsrådet tiltrådt  

 følgende retningslinier for administrative bødefastsættelser ved skatteyderes  

 overtrædelse af skattekontrollovens § 13:
 1. Ved forsætlige overtrædelser fastsættes bøden  

 normalt til 2 gange de for lidt erlagte indkomst- og formueskatter.
 Ved grov uagtsomhed udgør normalbøden 1 gang de for lidt erlagte skatter.
 2. Ved forskydningsdifferencer fastsættes bøden  

 normalt til 1 gang, når der foreligger forsæt, og 1/2 gang, når der  

 foreligger grov uagtsomhed.
 3. Ved indkomstdifferencer, der i alt er mindre end  

 20.000 kr., fastsættes bøden ved forsætlige forhold efter følgende satser:
 Foreligger der alene grov uagtsomhed, udgør bøden halvdelen af de nævnte  

 satser.
 Foreligger der både forsæt og grov uagtsomhed, og er den samlede  

 difference under 20.000 kr., udfindes først bødesatsen for den samlede  

 ansvarspådragende indkomstdifference, hvorefter bøden for det forsætlige  

 forhold beregnes efter satsen, medens bøden for det groft uagtsomme forhold  

 beregnes som halvdelen af denne sats.
 4. For forsøg udgør bøden halvdelen af de ovennævnte  

 satser.
 5. Bøden nedrundes til nærmeste antal hele hundrede  

 kroner.
 6. Såfremt der foreligger flere arter af differencer,  

 forholdes der ved beregningen af de bødegivende skatter på følgende måde:
a. først tillægges de ikke ansvarspådragende, konkrete differencer, hvori  

 der ikke indgår noget ligningsmæssigt skøn, b. dernæst tillægges de differencer, der skyldes grov uagtsomhed, og c. endelig tillægges de differencer, der skyldes forsætlige forhold.
 Ikke ansvarspådragende skønsmæssige forhøjelser holdes uden for denne  

 skatteberegning.
 7. Hvis den samlede ansvarspådragende  

 indkomstdifference er mindre end 4.000 kr., eller bøden til staten ikke udgør  

 mindst 1.000 kr., kan sagen afsluttes med en meddelelse til skatteyderen om,  

 at man har konstateret en overtrædelse, og at der efter omstændighederne ikke  

 vil blive foretaget yderligere, men at der i tilfælde af gentagen  

 overtrædelse vil blive gjort ansvar gældende.
 Der kan forholdes på tilsvarende måde, hvor strafansvar i øvrigt ikke  

 findes at burde gøres gældende.
 8. I tilfælde, hvor en skatteyder kan anses for  

 »selvmelder« (straffelovens § 84, stk. 1, nr. 9), nedsættes bøden  

 til en trediedel.
 Disse sager kan, uanset differencens størrelse, afsluttes administrativt,  

 forudsat at der ikke foreligger overtrædelse af straffelovens § 289.
 9. Ved beregning af bøder efter dette cirkulære kan  

 der tages hensyn til reglerne i straffelovens 10. kapitel om straffens  

 fastsættelse, især § 80, jfr. § 51, stk. 3, jfr. i øvrigt SD-cirkulære  

 1980-25.
10. Hvis der foreligger et forsætligt forhold, og det  

 i alt unddragne beløb i skatter og eventuel merværdiafgift m.v. overstiger  

 100.000 kr., kan sagen ikke afsluttes administrativt.
Der bortses fra  

 selskabsskat i det omfang, den samme indkomst er lagt til grund for  

 beskatning i såvel selskabet som hos en hovedaktionær (-anpartshaver).
 Hvis den pågældende er fyldt 70 år ved sagens afslutning, eller sygdom gør  

 det overvejende sandsynligt, at en eventuelt idømt frihedsstraf ikke kommer  

 til afsoning, kan sagen dog afsluttes administrativt med en bøde på 2 gange  

 den unddragne skat, medmindre der foreligger en overtrædelse af straffelovens  

 § 289.
 11. Vedrører en bødesag alene forhold, der ved sagens  

 afslutning er ældre end 5 år, kan bøden nedsættes indtil halvdelen af normal  

 bøde eller eventuelt under særlig formildende omstændigheder helt bortfalde.
 12. Cirkulæret træder i kraft den 1. november 1986.  

 Bestemmelserne i punkt 1-11 finder anvendelse i sager, der ikke er endligt  

 afgjort ved ikrafttrædelsen.
 Ved endelig afgørelse forstås skatteyderens underskrift på bødeforelæg  

 eller endelig dom i en straffesag.
 Der foretages ikke ændringer i afgørelser, der er endelige på  

 ikrafttrædelsestidspunktet, men endnu ikke fuldbyrdede.
 SD-cirkulære 1983-36 ophæves.
