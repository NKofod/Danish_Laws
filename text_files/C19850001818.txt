 I medfør af § 12, stk. 3, i lov nr. 284 af 6. juni 1984 om betalingskort  

 m.v. fastsættes:
§ 1  Betalingskortudvalget består af en formand, en  

 næstformand og 7 andre medlemmer, som udnævnes af industriministeren for  

 indtil 3 år ad gangen.
Formanden, næstformanden og et af medlemmerne skal  

 repræsentere juridisk, økonomisk og teknisk sagkundskab og være uafhængige af  

 betalingsformidlingsinteresser.
Af de øvrige 6 medlemmer udnævnes et medlem  

 efter indstilling fra Forbrugerrådet, et medlem efter indstilling fra  

 Arbejderbevægelsens Erhvervsråd, et medlem efter indstilling fra Danmarks  

 Sparrekasseforening og Den Danske Bankforening, et medlem til repræsentation  

 af betalingskortinteresser, et medlem fra det kriminalpræventive råd.
 Stk. 2  Et udvalgsmedlem skal udtræde af udvalget ved  

 udgangen af det år, hvori den pågældende fylder 70 år.
 Stk. 3  Er et medlem gennem længere tid forhindret i at  

 deltage i udvalgets arbejde, kan industriministeren udnævne en stedfortræder.
 § 2  Betalingskortudvalget er et rådgivende udvalg,  

 der skal bistå forbrugerombudsmangen ved på forbrugerombudsmandens  

 foranledning at afgive udtalelser til brug ved dennes administration af  

 betalingskortloven, herunder særlig om principielle spørgsmål, og når  

 afgørelser skal træffes på grundlag af skøn, der ikke nærmere er fastlagt ved  

 domstols- eller administrativ praksis.
§ 3  Formanden tilrettelægger og leder udvalgets  

 møder.
Formanden påser, at de sager der forelægges udvalget fremmes med  

 tilbørlig hurtidhed, og kan efter omstændighederne bestemme, at en sag  

 behandles skriftligt.
 Stk. 2  Ved formandens forfald træder næstformanden i  

 dennes sted.
§ 4  Udvalget afholder møde, så ofte formanden finder  

 anledning dertil.
Møde afholdes endvidere, såfremt der fremsættes begræning  

 herom af forbrugerombudsmanden.
Stk. 2  Formanden drager omsorg for mødernes  

 indkaldelse.
Indkaldelse skal så vidt muligt ske skriftligt og med minst en  

 uges varsel.
 Stk. 3  Med mødeindkaldelsen skal følge dagsorden, der  

 så vidt muligt skal indeholde angivelse af de sager, der kommer til  

 behandling og være behandling og være bilagt det efter formanden skøn  

 fornødne materiale.
§ 5  Formanden drager omsorg for, at der udfærdiges  

 referat af udvalgets møder og at udvalgets udtalelser meddeles  

 forbrugerombudsmanden.
Formanden underskriver på udvalgets vegne.
Et  

 mindretal kan begære sin afvigende mening anført i referatet og i udvalgets  

 udtalelser.
 § 6  Udvalgets sekretariatsopgaver varetages af  

 forbrugerombudsmanden.
Stk. 2  Forbrugerombudsmanden eller dennes  

 stedfortræder, samt udvalgets sekretær deltager i udvalgets møder med  

 taleret.
Efter formandens bestemmelse kan andre af forbrugerombudsmandens  

 medarbejdere deltage i møderne.
 § 7  Personer, der deltager i udvalgets møder eller på  

 anden måde er knyttet til dets virksomhed, er forpligtet til overfor  

 uvedkommende at hemmeligholde, hvad de herigennem bliver vidende om, jfr.  

 borgerlig straffelovs §§ 152 og 264b.
 § 8  Denne forretningsorden træder i kraft den 14.  

 februar 1985.
