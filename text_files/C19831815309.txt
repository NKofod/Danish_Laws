 1. Efter hidtidig praksis har der ikke været fradrag  

 ved formueopgørelsen for uforfaldne skatter, jf. ligningsvejledningen 1982, N  

 4.1.
 Ved kendelse af 19. april 1983 har landsskatteretten imidlertid anerkendt,  

 at restskat, der er pålignet i slutligningsåret, påhviler den skattepligtige  

 som en aktuel gæld, der i henhold til statsskattelovens § 13, a, vil kunne  

 bringes til fradrag ved formueopgørelsen, uanset den ikke på  

 formueopgørelsestidspunktet er forfalden.
 Landsskatteretskendelsen vil ikke blive indbragt for domstolene.
2. Herefter kan den restskat, der er angivet på  

 slutopgørelsen, fradrages ved opgørelsen af den skattepligtige formue for det  

 indkomstår, hvori slutopgørelsen er modtaget.
Dette gælder også, selv om  

 beløbet ikke opkræves særskilt, men henføres som yderligere tilsvar for det  

 efterfølgende år.
 Restskat er fradragsberettiget, når der er givet henstand med betalingen,  

 også selv om henstanden er givet på grund af klagebehandling.
 Der er fortsat ikke fradragsret for indkomstårets beregnede restskat.
 3. De skattelignende myndigheder anmodes om at  

 foranledige formueansættelser, hvor der ikke er godkendt fradrag for restskat  

 som anført, nedsat i overensstemmelse med ovenstående, såfremt der fremsættes  

 begæring herom, eller forholdet i øvrigt er skattemyndighederne bekendt, og  

 der ikke er forløbet mere end 5 år fra udløbet af det pågældende indkomstår,  

 jf. skattestyrelseslovens § 29, stk. 4.
