Vejledning  

 om anvendelse af injicerbar metadon i forbindelse med substitutionsbehandling 1. Indledning I en aftale som regeringen og satspuljepartierne har  

 indgået om udmøntning af satspuljen for 2006 på narkotikaområdet er der afsat  

 midler til indførelse af metadoninjektion som behandlingsmulighed.
I aftalen  

 forudsættes en koordineret monitorering af behandlingsformen.
 På den baggrund har Sundhedsstyrelsen udarbejdet denne  

 vejledning, der er et supplement til styrelsens cirkulære nr. 12 af den 13.  

 januar 2003 med tilhørende vejledning om lægers ordination af  

 afhængighedsskabende lægemidler.
Formålet med vejledningen er nærmere at præcisere den  

 omhu og samvittighedsfuldhed, lægen skal udvise i forbindelse med behandling  

 med injicerbar metadon.
I vejledningen beskrives, på hvilken indikation  

 injicerbar metadon kan gives, hvilke undersøgelser lægen skal foretage, inden  

 behandlingen iværksættes, samt krav til selve behandlingen, herunder de  

 organisatoriske rammer herfor, og den løbende registrering.
Forud for behandlingen indhentes patientens informerede  

 samtykke.
Til brug for indhentelse af skriftligt samtykke, herunder til  

 vilkårene  

 for behandlingen og videregivelsen af data til Sundhedsstyrelsen, vedlægges  

 som  

 bilag til denne vejledning en samtykkeerklæring.
 Såfremt en læge finder det relevant at anvende  

 injicerbar metadon i forbindelse med substitu-tionsbehandling, skal  

 behandlingen indberettes til Sundhedsstyrelsen ved en systematisk  

 monito-rering  

 af helbredsstatus og misbrugsproblematikken, se pkt. 5.
2. Indikation for  

 behandlingen Behandling med injicerbar metadon kan benyttes til  

 patienter, der trods langvarig substitutions-behandling og psykosocial  

 støtte,  

 fortsat har en massiv  

 intravenøs  

 brug af ordinerede eller illegale  

 stoffer, og som har eller er truet af alvorlige helbredsmæssige  

 komplikationer  

 på grund af dette.
Formålet med behandlingen er i første omgang alene at  

 forebygge en forværring af patienternes helbredstilstand og på sigt opnå en  

 forbedring af patienternes livskvalitet såvel helbredsmæssigt som socialt.
 Hvis patienten har holdt pause i behandlingen med den  

 intravenøse metadon i mere end 3 måneder, skal indikationen for behandlingen  

 vurderes på ny.
 Behandling med injicerbar metadon må ikke anvendes til  

 gravide kvinder.
Indikationen for behandling med injicerbar metadon  

 journalføres med angivelse af de pågældende psykiske og somatiske  

 helbredsmæssige forhold, inkl.
WHO ICD10-diagnoser.
3.  

 Lægeundersøgelser 3.1. Inden  

 behandlingen iværksættes Før behandling med injicerbar metadon påbegyndes, skal  

 der foretages en lægeundersøgelse,  

 herunder registrering af eventuelle injektionsskader, EKG samt  

 blodprøvescreening for hiv og hepatitis, såfremt patienten ikke allerede er  

 konstateret  

 smittet.
3.2. Under  

 behandlingen Det skal løbende undersøges, om patienten får  

 injektionsskader, herunder phlebit, sår, endokardit, mv.
Det første år  

 foretages undersøgelse hver 3. måned, derefter hvert halve år.  

 Blodprøvescreening for hiv og hepatitis skal gentages minimum hvert halve år,  

 medmindre patienten allerede er konstateret smittet.
 Observationer og resultater af undersøgelser  

 journalføres løbende.
 4. Dosering,  

 administrationsform, organisatoriske og fysiske rammer, mv.
Injektionen foretages af patienten selv, medmindre  

 lægen finder, at der skal ydes sundhedsfaglig bistand hertil.
Behandling med  

 injicerbar metadon forudsætter, at patienten har anvendelig intravenøs  

 adgang.  

 Det bemærkes, at venerne på halsen ikke må benyttes.
 Der anvendes som udgangspunkt samme dosis som ved  

 peroral administration.
Administrationsformen er Inj.
Metadon 10 mg/ml.
Det  

 bemærkes, at patienten til enhver tid kan få de ækvivalente doser udleveret  

 til  

 peroral indtagelse.
 Administrationsformen skal løbende journalføres med  

 angivelse af daglig mængde injicerbar henholdsvis peroral metadon.
Injektionen skal som udgangspunkt finde sted på  

 behandlingsstedet.
Der skal ved behov kunne tilkaldes læge.
For at sikre den  

 nødvendige diskretion og hygiejniske standard skal injektionen foregå adskilt  

 fra den øvrige medicinudlevering.
I de første 2 uger skal injektionen foregå under  

 overværelse af en sundhedsperson og der må i denne periode ikke gives metadon  

 til injektion med hjem.
Perioden skal dels bruges til eventuel  

 dosis-justering,  

 dels til undervisning i hygiejne, injektionsteknik, risici, mv.
Hvis lægen herefter skønner, at patienten selv kan  

 administrere medicineringen forsvarligt, kan der gives tag-hjem-doser.
Der  

 skal  

 udvises særlig agtpågivenhed i forbindelse med udlevering af injicerbar  

 metadon  

 til ferier og udlandsrejser.
5. Monitorering  

 af behandlingen ved spørgeskemaundersøgelser Med henblik på Sundhedsstyrelsens evaluering af  

 behandlingsformen skal der foretages en systematisk registrering, som løbende  

 indberettes til Sundhedsstyrelsen.
 Registreringen består i, at patienten dels ved  

 behandlingens påbegyndelse, dels løbende, interviewes om helbredsstatus ved  

 brug af SF-36 spørgeskemaet samt Sundhedsstyrelsens spørgeskema vedrørende  

 aktuelle sociale forhold og misbrugsproblematikken.
 Skemaerne ligger på Sundhedsstyrelsens hjemmeside  


  

 www.sst.dk  

  

 (  

  

 www.sst.dk/Tilsyn/Faglig_virksomhed/Ordinationstilsyn.aspx?lang=da  

  

 )  

 som en fælles webformular, der skal benyttes ved indberetning til  

 Sundhedsstyrelsen.
 Det første år foretages interview hver 3. måned,  

 derefter hvert halve år.
 Lægen skal i forbindelse med det første interview  

 oplyse patienten om, at dataindsamlingen sker med henblik på  

 Sundhedsstyrelsens  

 evaluering af behandlingsformen, at besvarelserne derfor indberettes til  

 Sundhedsstyrelsen og at denne dataindsamling er en forudsætning for  

 behandlingen, se § 28 i lov om behandling af personoplysninger  

 (persondataloven).  

 Endvidere skal lægen orientere patienten om, at denne har ret til indsigt i  

 de  

 oplysninger, der behandles om den pågældende i Sundhedsstyrelsen, se § 31 i  

 persondataloven.
6. Evaluering Vejledningen vil blive evalueret ved udgangen af 2007.
Sundhedsstyrelsen, den 25. juli 2006 Anne Mette Dons /Bodil Dejgaard Bilag Samtykkeerklæring Behandlingsinstitution Navn Adresse Undertegnede Navn CPR-NR Adresse har modtaget information om behandling med intravenøs  

 metadon og på det grundlag givet samtykke til behandlingen.
 Jeg accepterer herudover, at det er en betingelse for  

 behandlingen:
A)  

 	  

 At  

 der skal foretages   

 	  

 lægeundersøgelser inkl.
EKG samt  

 blodprøvescreening for hiv og hepatitis A, B og C før behandlingsstart   

 	  

 lægeundersøgelser hver 3. måned det første  

 år, herefter hvert halve år   

 	  

 blodprøvescreening for hiv og hepatitis A, B  

 og C hvert halve år, medmindre jeg allerede er konstateret smittet.
B)  

 	  

 At  

 jeg selv skal foretage injektionen af den ordinerede metadon i henhold til  

 lægens anvisninger og at behandlingen ophører, hvis dette ikke er muligt for  

 mig.
I givet fald overgår jeg til peroral behandling.
Dette gælder dog ikke,  

 hvis lægen finder, at der skal ydes sundhedsfaglig bistand hertil.
 C)  

 	  

 At  

 behandlingen vil blive indstillet, hvis der opstår livstruende komplikationer  

 under behandlingen, der kan tilskrives intravenøs indgift af metadon.
 D)  

 	  

 At  

 jeg i øvrigt accepterer behandlingsinstitutionens rammer for behandlingen,  

 herunder for fremmødehyppighed.
 E)  

 	  

 At  

 jeg skal deltage i spørgeskemaundersøgelser ved brug af SF-36 spørgeskema om  

 helbredsstatus og Sundhedsstyrelsens spørgeskema vedrørende aktuelle sociale  

 forhold og misbrug hver 3. måned.
 F)  

 	  

 At de under E)  

 nævnte data indberettes til Sundhedsstyrelsen med henblik på styrelsens  

 vurdering af behandlingsformen.
