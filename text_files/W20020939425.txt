 Pressenævnet lagde til grund, at der var indgået en aftale om,  

 at familien skulle have artiklen til gennemsyn og endelig godkendelse forud  

 for offentliggørelsen.
Nævnet fandt, at familien ikke havde godkendt den endelige artikel,  

 inden denne blev sendt i trykken.  

 Nævnet fandt herefter, at bladet havde handlet i strid med god  

 presseskik, og nævnet udtalte sin kritik.
Da der var modstridende  

 oplysninger med hensyn til, hvorledes journalisten havde præsenteret  

 sig for klager, fandt nævnet ikke på dette grundlag at kunne  

 afgøre, om journalisten   og dermed bladet   havde handlet i strid med  

 god presseskik.
Kendelse fra Pressenævnet i sag nr.  

 60/2002 En kvinde [K] har ved advokat  Simon  Eilrich klaget til  

 Pressenævnet over en artikel bragt i Ude og Hjemme den 15. maj 2002,  

 idet hun mener, at god presseskik er tilsidesat.
 Af artiklen med overskriften " [K]s søn  

 døde på Skive Kaserne: [A] BLEV SVIGTET" fremgik  

 følgende:
 "Vi forstår ikke, at det kan lade sig  

 gøre, at en ung mand ligger død på sit værelse i to  

 døgn, uden at nogen fatter mistanke om, at der er noget galt? Det er  

 frustrerende at tænke på, at [A] kunne have været i live i  

 dag, hvis nogen havde grebet ind.
[K], 45, ryster opgivende på hovedet.
Sammen med sin  

 samlever, [C], 53, og sin søn, [B], 26, sidder de i hjemmet i Herning  

 og forsøger at forstå den grusomme besked, de fik sent om  

 aftenen den 28. april.
 [K]s søn og [B] lillebror, [A] på 19, var  

 tidligere søndag aften blevet fundet død under bruseren i sit  

 badeværelse på Skive Kaserne.
[A] var tilbageholdt på kasernen som straf for at  

 have sovet på en vagt, og ifølge kasernens egne regler skulle  

 han henvende sig i hovedvagten fire gange i døgnet.
Til trods for at  

 han udeblev otte gange og sidst mødte op fredag aften kl. 22.00,  

 reagerede ingen.
Obersten på tv Det har nu fået familien til at anklage kasernen for  

 ligegyldighed og for at have tilsidesat deres egne procedurer, der siger, at  

 hvis en soldat ikke melder sig i vagten på de aftalte tidspunkter, skal  

 man forsøge at finde ham.
Kasernen reagerede heller ikke på en  

 bekymret telefonopringning fra [K].
- Jeg talte med [A] sidste gang fredag aften på hans  

 mobil.
Han sad og hyggede sig med nogle kammerater over et spil kort og var  

 som sædvanlig i godt humør.
Hele lørdagen og indtil  

 søndag eftermiddag ringede jeg utallige gange til ham, men han svarede  

 ikke.
Da jeg ringede til vagten søndag eftermiddag og sagde, at der  

 måtte være noget galt, slog de det bare hen.
De sagde, at han nok  

 havde forladt kasernen.
De kunne da i det mindste have undersøgt, om  

 han var på sit værelse, siger [K], der føler, at hun efter  

 sin søns død kun har oplevet ligegyldighed fra kasernens side  

 og er blevet groft vildledt, når hun ringede til kasernens chef, oberst  

  Jens  Christian  Lund.
- Det var umuligt at få et klart svar.
Hver gang jeg  

 talte med ham, fik jeg forskellige forklaringer på, hvad der var sket.  

 Det var meget frustrerende, fortæller [K].
 To dage efter det tragiske dødsfald fik familien  

 endnu et chok, da de så obersten træde frem på tv.
- Nu vidste han pludselig alt om, hvad der var  

 foregået.
Det er forkasteligt og sårer os meget, at han ikke  

 kontaktede os først.
I stedet fik vi smidt i hovedet, at [A] var  

 død, fordi han i kedsomhed havde spist for mange piller.
Men han  

 udtaler sig mod bedre vidende.
På det tidspunkt var [A] endnu ikke  

 blevet obduceret.
Undersøgelserne er først færdige om et  

 par måneder, har vi fået at vide.
I øjeblikket er min  

 søn den eneste, der ved, hvad der er sket.
Og han er jo ikke i stand  

 til at forsvare sig, siger [K].
 Familien er dybt sårede over, at man har taget  

 så afslappet på, at [A] ikke meldte sig i vagten.
 Det havde taget den tid, det tager at låse hans  

 dør op, at tjekke om der var sket noget, siger [K], der midt i  

 familiens store sorg er taknemlig for den store medfølelse, de har  

 mødt fra alle sider.
Et smukt brev De fleste af [A]s mange kammerater fra kasernen har  

 været forbi og kondoleret.
Og til begravelsen den 3. maj i Fredens  

 Kirke i Herning var næsten 200 mennesker mødt op for at tage  

 afsked med den unge soldat.
Flere har skrevet medfølende breve til  

 Et af dem er fra en af hans soldaterkammerater.
Han skriver, at jeg kan være stolt over at have en  

 søn som [A].
Han var en god soldat og en enestående kammerat.  

 Det varmer helt ind i hjertet, siger [K].
 Familien har nu besluttet at alliere sig med en advokat,  

 der kan hjælpe dem med at udrede trådene om den tragiske  

 hændelse og måske få placeret et ansvar for den mangelfulde  

 kontrol med soldater, der har fået disiplinærstraffe.
- Vi ønsker, at Skive Kaserne tager deres  

 procedurer og direktiver op til overvejelse.
Vi har altid været en  

 stærk familie, men det her kan vi ikke klare selv.
Vi ved godt, at vi  

 ikke får [A] tilbage, men det er vigtigt for os, at reglerne bliver  

 strammet op, så andre familier ikke skal igennem det, vi i  

 øjeblikket gennemgår.
Det skylder vi [A].
Han var en dejlig  

 dreng med livet foran sig.
Det gør så ondt at tænke  

 på, at vi aldrig mere skal se ham.
Han var altid så glad,  

 når han kom ind ad døren og råbte: "Hej, mor".  

 Sådan var vi vant til at se [A], og sådan vil vi altid huske ham,  

 siger [K]." Artiklen var ledsaget af en række billeder af blandt  

 andet afdøde og dennes familie, ligesom artiklen indeholdt en rubrik,  

 hvor oberst  Jens  Kristian  Lund kom til orde i forhold familiens  

 anklager.
 Klageren har indledningsvis anført, at klagen skal  

 betragtes som en klage over den adfærd, der er udvist af artiklens  

 forfatter/indklagede i forbindelse med den pågældende  

 artikel.
Klageren har nærmere oplyst, at journalisten  

 opsøgte hende på hendes privatadresse den 5. maj 2002 om  

 eftermiddagen.
Han præsenterede sig som freelance-journalist fra  

 Herning Folkeblad og oplyste, at bladet havde bedt ham skrive en artikel om  

 sønnens død.
Klager var på det tidspunkt fortsat meget  

 chokeret over sønnens død og råbte til sin samlever, at  

 der var en journalist fra Herning Folkeblad ved døren, som gerne ville  

 tale med dem.
Samleveren var således vidne til, at  

 freelancejournalisten præsenterede sig som udsendt af Herning  

 Folkeblad.
Der foregik herefter en samtale mellem journalisten, klager og  

 klagers samlever.
Der var enighed om at gennemføre interviewet, men  

 klager ønskede, at hendes søn var til stede, hvorfor det blev  

 aftalt at gennemføre interviewet på et senere tidspunkt.
Det  

 blev videre aftalt, at klager ville få mulighed for at gennemlæse  

 artiklen, før denne ville blive sendt til "avisen", og at  

 hun ville kunne tilrette eller helt tilbagekalde artiklen.
Journalisten kom  

 igen senere samme aften med en fotograf, og et længerevarende interview  

 blev gennemført.
Klageren har videre oplyst, at hun ikke fandt, at  

 journalistens adfærd var i overensstemmelse med, hvad hun havde  

 forventet af en journalist fra Herning Folkeblad, og kontaktede derfor avisen  

 den følgende formiddag.
En medarbejder ved avisen oplyste, at  

 journalisten ikke arbejdede dér, men fandt ud af, at han ofte  

 arbejdede for indklagede.
Journalisten kom tilbage med et udkast til en  

 artikel samme aften.
Der opstod en ordveksling mellem parterne som  

 følge af, at han ikke havde præsenteret sig korrekt.
Det  

 resulterede i, at journalisten tilbød at destruere det første  

 artikeludkast og lave en "ny" artikel, der var i fuld  

 overensstemmelse med klagers ønsker og intentioner.
Det var hensigten,  

 at denne "nye" artikel skulle sendes til familiens gennemgang og  

 korrektur samt endelig godkendelse.
Journalisten gjorde samtidig  

 opmærksom på, at han ønskede at overholde en intern  

 deadline den 13. maj 2002.
Klageren har endelig oplyst, at familien modtog et  

 artikeludkast onsdag den 8. maj 2002. Familien kunne på ingen  

 måde godkende indholdet af artiklen, hvorfor klager søndag den  

 12. maj 2002 meddelte journalisten, at hun ikke ønskede artiklen trykt  

   alt sammen i henhold til forudgående aftale.
Under en  

 efterfølgende telefonsamtale den 13. maj 2002 meddelte journalisten  

 imidlertid, at artiklen ved en fejltagelse var blevet afsendt til indklagede  

 og ville optræde i bladets udgave onsdag den 15. maj 2002, hvilket  

 viste sig at holde stik.
Ved efterfølgende henvendelse har klager  

 erfaret, at artiklen allerede blev indleveret af journalisten onsdag den 8.  

 maj 2002 og afsendt til trykkeriet.
 Klageren har anført, at journalistens undladelse af  

 at have præsenteret sig som udsendt af indklagede og hans  

 efterfølgende undladelse af at korrigere "de interviewede" i  

 deres åbenbare vildfarelse af, at han kom fra dagbladet Herning  

 Folkeblad, er i strid med god presseskik.
Klageren har videre anført, at bladet har handlet i  

 strid med god presseskik, idet den pågældende journalist ikke  

 overholdte/respekterede den mellem ham og de interviewede forud  

 indgåede aftale om, at de interviewede havde ret til at se og eventuelt  

 rette eller tilbagekalde artiklen.
Da artiklen allerede blev indleveret til  

 indklagede den 8. maj 2002 og afsendt til trykkeriet, må den logiske  

 konsekvens være, at journalisten aldrig har haft til hensigt at  

 overholde aftalen med klager, for så vidt angår hendes mulighed  

 for at rette og eventuelt tilbagekalde artiklen, idet hun fik den fremsendt  

 langt senere end bladets egentlige deadline.
 Klageren har som bilag til klagen bl.a. fremlagt et brev  

 fra journalisten dateret den 13. maj 2002. Af brevet fremgår bl.a.:
" Beklageligvis er der sket en fejl fra min side.
Når  

 jeg har interviewet en familie med henblik på en artikel, sender jeg  

 altid et manuskript til redaktionen i København, så de kan  

 vælge de billeder ud, der passer til teksten.
Det har jeg også  

 gjort i dette tilfælde med det resultat, at artiklen er blevet trykt.  

 Det vil sige, at artiklen er i Ude og Hjemme nu på onsdag den 15.  

 maj.
Jeg beklager dybt, at det er sket, inden I har nået  

 at godkende den.
Men efter den snak [K] og jeg havde i telefonen  

 søndag aften, forstod jeg, at hun billigede indholdet, og at der ikke  

 var faktuelle fejl." Klageren har endelig anført, at hun og hendes  

 søn   afdødes bror   ikke lagde mærke til, hvorfra  

 fotografen kom, idet de naturligvis ikke havde nogen indvendinger imod  

 hvilken assistance, journalisten valgte at bruge, når han var på  

 arbejde.
 Bladet har anført, at journalisten har afvist, at  

 han nogensinde skulle have udgivet sig for andet, end det han er, nemlig en  

 freelancejournalist, der i denne sag var på opgave for Ude og Hjemme.  

 Såfremt journalisten under sit første besøg hos familien  

 ikke har præciseret, at han kom fra Ude og Hjemme, bekræfter  

 familien selv, at den   i hvert fald under det andet besøg, da fotos  

 og interview blev lavet   var klar over det.
Bladet har oplyst, at klager onsdag den 8. maj 2002 fik et  

 artikeludkast udleveret.
Efter at have læst det, blev hun et par timer  

 senere kontaktet telefonisk og sagde da god for artiklen.
Det var helt  

 naturligt, at det var hende, der godkendte artiklen, da det alene er hende,  

 der udtaler sig i den.
Da artiklen telefonisk var godkendt, ringede  

 journalisten til artikelredaktøren og forklarede, at klager havde sagt  

 god for artiklen, hvorefter den blev sendt til trykkeriet samme dag.
 Bladet har i samme forbindelse anført, at familien  

 har ret i, at når en journalist har lovet at sende en artikel til  

 godkendelse hos tre personer i tre eksemplarer, kan man ikke nøjes med  

 en telefonisk godkendelse fra den ene   i dette tilfælde talsmanden.  

 Dette er blevet indskærpet over for den pågældende  

 journalist.
Bladet har fremlagt erklæringer fra journalisten bag  

 artiklen og den fotograf, der tog de ledsagende billeder.
Fotografen har  

 bl.a. anført, at det efter hans opfattelse må have stået  

 familien klart, at han repræsenterede Ude og Hjemme, og har i den  

 forbindelse henvist til, at klager skulle have udtalt, at "det var  

 hendes blad", ligesom familien skulle have udtrykt sin utilfredshed med  

 Herning Folkeblads dækning af sønnens død.
Af  

 journalistens erklæring fremgår, at det på intet tidspunkt  

 blev talt om en ret for klager eller dennes søn til at tilbagekalde  

 artiklen.
Den eneste betingelse var, at den skulle til gennemlæsning og  

 godkendelse, inden den blev bragt.
 Bladet har i det hele afvist at have handlet i strid med  

 god presseskik i forbindelse med den indklagede artikel.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Kirsten Dyregaard.
 Pressenævnet udtaler:
 Pressenævnet finder anledning til indledningsvis at  

 bemærke, at et medie er ansvarlig for al redaktionel tekst, der  

 offentliggøres i mediet, herunder artikler skrevet af  

 freelance-journalister.
Der foreligger for nævnet modstridende oplysninger  

 om, hvorvidt journalisten ved sin henvendelse til klager og hendes familie  

 på behørig vis gjorde dem opmærksom på, at han  

 repræsenterede Ude og Hjemme.
Nævnet kan på dette grundlag  

 ikke afgøre, om journalisten ved sin adfærd   og dermed bladet  

 har handlet i strid med god presseskik.
Ud fra sagens oplysninger lægger nævnet til  

 grund, at der blev indgået en aftale om, at familien skulle have  

 artiklen til gennemsyn og endelig godkendelse forud for  

 offentliggørelsen.
Nævnet finder endvidere at kunne lægge  

 til grund, at familien ikke havde godkendt den endelige artikel, inden denne  

 blev sendt i trykken.
Nævnet henviser i den forbindelse til  

 journalistens brev af 13. maj 2002 til familien, hvori han beklager det  

 passerede.
 Nævnet finder herefter - uanset, om årsagen  

 til den manglende godkendelse beror på en fejlekspedition, og uanset at  

 der i øvrigt ikke er påvist faktiske fejl i artiklen  , at  

 bladet har handlet i strid med god presseskik, og nævnet udtaler sin  

 kritik.
 I medfør af medieansvarslovens § 49  

 pålægges det herefter den ansvarshavende redaktør af Ude  

 og Hjemme at offentliggøre følgende:
 "Kendelse fra Pressenævnet:
Den 15. maj 2002 bragte Ude og Hjemme en artikel om et  

 dødsfald på Skive Kaserne.
Artiklen var bygget op om et  

 interview med den afdøde soldats mor, [K].
 [K] har efterfølgende klaget til  

 Pressenævnet, idet hun finder, at bladet har handlet i strid med god  

 presseskik.
Ud fra sagens oplysninger lægger nævnet til  

 grund, at der blev indgået en aftale om, at familien skulle have  

 artiklen til gennemsyn og endelig godkendelse forud for  

 offentliggørelsen.
Nævnet finder endvidere at kunne lægge  

 til grund, at familien ikke havde godkendt den endelige artikel, inden denne  

 blev sendt i trykken.
Nævnet henviser i den forbindelse til  

 journalistens brev af 13. maj 2002 til familien, hvori han beklager det  

 passerede.
 Nævnet finder herefter - uanset, om årsagen  

 til den manglende godkendelse beror på en fejlekspedition, og uanset at  

 der i øvrigt ikke er påvist faktiske fejl i artiklen  , at  

 bladet har handlet i strid med god presseskik, og nævnet udtaler sin  

 kritik.
 København den 14. august 2002.
Axel Kierkegaard, Aage Lundgaard, Tage Clausen og Kirsten  

 Dyregaard." Afsagt den 14. august 2002.
