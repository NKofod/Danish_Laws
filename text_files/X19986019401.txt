SEL § 13, stk. 3   Bindende  

 forhåndsbesked   Udlodning af aktier til moderselskab Et dansk holdingselskab ejer et hollandsk  

 datterselskab.
Det hollandske selskab ejer datterselskaber i både  

 Danmark, Tyskland, England, Norge og Luxembourg.
Det hollandske datterselskab  

 påtænker at overdrage alle aktierne i datterselskaberne i  

 Danmark, Tyskland, England og Norge til det danske moderselskab   altså  

 udlodning af aktier i datterdatterselskaber til det danske holdingselskab.  

 Der forespørges, om denne udlodning er skattefri i medfør af  

 SEL § 13, stk. 3. Ligningsrådet finder, at det ved vurderingen af, om  

 det modtagne udbytte er skattefrit for det danske holdingselskab, ikke har  

 betydning i hvilken form udbyttet fra det hollandske datterselskab udloddes,  

 d.v.s. om udbyttet udloddes i form af aktier i datterdatterselskaber i  

 normalbeskattede lande, eller i form af hollandske gylden.
Det  

 afgørende ved vurderingen af, om udbyttet er skattefrit i  

 medfør af SEL § 13, stk. 3, er derimod, hvorvidt de til grund for  

 udbyttet   hidrørende fra det i selskabet akkumulerede overskud  

 liggende selskabsindkomster er beskattet efter regler, der ikke afviger  

 væsentligt fra reglerne her i landet.
Ligningsrådet finder ikke,  

 at videreudlodning til det danske moderselskab på grundlag af  

 udlodningen fra et i Luxembourg beliggende datterselskab til det hollandske  

 selskab er omfattet af skattefriheden i SEL § 13, stk. 3. Ligningsrådet  

 finder derfor, at udbyttet i form af aktier i de 4 datterdatterselskaber  

 beliggende i henholdsvis Danmark, Tyskland, England og Norge, må  

 opdeles i en skattefri udbyttedel, hvor den til grund for udbyttet liggende  

 selskabsindkomst er beskattet efter regler, der ikke afviger væsentligt  

 fra reglerne her i landet, og en skattepligtig udbyttedel, hvor denne  

 betingelse ikke er opfyldt.
 Ligningsrådet blev spurgt om følgende:
 Spørgsmål:
Vil Holding A/S være skattefri i medfør af  

 SEL § 13, stk. 3, af en udlodning fra datterselskabet D, Holland, i  

 begyndelsen af 1998, bestående af 100% af aktierne i DD1, Danmark, DD2,  

 Tyskland, DD3, England og DD4 Norge? Svar:
 Se sagsfremstilling og begrundelse.
 Sagsfremstilling og begrundelse:
Det danske selskab Holding A/S er moderselskab for  

 koncernen.
Holding A/S har ejet alle aktierne i D, Holland, siden dette  

 selskabs stiftelse i 1985. Sidstnævnte selskab ejer udelukkende aktier  

 i en række datterselskaber og ejer således 100% af aktierne i  

 henholdsvis DD1, Danmark, DD2, Tyskland, DD3, England, DD4, Norge og DD5,  

 Luxembourg.
Endvidere ejer D 34 % af aktierne i DD6, Belgien, som igen ejer  

 en række datterselskaber beliggende i Frankrig, Holland, Luxembourg,  

 Schweiz og Tyskland.
Disse datterselskaber er alle mindst 50 % ejet.
Holding  

 A/S er sambeskattet med  2 danske datterselskaber og tillige D, Holland og  

 dette selskabs danske datterselskab.
Sidstnævnte selskab, som  

 også tidligere var sambeskattet med det danske moderselskab, blev pr.  

 1/1 1995 overdraget fra Holding A/S til D, Holland for DKK 120 mill.  

 Sambeskatningen med det hollandske selskab er etableret med virkning fra og  

 med skatteåret 1996/97.
Baggrunden for etableringen af D, Holland, var oprindeligt  

 at undgå beskatning af udbytter, der deklareredes fra  

 datterselskaberne.
Sådanne udbytter kunne og kan   efter det af revisor  

 oplyste   skattefrit hjemtages til det hollandske holdingselskab, bortset fra  

 udbytter fra DD5, Luxembourg, idet disse udbytter var og fortsat er  

 skattepligtige i Holland.
Efter indførelsen af SEL § 13, stk. 3, er  

 det danske moderselskab ikke skattepligtig af udbytter fra mere end 25%-ejede  

 normalt beskattede datterselskaber.
Revisor anfører, at der  

 således ikke længere er nogen begrundelse for, at D, Holland,  

 ejer de pågældende selskaber.
Holding A/S overvejer at forenkle koncernstrukturen blandt  

 andet med helblik på en kommende børsnotering.
Forenkling  

 ønskes også af styrings- og omkostningsmæssige grunde.
Det  

 er således hensigten, at de af det hollandske holdingselskab  

 fuldstændigt ejede aktive driftselskaber skal overdrages til det danske  

 moderselskab. Ændringen af koncernstrukturen tænkes at finde sted  

 ved, at aktiekapitalen i D, Holland i begyndelsen af 1998 nedsættes ved  

 udlodning af det hollandske selskabs aktier i 4 følgende  

 fuldstændigt  ejede datterselskaber:
DD1,  Danmark DD2,  Tyskland DD3,  England DD4,  Norge Den regnskabsmæssige egenkapital pr. 31/12 1996 for  

 de 4 ovennævnte datterselskaber udgør henholdsvis:
DKK  156.147.000 DEM   2.311.789	DKK      6.542.000 GBH    8.669.368	DKK    87.450.000 NOK 35.524.000	DKK    32.877.000 DKK  283.016.000 Størrelsen af kapitalnedsættelsen i D,  

 Holland, vil blive fastsat på markedsvilkår, således at  

 markedsværdien af kapitalnedsættelsesbeløbet vil svare til  

 værdien af de udloddede aktier.
 For så vidt angår aktierne i DD5, Luxembourg,  

 ønskes disse ikke på nuværende tidspunkt overdraget til  

 Holding A/S, idet en overdragelse af aktierne vil udløse en  

 væsentlig aktieavanceskat i Holland.
Revisor anfører, at de datterselskaber, de  

 påtænkes overdraget fra D, Holland, til dets moderselskab i  

 forbindelse med aktiekapitalnedsættelsen i det hollandske  

 holdingselskab, i den periode, hvori de har været ejet af D, Holland,  

 alle har været normalt beskattede i de lande, hvori de er  

 hjemmehørende, og at D, Holland har ejet alle aktierne i mere end 3  

 år på tidspunktet for den påtænkte  

 aktiekapitalnedsættelse i selskabet.
D, Holland, er derfor ved  

 opgørelsen af selskabets danske sambeskatningsindkomst skattefri af  

 aktieavancerne i medfør af ABL § 4, stk. 6.
Revisor oplyser, at D, Holland, stiftede datterselskabet  

 DD5, Luxembourg, den 21/10 1987 ved indskud af en aktiekapital på DEM  

 11.200.000 til kurs 100. Den 6/3 1990 foretog D, Holland, en udvidelse af  

 aktiekapitalen i DD5, Luxembourg på DEM 48.800.000 til kurs 100,  

 hvorefter den samlede aktiekapital udgjorde DEM 60.000.000. Den 11/4 1994  

 blev der foretaget en nedsættelse af aktiekapitalen i DD5, Luxembourg  

 på DEM 54.900.000 til kurs 100. Aktiekapitalen i DD5, Luxembourg  

 udgjorde herefter DEM 5.100.000, og har været uændret siden.
Der  

 har ikke været foretaget andre ændringer af aktiekapitalen i DD5,  

 Luxembourg siden selskabets stiftelse og indtil dato, ligesom der aldrig har  

 været deklareret udbytte fra selskabet.
Revisor oplyser videre, at DD5, Luxembourg, er beskattet  

 væsentligt lavere end efter danske beskatningsregler.
Aktieavancer  

 vedrørende salg af aktier i selskabet er som følge heraf  

 skattepligtige efter hollandske beskatningsregler.
En  

 kapitalnedsættelse beskattes imidlertid i Holland, som i de fleste  

 andre lande i verden, på samme måde som en aktieavance, og ikke  

 som i Danmark som en udbytteudlodning.
Da aktierne i DD5, Holland,  

 oprindeligt blev tegnet til kurs 100, blev der ved kapitalnedsættelsen  

 ikke konstateret nogen aktieavance efter hollandske beskatningsregler.
Revisor anfører som sin opfattelse, at eftersom  

 Holding A/S på kapitalnedsættelsestidspunktet har ejet mindst 25%  

 af aktierne i D, Holland, i mere end 2 år, er det, der således er  

 afgørende for, om udbyttet er skattefrit for Holding A/S ifølge  

 SEL § 13, stk. 3, derfor alene, om den til grund for udbyttet liggende  

 selskabsindkomst er beskattet efter regler, der ikke i væsentlig grad  

 afviger fra reglerne her i landet.
Da der er tale om udlodning af  

 datterselskabsaktier, skal det vurderes, hvorvidt indkomsten i de  

 datterselskaber, hvis aktier udloddes som udbytte, er beskattet efter regler,  

 der ikke afviger væsentligt fra de danske.
Revisor konkluderer, at  

 eftersom alle de udloddede datterselskaber har været beskattet efter  

 regler, der ikke i væsentlig grad afviger fra de danske  

 beskatningsregler, er udlodningen skattefri for Holding A/S.
Såfremt Ligningsrådet ikke er enig heri, men  

 finder, at der også skal ske en vurdering af beskatningsniveauet af de  

 af D, Holland selvstændigt oppebårne indtægter, er det  

 revisors opfattelse, at den kapitalnedsættelse, der blev foretaget i  

 DD5, Luxembourg, i 1994, ikke er en "indkomst", der anses for at  

 være udloddet i forbindelse med den påtænkte  

 kapitalnedsættelse i D, Holland.
Kapitalnedsættelsen er ikke  

 regnskabsmæssigt en indkomst, men blot en regnskabsmæssig  

 postering under egenkapitalen i årsregnskabet for 1994 for D, Holland.  

 Da aktierne i DD5, Luxembourg, oprindeligt blev tegnet til kurs 100,  

 realiserede D, Holland, i øvrigt ikke nogen "indkomst" ved  

 kapitalnedsættelsen.
Kommunen udtaler vedrørende DD5, Luxembourg, at  

 selskabet, ifølge de for kommunen foreliggende oplysninger, har  

 varetaget finansieringen af selskaberne i koncernen.
Selskabet er i  

 Luxembourg registreret som et holdingselskab, hvilket medfører, at  

 dette ikke indkomstbeskattes, idet der alene betales en årlig afgift  

 på 0,2% af den nominelle selskabskapital.
Vedrørende SEL § 13, stk. 3, udtaler kommunen, at  

 denne bestemmelse allerede blev indsat ved lov nr. 144 af 13/4 1983. Efter  

 denne bestemmelse anses udbytte fra selskaber, der er hjemmehørende i  

 udlandet, for skattefrit, såfremt det udbyttemodtagende selskab -  

 moderselskabet - godtgør, at den til grund for det modtagne udbytte  

 liggende selskabsindkomst beskattes efter regler, der ikke i væsentlig  

 grad afviger fra reglerne her i landet.
Hidrører en del af udbyttet  

 til moderselskabet fra et selskab, hvor beskatningen ikke opfylder kravet,  

 anses denne del af udbyttet ikke for skattefri.
Ved vurderingen af om den påtænkte udlodning  

 fra D, Holland, er skattefri efter lovbestemmelsen, skal der således  

 foretages en vurdering af beskatningsniveauet af de af dette selskab  

 oppebårne indtægter.
Det er i praksis antaget, at  

 selskabsskattesystemet i Holland opfylder betingelserne for skattefritagelse  

 efter SEL § 13, stk. 3. Ifølge § 7, stk. 2, nr. 3, i  

 Skatteministeriets bekendtgørelse nr. 983 af 1/12 1994, er der  

 imidlertid tale om en væsentlig afvigelse fra reglerne her i landet,  

 såfremt den selskabsskat, der kan pålignes efter reglerne i det  

 pågældende udland, er væsentlig mindre end den tilsvarende  

 danske skat ville have været, såfremt det udenlandske selskab  

 havde været fuldt skattepligtig her til landet.
 Ved kapitalnedsættelsen i DD5, Luxembourg, modtog D,  

 Holland, et beløb, som efter danske regler ville være blevet  

 beskattet i medfør af LL § 16 A, stk. 1. Beløbet udgjorde DEM  

 54.900.000, der efter kursen på tidspunktet for  

 kapitalnedsættelsen kan omregnes til DKK 214.889.580.
Bestemmelsen i § 13, stk. 3, tilsigter at eliminere den  

 dobbeltbeskatning, der ville blive resultatet, såfremt den del af  

 selskabets indkomst, der udloddes som udbytte, blev beskattet fuldt ud  

 både i datterselskabet og i moderselskabet.
Ved  

 kapitalnedsættelsen i DD5, Luxembourg, og den påtænkte  

 udlodning fra D, Holland, vil der ikke aktuelt blive tale om en  

 dobbeltbeskatningssituation, som skal elimineres ved hjælp af  

 lovbestemmelsen.
Der kan imidlertid senere opstå en  

 dobbeltbeskatningssituation, såfremt det beløb, som efter danske  

 regler ville blive beskattet efter LL § 16 A, stk. 1, i henhold til  

 hollandske regler bliver beskattet som aktieavance, hvis D, Holland,  

 afhænder aktierne i DD5, Luxembourg.
Det fremgår af punkt 48 i Skatteministeriets  

 cirkulære nr. 136 af 7/11 1988 om SEL samt punkt 7.2.5.2 i  

 cirkulære nr. 82 af 29/5 1997 om international beskatning, at der ved  

 vurderingen af det pågældende lands skattesystem skal henses til,  

 om afvigelser i forhold til dansk beskatning skyldes udskydelse af skatten  

 efter dette lands regler.
Hvis det således godtgøres, at der  

 alene er tale om en udskydelse af skatten efter hollandske regler, vil  

 betingelserne for skattefritagelse efter bestemmelsen i § 13, stk. 3,  

 være opfyldt.
Konkluderende udtaler kommunen, at der ved vurderingen af,  

 om den påtænkte udlodning fra D, Holland, er skattefri  

 ifølge SEL § 13, stk. 3, skal foretages en vurdering af de af dette  

 selskab oppebårne indtægter.
Beløbet DEM 54.900.000  

 modtaget af D, Holland, i forbindelse med kapitalnedsættelsen i DD5,  

 Luxembourg, i 1994 ville være skattepligtig efter danske regler.
Der er  

 således tale om en væsentlig afvigelse fra reglerne her i landet,  

 idet den pålignede skat er væsentlig mindre end den tilsvarende  

 danske skat ville have været, såfremt D, Holland, havde  

 været skattepligtig her til landet.
Kommunen er derfor af den  

 opfattelse, at den andel af den påtænkte udlodning, der kan  

 henføres til beløbet modtaget ved den nævnte  

 kapitalnedsættelse, ikke kan anses for skattefri efter SEL § 13, stk.  

 3, medmindre Holding A/S godtgør, at der alene er tale om en  

 udskydelse af beskatningen i det hollandske datterselskab.
 Ligningsrådet skal bemærke, at eftersom  

 Holding A/S på det påtænkte udlodningstidspunkt har ejet  

 100% af aktiekapitalen i D, Holland, i en sammenhængende periode  

 på mindst et år, er ejertidsbetingelsen i henhold til SEL § 13,  

 stk. 1, nr. 2, jf. § 13, stk. 3, 1. punktum, opfyldt.
Det bemærkes videre, at det ved vurderingen   i  

 henhold til SEL § 13, stk. 3   af hvorvidt den til grund for udbyttet  

 liggende selskabsindkomst er beskattet efter regler, der ikke i  

 væsentlig grad afviger fra reglerne her i landet, må tages i  

 betragtning, om det selskab, der rent faktisk udlodder udbyttet til det  

 danske moderselskab, er undergivet beskatning efter regler, der ikke i  

 væsentlig grad afviger fra de danske regler, jf.
TfS 1996,579. Der skal  

 herefter foretages en vurdering af beskatningen af selskabsindkomsten i D,  

 Holland, i henhold til retningslinierne i bekendtgørelse nr. 983 af  

 1/12 1994, § 7. Ved denne vurdering skal der ligeledes tages hensyn til den  

 underliggende beskatning i selskabets datterselskaber.
Det er over for Ligningsrådet oplyst, at D, Holland,  

 er et datterholdingselskab, som udelukkende ejer aktier i en række  

 datterselskaber.
Selskabets indkomster består således  

 hovedsageligt af udbytter.
Eftersom D, Holland, ejer mere end 25% af  

 selskabskapitalen i sine datterselskaber samt datterdatterselskaber, finder  

 Ligningsrådet, at en udlodning til det danske moderselskab vil kunne  

 foretages skattefrit i medfør af SEL § 13, stk. 3, for så vidt  

 de til grund for udlodningen liggende selskabsindkomster i datterselskaberne  

 ikke beskattes efter regler, der afviger væsentligt fra reglerne her i  

 landet.
Dette gælder således videreudlodning fra D, Holland, til  

 det danske moderselskab på grundlag af udbytter m.v., der bl.a. stammer  

 fra de normalbeskattede aktive driftselskaber, som påtænkes  

 overdraget til det danske moderselskab.
Ligningsrådet finder imidlertid ikke, at  

 videreudlodning til det danske moderselskab på grundlag af udlodningen  

 på DEM 54.900.000 fra DD5, Luxembourg, i 1994 i forbindelse med  

 kapitalnedsættelsen i samme selskab er omfattet af skattefriheden i  

 medfør af SEL § 13, stk. 3. Hvis udlodningen, DEM 54.900.000, i  

 forbindelse med nævnte kapitalnedsættelse var sket til et  

 selskab, der var fuldt skattepligtigt her til landet, ville udlodningen have  

 været omfattet af LL § 16 A, stk. 1. I Holland beskattes derimod kun en  

 eventuel aktieavance i forbindelse med en kapitalnedsættelse.
I det  

 aktuelle tilfælde er der ingen aktieavance at beskatte.
Det  

 bemærkes, at der ikke senere vil ske en beskatning i Holland af  

 kapitalnedsættelsen i DD5, Luxembourg, idet D, Holland, ved  

 kapitalnedsættelsen har fået udloddet DEM 54.900.000 mod at  

 annullere aktiebreve i DD5, Luxembourg, til samme nominelle beløb.  

 Denne beskatning vurderes, jf. bekendtgørelse nr. 983 af 1/12 1994, §  

 7, stk. 2, nr. 3, at være væsentlig mindre end den tilsvarende  

 danske skat ville have været, såfremt det hollandske  

 datterholdingselskab havde været fuldt skattepligtigt her til  

 landet.
Ligningsrådet finder, at det ved vurderingen af, om  

 det modtagne udbytte er skattefrit for Holding A/S, ikke har betydning i  

 hvilken form udbyttet fra D, Holland udloddes, d.v.s. om udbyttet udloddes i  

 form af aktier i datterdatterselskaber i normalbeskattede lande, eller i form  

 af f.eks. hollandske gylden.
Det afgørende ved vurderingen af, om  

 udbyttet er skattefrit i medfør af SEL § 13, stk. 3, er derimod,  

 hvorvidt de til grund for udbyttet hidrørende fra det i selskabet  

 akkumulerede overskud   liggende selskabsindkomster er beskattet efter  

 regler, der ikke afviger væsentligt fra reglerne her i landet.
Som  

 anført ovenfor anser Ligningsrådet ikke videreudlodning til det  

 danske moderselskab på grundlag af udlodningen på DEM 54.900.000  

 fra DD5, Luxembourg, til D, Holland, for omfattet af skattefriheden i SEL §  

 13, stk. 3. Ligningsrådet finder derfor, at udbyttet i form af aktier i  

 de 4 datterdatterselskaber beliggende i henholdsvis Danmark, Tyskland,  

 England og Norge, må opdeles i en skattefri udbyttedel, hvor den til  

 grund for udbyttet liggende selskabsindkomst er beskattet efter regler, der  

 ikke afviger væsentligt fra reglerne her i landet, og en skattepligtig  

 udbyttedel, hvor denne betingelse ikke er opfyldt.
