 I henhold til § 7 i lov nr. 221 af 23. maj 1979 om regulering af fiskeriet  

 fastsættes følgende:
 § 1.  Nye fartøjer, for hvilke aftale om bygning er  

 truffet efter 1. august 1980, må ikke uden særlig tilladelse anvendes til  

 erhvervsmæssigt fiskeri.
Stk. 2.  Tilladelse, som nævnt i stk. 1, kræves  

 endvidere for a. brugte fartøjer, der ikke før 1. august 1980 har været anvendt til  

 fiskeri, og b. fiskerfartøjer, der efter 1. august 1980 ombygges med øget  

 fangstkapacitet for øje.
 Stk. 3.  De i stk. 1 og 2 omhandlede bestemmelser finder  

 ikke anvendelse for fartøjer under 5 BRT.
 § 2.  De i § 1, stk. 1 og 2, nævnte tilladelser  

 meddeles af fiskeriministeren efter forhandling med det i henhold til § 9 i  

 lov nr. 221 af 23. maj 1979 nedsatte rådgivende udvalg.
 Stk. 2.  Tilladelse kan gøres betinget af anvendelse af  

 fartøjet til fiskeri efter bestemte fiskearter eller af, at et fiskerfartøj  

 af en nærmere foreskreven kapacitet udgår af fiskeriet.
 § 3.  Tilsynet med overholdelse af bestemmelserne i  

 denne bekendtgørelse påhviler fiskerikontrollen og dem, der bemyndiges dertil  

 af fiskeriministeren.
 § 4.  Overtrædelse af § 1, stk. 1 og 2, og § 2, stk.  

 2, straffes med bøde.
 § 5.  Denne bekendtgørelse træder i kraft den 1.  

 august 1980.
