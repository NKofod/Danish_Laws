 I medfør af § 31, stk. 1 og § 33 i brandloven, jfr. lovbekendtgørelse nr.  

 641 af 29. december 1976, fastsættes herved følgende:
§ 1 En gang om året skal skorstenfejermesteren personlig eller ved en af  

 brandkommissionen, i kommuner uden brandkommission politimesteren, godkendt  

 stedfortræder foretage eftersyn i samtlige bygninger, hvori der er indrettet  

 ildsted, for at påse, om skorstene, ildsteder, herunder bageovne, røgeovne  

 m.v., og røgledninger er i forsvarlig stand og tilbørligt vedligeholdt og  

 renset.
 Stk. 2.  Bestemmelsen i stk. 1 gælder ikke for  

 Københavns kommune.
§ 2 Om rensning af skorstene m.v. i Københavns kommune gælder reglerne i  

 Københavns magistrats regulativ af 10. juni 1969 om rensning af skorstene  

 m.v. i København.
Regulativet er optrykt som bilag til bekendtgørelsen.
§ 3 Overtrædelse af bekendtgørelsen straffes med bøde.
§ 4 Bekendtgørelsen træder i kraft den 1. februar 1977.
 Justitsministeriet, den 25. januar 1977.
 Orla Møller.
 /Kornerup.
 Bilag.
Regulativ for rensning af skorstene m.v. i København.
 I medfør af § 14 i lov af 15. maj 1868 om brandvæsenet i København  

 fastsættes herved følgende bestemmelser for rensning af skorstene m.v.(* 1):
 § 1.  De i nærværende regulativ omhandlede skorstene  

 m.v. skal renses ved de af magistraten beskikkede skorstensfejermestres  

 foranstaltning til den af Københavns kommunalbestyrelse fastsatte takst, jfr.  

 dog § 8.
 Stk. 2.  Skorstensfejermesteren og hans svende har fri  

 adgang til de steder, hvortil det er nødvendigt at have adgang for at  

 foretage rensningen.
Stk. 3.  Skorstene med tilhørende røgrør og ildsteder  

 m.v. skal holdes vel vedligeholdte og rensede og være i en sådan stand, at de  

 ikke medfører brandfare.
Ejendommens ejer (eller bruger) skal efterkomme  

 påbud fra skorstensfejeren om afhjælpning af mangler ved vedligeholdelse,  

 rensning m.m., jfr. § 13, stk. 1, i Instruks for skorstensfejere i København.
 Stk. 4.  Det påhviler ejendommens ejer (eller bruger) at  

 anvise skorstensfejeren et i brandmæssigt henseende sikkert sted til  

 opbevaring af den udrensede sod (* 2), indtil denne fjernes fra ejendommen.
§ 2.  Skorstene, som er tilsluttet mindre ildsteder (*  

 3) i Stk. 2.  Såfremt de under stk. 1, punkt a, nævnte  

 skorstene har en lysning med et mindste tværmål (* 4) på under 24 cm (* 5),  

 renses skorstenene 3 gange årlig, heraf mindst 2 gange i brugstiden.
 Stk. 3.  Skorstenene, som er tilsluttet fælles  

 vaskekedler i ejendomme med mere end 4 lejligheder, renses - udover de i stk.  

 1 nævnte antal gange - 1 gang ekstra i tiden fra 1. juli til 30. september.
Stk. 4.  Skorstene, som er tilsluttet renses 3 gange årlig, heraf mindst 2 gange i brugstiden.
 Stk. 5.  De i stk. 1-4 nævnte skorstene renses kun 1  

 gang årlig, såfremt de alene er tilsluttet sjældent benyttede ildsteder (*  

 6).
§ 3.  Skorstene, som er tilsluttet renses hver 6. uge i brugstiden, dog mindst 2 gange årlig.
Stk. 2.  Skorstene, som er tilsluttet a)centralvarmekedler i ejendomme med mere end 10 lejligheder eller  

 tilsvarende anden rumopvarmning og renses hver 3. uge i brugstiden, dog mindst 4 gange årlig.
 Stk. 3.  Såfremt der i en ejendom, der normalt opvarmes  

 ved fjernvarme eller anden opvarmning, henstår centralvarmekedler som  

 reserve, skal skorstenene fra disse renses 2 gange årlig.
§ 4.  Såfremt røgrøret fra et ildsted er tilsluttet  

 skorstenen på en sådan måde, at sod ved skorstensrensningen falder ned i  

 selve ildstedet, renses såvel røgrøret som ildstedet samtidig med og lige så  

 ofte som skorstenen.
Det samme gælder ildsteder med direkte tilslutning til  

 skorsten, hvis lignende forhold gør sig gældende.
 § 5.  Såfremt der ved skorstensrensning konstateres en  

 unormal stærk sodbelægning, skal rensningsantallet forøges i det omfang,  

 skorstensfejermesteren anser det for påkrævet.
 Stk. 2.  Hvis ejeren (eller brugeren) ved ændring eller  

 justering af fyringsanlægget eller ved benyttelse af mindre sodende brændsel  

 drager omsorg for at sodbelægningen reduceres til det for skorstene af  

 vedkommende art normalt forekommende, nedsættes rensningsantallet til det  

 almindeligt foreskrevne.
 § 6.  Uoverensstemmelse mellem ejer (eller bruger) og  

 skorstensfejermesteren om antallet af rensninger kan forelægges brandvæsenet  

 til afgørelse.
 § 7  Skorstensfejermesteren er pligtig at foretage  

 hyppigere rensning end foreskrevet, når han af ejer (eller bruger) bliver  

 anmodet herom.
 Stk. 2.  Skorstensfejermesteren er pligtig i eget  

 distrikt at overtage rensning af røgledninger og ildsteder, når ejer (eller  

 bruger) anmoder herom.
 § 8.  Fritstående skorstene er fritaget for rensning.  

 Såfremt disse skorstene giver anledning til luftforurening (sodulempe m.v.),  

 skal skorstensfejermesteren indberette forholdet til sundhedskommissionen,  

 som kan pålægge de pågældende fyringsanlægs ejere eller brugere at træffe de  

 foranstaltninger, der er nødvendige til afhjælpning af sodulempen.
 § 9.  Overtrædelse af nærværende regulativ straffes  

 med bøde i medfør af bestemmelserne i § 40 i lov af 15. maj 1868 om  

 brandvæsenet i København.
 § 10.  Regulativet træder i kraft den 1. oktober 1969.
 Københavns magistrat, den 10. juli 1969.
A.
Wassard Jørgensen.
/B.
Tengqwist.
 (* 1) Som skorstene anses også røgrør, der fungerer som skorstene.
 (* 2) F.eks. en passende stor metalkasse med tætsluttende låg, anbragt på  

 en plads, der er let tilgængelig for skorstensfejeren.
 (* 3) Ved mindre ildsteder forstås kakkelovne, vaskekedler, kaminer  

 o.lign. samt centraliserede ildsteder med en hedeflade på højst 4 kvm og  

 andre ildsteder (bageovne, varmluftsovne, restaurationskomfurer, røgeovne,  

 industrielle ovne o.lign.) med tilsvarende hedeflade, varmeydelse eller  

 brændselsforbrug.
 (* 4) For rektangulære rør: Bredden (korteste sidelinie) og for cirkulære  

 rør: Diameteren.
 (* 5) 24 cm svarer til 1/1 stens lysning.
 (* 6) Ved sjældent benyttede ildsteder forstås ildsteder, som anvendes  

 højst 12 dage om året.
