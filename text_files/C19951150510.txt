(Til samtlige adoptionssamråd og  

 amtskommunale socialforvaltninger, Rigsombudsmanden på Færøerne,  

 Adoptionssamrådet på Færøerne, Rigsombudsmanden i Grønland og  

 Socialdirektoratet i Grønland.) På foranledning af en henvendelse fra DanAdopt skal Civilretsdirektoratet  

 oplyse, at ifølge polsk lovgivning er de 2 eneste polske myndigheder, der lovligt kan formidle adoption af børn  

 til Danmark.
 Det er ifølge polsk lovgivning endvidere en betingelse, at formidlingen  

 sker i samarbejde med en autoriseret organisation i Danmark.
 Kopi af DanAdopts skrivelse af 1. november 1995 vedlægges til orientering.
Med venlig hilsen Pia Andersen ADOPTION FRA POLEN I den senere tid har vi modtaget en del henvendelser fra ansøgere, der  

 mener sig berettiget til at føre en privat fremmedadoptionssag (gruppe  

 II-sag) i Polen.
Senest drejer det sig om en familie, som er næsten færdig  

 med sin forundersøgelse i amtet.
Her har man ikke gjort ansøgerne opmærksom  

 på, at en ansøgning om et polsk barn ifølge gældende regler skal gå via  

 DanAdopt.
 Det kan desværre ikke udelukkes, at nogle ansatte i den polske ambassade  

 oplyser, at det i henhold til polsk lovgivning er muligt at gennemføre  

 "private fremmedadoptioner" uden om en autoriseret  

 adoptionsorganisation, hvilket jo kan være forvirrende for udenforstående.
