Ved lov nr. 287 af 6. juni 1984 fik folkeskolen adgang til at tilbyde børn mulighed for leg og beskæftigelse uden for skoletiden.
 Ved lov nr. 435 af 13. juni 1990 blev adgangen til skolefritidsordningen  

 udvidet til også at omfatte børn, der har nået den alder, hvor de tidligst  

 ville kunne optages i børnehaveklassen, dvs. 4 år og 10 måneder.
 I medfør af lov om folkeskolen, jf. lovbekendtgørelse nr. 311 af 25. april  

 1994, § 3, stk. 4, kan folkeskolen »tilbyde børn optagelse i en  

 skolefritidsordning, hvis børnene er optaget i skolen eller har nået den  

 alder, hvor de tidligst vil kunne optages i børnehaveklasse«.
Med hjemmel i lovens § 55, stk. 1, kan undervisningsministeren fravige  

 bl.a. alderskravet i det omfang, det anses for påkrævet for at bevare små  

 skoler.
Ved små skoler forstås ikke-årgangsdelte skoler samt andre skoler,  

 der har et så lavt elevtal, at det er naturligt at sidestille dem med  

 ikke-årgangsdelte skoler, dvs. skoler med normalt ikke over 150 elever.
 I medfør af folkeskolelovens § 40, stk. 2, nr. 3, er det overladt til  

 kommunalbestyrelsens beslutning, om skolefritidsordningen skal etableres, og  

 der er alene tale om et tilbud til børnene.
Kommunerne kan i samarbejde med forældrene indrette  

 skolefritidsordningerne i overensstemmelse med lokale ønsker.
Det  

 forudsættes, at skolefritidsordningerne etableres på en måde, der er fuldt  

 betryggende for børnene.
Det henstilles i den forbindelse, at der sikres en rimelig god standard, for så vidt angår bemandingen, at der fortrinsvis ansættes personale, som har gennemgået en pædagogisk  

 uddannelse eller på anden måde har kvalificeret sig til arbejdet, bl.a.  

 gennem praktiske erfaringer med børn, at der delegeres mest muligt kompetence vedrørende skolefritidsordningen  

 til dennes daglige leder, at der i forbindelse med det almindelige tilsyn med børnene i  

 skolefritidsordningerne føres kontrol med fremmøde og lignende, at den social-pædagogiske ekspertise, der er til rådighed i den sociale  

 sektor i kommunen, inddrages ved tilrettelæggelse af skolefritidsordningerne, at betalingen for ophold i en skolefritidsordning i princippet fastsættes,  

 så den ikke overstiger betalingen for en tilsvarende plads i en  

 daginstitution efter bistandsloven, således at man undgår eventuelle sociale  

 forvridninger mellem de to institutionstyper, at folkeskolelovens § 50, stk. 2, om adgangen til at yde hel eller delvis  

 friplads ud fra økonomiske eller sociale/pædagogiske forhold tages i  

 betragtning, at kommunerne gennem oprettelse af skolefritidsordningerne udnytter de  

 betydelige effektiviseringsmuligheder, der foreligger i forbindelse med  

 indførelse af samordnet indskoling og større timetal til eleverne på de  

 første klassetrin, at kommunerne inddrager skolefritidsordningerne i en rammestyring, således  

 at den enkelte skole får større frihed til at indrette  

 skolefritidsordningerne i overensstemmelse med de lokale ønsker og behov, at skolefritidsordningernes personale inddrages, når der træffes  

 beslutninger, som har betydning for deres virksomhed.
 Skolefritidsordninger oprettet i henhold til bestemmelsen i § 3, stk. 4,  

 er en del af folkeskolens virksomhed og således omfattet af de almindelige  

 styrelsesregler i folkeskolelovens kapitel 6.
Skolens leder har det administrative og pædagogiske ansvar for ordningen,  

 medens skolebestyrelsen varetager tilsynet med ordningen, godkender budgettet  

 m.v.
Forældre til børn i skolefritidsordningen kan ikke tillægges formel  

 indflydelse på ordningen.
Det udelukker ikke, at der kan oprettes forældreråd  

 eller lignende med kontakt til skolebestyrelsen.
 Vedrørende en indsats over for førskolebørn med særlige behov/problemer  

 henvises til folkeskolelovens § 4, stk. 1. Efter denne bestemmelse skal der  

 tilbydes specialpædagogisk bistand til børn, der endnu ikke har påbegyndt  

 skolegangen.
 Denne vejledning træder i stedet for vejledning af 8. januar 1988 om  

 skolefritidsordninger.
