 Udtalt over for Vognmandsforretning A/S, at de vognmænd, med hvilke  

 selskabet havde indgået kontrakt om forpagtning og beskæftigelse af en af  

 selskabet ejet/leaset lastvogn, under denne beskæftigelse er omfattet af  

 tillægspensionsordningen.
Kildeskattedirektoratet har over for ATP rejst spørgsmål om, hvorvidt det  

 er med rette, at Vognmandsforretning A/S ikke beregner og indbetaler  

 ATP-bidrag for de vognmænd/forpagtere, med hvilke selskabet har indgået  

 kontrakt om forpagtning og beskæftigelse af en af selskabet ejet/leaset  

 lastvogn.
ATP er herved gjort bekendt med indholdet af den  

 standard(kørsels)kontrakt, som oprettes i disse tilfælde, og med revisor A's  

 skrivelse af 31. maj 1972 til Kildeskattedirektoratet, hvoraf det fremgår, at  

 der ikke svares ATP-bidrag for de pågældende vognmænd/forpagtere.
 I denne anledning bemærkes, at ATP ud fra en samlet bedømmelse af det til  

 sagen oplyste finder, at de vognmænd, med hvilke Vognmandsforretning A/S har  

 indgået kontrakt om forpagtning og beskæftigelse af en af selskabet  

 ejet/leaset lastvogn, under denne beskæftigelse må anses for omfattet af  

 tillægspensionsordningen som lønmodtagere.
 ATP har ved afgørelsen lagt vægt på, at de lastvogne, der benyttes,  

 ejes/leases af selskabet, at selskabet har instruktions- og tilsynsret  

 med hensyn til reparation, service, reservedelskøb og vedligeholdelse af  

 lastvognene, at forpagterne er forpligtede til personligt at udføre  

 arbejdet, at de er forpligtede til at stille deres fulde arbejdskraft  

 til rådighed for selskabet, at de ikke uden selskabets tilladelse må  

 udføre arbejde for andre, at arbejdsindtægten anses som A-indkomst, og  

at de af direktoratet for arbejdstilsynet anses for omfattet af  

 ferieloven og dermed berettiget til feriegodtgørelse.
 Der skal herefter svares bidrag for denne beskæftigelse efter ATP-lovens  

 almindelige regler.
