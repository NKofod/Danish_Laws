 Baggrund:
 - Bekendtgørelse nr. 562 af 16. december 1985 om arbejde med metalligks  

 bly og dettes ionforbindelser.
 Denne At-meddelelse oplyser om de sundhedsfarer, der er ved arbejde med  

 bly og dettes ionforbindelser og om de foranstaltninger, der skal træffes for  

 at imødegå dem.
Område At-meddelelsen omfatter alt erhvervsmæssigt arbejde, hvor der kan være  

 risiko for, at bly kan optages i organismen.
 At-meddelelsen omfatter både erhvervsmæssigt arbejde for en arbejdsgiver,  

 og erhvervsmæssigt arbejde, der udføres af en arbejdsgiver selv, eller af en  

 selvstændig uden ansatte.
For selvstændige uden ansatte, stilles der ikke krav om regelmæssige  

 målinger af luftens indhold af bly, blyindholdet i blodet, og om  

 helbredsundersøgelser.
Den selvstændige er dog forpligtet til at sørge for,  

 at påvirkninger af bly er nedbragt så meget, som det er teknisk rimeligt, og  

 fastsatte grænseværdier skal overholdes.
 At-meddelelsen omfatter både faste, skiftende og midlertidige  

 arbejdssteder.
Ved skiftende og midlertidige arbejdssteder dog kun i det omfang der er  

 praktisk muligt.
Fx stilles der krav om måling af koncentrationerne af  

 blyindholdet i blodet og om særligt arbejdstøj.
Derimod vil måling af luftens  

 indhold af bly vanskeligt kunne foretages på en udendørs arbejdsplads,  

 hvorfor dette kun sjældent vil være påkrævet.
Unge Unge under 18 år må kun udføre arbejde, hvor der kan være risiko for  

 blypåvirkninger, hvis arbejdet indgår som et nødvendigt led i en lærlinge-  

 eller tilsvarende uddannelse, eller hvis de har afsluttet en sådan uddannelse  

 og derfor skønnes at have fået den nødvendige viden om og erfaring i  

 arbejdet.
Oplysningspligt Det påhviler arbejdsgiveren at oplyse de ansatte om, hvordan arbejdet skal  

 udføres på farefri måde og om de sundhedsmæssige risici, der er forbundet med  

 at arbejde med bly, herunder faren for fostre og spædbørn.
 Den ansatte skal endvidere oplyses om, at ure, smykker og lign., ikke bør  

 bæres under arbejdet.
HELBREDSUNDERSØGELSE Nyansatte Nyansatte skal senest 15 dage efter ansættelsen have taget en blodprøve  

 til konstatering af blodets indhold af bly.
Hvis denne måling viser, at  

 koncentrationen af bly i blodet (blodblyværdien) er højere end 50 my gram,  

 Pb/100 ml blod (50 my gram, (mikrogram) y = 0,050 mg (milligram), Pb er den  

 kemiske betegnelse for bly), eller hvis en måling af luftens indhold af bly  

 ved den ansattes arbejdssted er højere end 75 my gram Pb/m3, skal den ansatte  

 straks helbredsundersøges.
Kontrol af koncentrationen af bly i blodet hos de ansatte Måling skal foretages halvårligt.
 Måling foretages som beskrevet i bilag 2 til bekendtgørelsen.
 Hvis resultaterne af to målinger i træk ligger under 40 my gram Pb/100 ml  

 blod, skal der foretages 1 kontrolmåling årligt, såfremt arbejdsforholdene  

 ikke ændres.
 Hvis resultaterne af to målinger i træk ligger under 25 my gram Pb/100 ml  

 blod, skal der ikke foretages målinger før arbejdsforholdene ændres.
 Hvis blodblyværdien er højere end 50 my gramPb/100 ml blod eller luftens  

 indhold af bly er højere end 75 my gram Pb/m3 skal de ansatte  

 helbredsundersøges mindst een gang årligt.
 Hvis resultatet af en kontrolmåling viser, at koncentrationen af bly i  

 blodet er højere end 60 my gram Pb/100 ml blod, eller hvis en måling af  

 luftens indhold af bly ved den ansattes arbejdssted er højere end 75 my gram  

 Pb/m3, skal den ansatte straks helbredsundersøges.
 Undersøgelsen skal gentages med mellemrum efter et lægeligt skøn, indtil  

 to på hinanden følgende målinger viser blodblyværdier under 60 my gram Pb/100  

 ml blod.
Behandling af undersøgelsesresultatet Arbejdsgiveren skal meddele den læge, der foretager helbredsundersøgelsen,  

 alle nødvendige oplysninger til brug for undersøgelsen.
Lægen skal sende en erklæring om resultaterne af undersøgelsen til  

 arbejdstilsynet, og den ansatte skal have besked om resultatet.
Lægen må ikke  

 overlade resultatet af undersøgelsen til arbejdsgiveren.
 Arbejdsgiveren skal betale lægeundersøgelsen, som normalt skal foregå i  

 arbejdstiden.
Kontrol af luftens indhold af blypartikler Måling skal foretages hver 3. måned.
Måling foretages som beskrevet i  

 bilag 1 til bekendtgørelsen.
 Planlægning af luftmålinger og udpegning af målesteder m.v. skal ske i  

 samarbejde med sikkerhedsorganisationen.
 Hvis resultaterne af to målinger i træk ligger under 75 my gram Pb/m3,  

 eller hvis koncentrationen af bly i blod ligger under 40 my gram Pb/100 ml  

 blod, skal der herefter kun foretages 1 kontrolmåling årligt, såfremt  

 arbejdsforholdene ikke ændres.
 Hvis resultaterne af to målinger i træk ligger under 50 my gram Pb/m3,  

 skal der ikke foretages kontrolmåling før arbejdsforholdene ændres.
Behandling af måleresultater Arbejdsgiveren skal sende analyseresultaterne fra målinger af bly i luft  

 og bly i blod til den stedlige tilsynskreds.
 Det anbefales at indsende analyseresultaterne i form af kopi af  

 målerapport fra det laboratorium, der har udført analyserne, suppleret med  

 oplysning om, hvilke foranstaltninger der vil blive truffet, hvis  

 koncentrationerne er for høje.
 Herudover skal arbejdsgiveren udlevere kopi af målingerne til  

 sikkerhedsorganisationen og skal sammen med sikkerhedsorganisationen vurdere  

 resultaterne.
Den ansatte har ret til at blive gjort bekendt med resultaterne af egne  

 blodprøver.
Derimod må resultaterne kun overlades til andre end  

 sikkerhedsorganisationen, hvis den ansatte samtykker heri.
 Dette indebærer, at hvis virksomheden ønsker at opslå resultaterne af  

 blodblymålingerne på virksomheden, skal den enkelte ansatte samtykke heri.
Grænseværdier Grænseværdien for luftens indhold af bly er 100 my gram Pb/m3.
 Grænseværdien for indholdet af bly i blod er 50 my gram Pb/100 ml blod.
 Måling af bly i blod giver et mere direkte mål for, hvor meget bly den  

 enkelte er udsat for end måling af bly i luften.
Foranstaltninger Der skal træffes effektive foranstaltninger for at forhindre udvikling af  

 blystøv og blydampe.
Påvirkninger af bly under arbejdet skal medbringes så  

 meget, som det er teknisk rimeligt og fastsatte grænseværdier skal  

 overholdes.
 Sikkerhedsorganisationen skal deltage i planlægningen af de  

 foranstaltninger, der skal træffes.
Indkapsling Processer med metallisk bly eller blyforbindelser skal foregå, så  

 spredning af støv forhindres.
Processer skal så vidt muligt foregå i lukkede  

 anlæg med effektiv ventilation eller i særskilt lokale med ventilation og  

 lokaludsugning, se At-meddelelse nr. 1.01.8 Vejledning om ventilation.
 Blyforbindelser samt materialer med blyholdige bestanddele skal opbevares  

 i hensigtsmæssig, tæt lukket emballage.
UDSUGNING Lokaludsugning Arbejdsprocesser skal så vidt muligt være støvfri.
Eventuelt udviklet støv  

 skal fjernes på udviklingsstedet ved hjælp af lokaludsugning.
 Smelteovne og smeltekar skal være forsynet med hætte med aftræk.
Rumventilation Der skal på hensigtsmæssig måde sørges for nødvendig tilførsel af frisk  

 luft, om nødvendigt ved luftforsyning ad kunstig vej.
 Udsugningsanlæg og tilførsel af erstatningsluft skal holdes under stadig  

 kontrol, således at støvfjernelsen og luftfornyelsen er tilfredsstillende.  

 Trækvirkninger skal søges undgået om nødvendigt ved forvarmning af  

 erstatningsluften.
Rengøring Arbejdsstedet skal dagligt rengøres effektivt.
Rengøring af rum, hvor der arbejdes med bly eller blyforbindelser, skal  

 ske ved støvsugning, ved spuling, ved afvaskning eller på anden måde, som  

 ikke hvirvler støvet op.
For at undgå aerosolvirkning må rengøringen ikke ske  

 med højtryksrensere.
 Arbejdeborde skal dagligt rengøres ved afvaskning eller ved støvsugning.  

 Blyholdigt affald skal opsamles og bortskaffes i lukkede beholdere eller  

 lign.
 Garderober, omklædningsrum, spise-, hvile-, bade- og aftrædelsesrum skal  

 rengøres effektivt.
Personlige værnemidler Personlige værnemidler, fx handsker, skal bruges, hvor det ikke på anden  

 måde er muligt at beskytte mod sundhedsfarlig blypåvirkning.
Hvis den fastsatte grænseværdi for bly i luft undtagelsesvis ikke kan  

 overholdes, skal der bruges egnet åndedrætsværn, indtil effektive  

 foranstaltninger er iværksat.
Se At-meddelelse nr. 4.09.1 om åndedrætsværn.
Særligt arbejdstøj Der skal benyttes særligt arbejdstøj, afpasset efter arbejdets art, når en  

 eller flere af følgende betingelser er opfyldt:
 Det særlige arbejdstøj må ikke bringes ud fra virksomheden.
Arbejdsgiveren skal sørge for at det brugte særlige arbejdstøj vaskes.
Det  

 skal vaskes adskilt fra andet vasketøj.
Hvis vask ikke foregår på  

 virksomheden, skal arbejdstøjet vaskes på vaskerier, der er udstyret specielt  

 til formålet.
Transport til vaskeriet skal foregå i lukkede beholdere.
 Arbejdsgiveren skal betale anskaffelse, vedligeholdelse og renholdelse af  

 det særlige arbejdstøj.
Hygiejne Ved spisepauser vaskes som minimum ansigt og hænder.
Det anbefales at  

 børste tænder eller skylle munden grundigt.
 Ved arbejdstids ophør skal brusebad benyttes, hvis der er indrettet  

 baderum.
Velfærdsforanstaltninger Der skal være spiserum i forbindelse med faste arbejdssteder, hvor de  

 ansatte kan spise og drikke uden risiko for at optage bly.
Opbevaring af  

 produktionsmaterialet må ikke finde sted i disse områder.
 Der skal være baderum med håndvask og brusebad med varmt og koldt vand på  

 faste arbejdssteder.
Til ansatte, der skal bruge særligt arbejdstøj, skal der være 2 adskilte  

 omklædningsrum med garderobeskabe, eet til gangtøj m.v. og eet til  

 arbejdstøj.
Disse skal være placeret så færdsel imellem dem kun kan ske  

 gennem baderummet.
Se At-meddelelse nr. 1.01.3, Vejledning om garderober og  

 omklædningsrum.
For at undgå, at spiserummene forurenes med bly fra det særlige  

 arbejdstøj, anbefales det at skifte tøj og fodtøj ved spisepauser.
En anden  

 mulighed er at bruge en særlig overtræksdragt over det særlige arbejdstøj  

 samt at skifte fodtøj.
Sundhedsforanstaltninger Der må ikke ryges eller indtages mad eller drikkevarer i lokaler, hvor der  

 arbejdes med metallisk bly eller blyforbindelser.
 Der må ikke opbevares tobaksvarer, spiselige ting og drikkevarer, hvor der  

 arbejdes med metallisk bly eller blyforbindelser.
Den sundhedsmæssige risiko/skadevirkning Bly påvirker flere af legemets organer.
Ved længerevarende  

 udsættelse for bly eller ved kortvarig udsættelse for store mængder bly kan  

 der opstå helbredsskader i: - nervesystemet.
Hjernens funktioner  

 påvirkes, som det ses ved kronisk opløsningsmiddelforgiftning.
Der opstår  

 irritabilitet, nedsat koncentrationsevne og svigtende hukommelse.
Der opstår  

 træthed, muskelkraften kan blive nedsat, og der kan komme sovende  

 fornemmelser i arme og ben. - blodet.
Bly påvirker evnen til at danne  

 røde blodlegemer, og ved længere tids udsættelse for bly kan der opstå  

 blodmangel. - nyrerne.
Langvarig blypåvirkning kan medføre ødelæggelse  

 af nyrevævet med nedsat nyrefunktion til følge. - forplantningsevnen.  

 Bly påvirker både sædceller og ægceller, så evnen til at få børn nedsættes.  

 Bly kan også påvirke fosterets udvikling. - mave/tarmkanal.  

 Appetitløshed, fordøjelsesbesvær, forstoppelse og ved svær påvirkning  

 mavesmerter.
 Følgende steder kan der være en risiko:
 Primær og sekundær støbning af bly og zink.
 Fremstilling af forskellige blyforbindelser.
 Fremstilling og brug af blyholdig maling, emalje, kit og farvestoffer og  

 andre blyforbindelser.
 Fremstilling og renovering af akkumulatorer.
 Fremstilling af blyholdig ammunition og anvendelsen heraf i lukkede rum.
 Fremstilling af genstande af bly eller blyholdige legeringer.
 Den keramiske industri og pottemagerværksteder.
 Den del af plastindustrien, som anvender blyholdige tilsætningsstoffer.
 Trykning, hvori der indgår bly.
 Nedrivningsarbejde, navnlig afskrabning, afbrænding, opskæring ved hjælp  

 af skærebrændere af materialer, der er dækket af blyholdig maling, samt  

 nedrivning af anlæg (fx støberiovne).
 Bilindustrien og bilværksteder.
Oversigten er ikke udtømmende.
I hver enkelt arbejdssituation må det  

 vurderes, on der er risiko for blyoptagelse.
 Den bedste fremgangsmåde er, at der udtages og analyseres blodbly- og  

 luftblyprøver på alle arbejdssteder, hvor der skønnes, at være risiko for  

 blyoptagelse.
