 I medfør af § 1, stk. 2, § 10, stk. 2-3, § 11, stk. 1, og §§ 27-28 i lov  

 om tilsyn med skibe, jfr. lovbekendtgørelse nr. 336 af 31. august 1965,  

 fastsættes herved følgende:
 Definitioner.
 § 1.  I denne bekendtgørelse skal nedenstående udtryk  

 forstås som følger:
 »Direktoratet«: - Direktoratet for statens skibstilsyn.
 »Eksisterende skib«: - Et skib, der ikke er et nyt skib.
 »Fartsområde« - Det i skibets fartscertifikat fastsatte  

 fartsområde.
 »Fiskeskib«: - Et skib, der er forsynet med fiskericertifikat i  

 henhold til lov om skibsregistering.
 »International fart«: - Fart mellem dansk og udenlandsk havn  

 eller mellem to udenlandske havne samt fart til og fra Grønland og Færøerne.
 »Konventionen«: - Den internationale konvention om lastelinier  

 af 5. april 1966.
 »Længde«: - Som defineret i konventionens tillæg I, reglement 3  

 (1).
 »Nyt skib : - Et skib, hvis køl er lagt, eller som er på et  

 tilsvarende konstruktionsstadium, på eller efter den 21. juli 1968. Lige med  

 »nyt skib« stilles skib, der efter nævnte dato indkøbes fra  

 udlandet.
 »Tons«: - Registertons brutto.
 Stk. 2.  Udtrykkene »passagerskib« og  

 »klasset skib« skal forstås på samme måde som angivet i § 41 i lov  

 om tilsyn med skibe.
 I.
 Skibes forsyning med Internationalt Lasteliniecertifikat (1966).
 § 2.  Danske skibe, hvis fartsområde omfatter  

 international fart, er - med de i § 3 angivne undtagelser - underkastet  

 konventionens bestemmelser med hensyn til bygning og udrustning og  

 driftsmæssige betingelser.
Stk. 2.  Hvor konventionen har henskudt afgørelsen af  

 visse spørgsmål af sikkerhedsmæssig eller konstruktionsmæssig art, valget  

 blandt flere tekniske løsninger o.lign. til den nationale administration,  

 træffes afgørelsen af direktoratet.
Er spørgsmålet underkastet tvivl, eller  

 er det af mere almindelig eller principiel karakter, træffes afgørelsen af  

 handelsministeriet.
 Stk. 3.  Afgørelser som i forrige stykke nævnt  

 offentliggøres i »Skibstilsynets Meddelelser«.
 Undtagelser.
 § 3.  Undtagne fra den i § 2, stk. 1, nævnte  

 forpligtelse er:
a. nye skibe under 24 m længde og eksisterende skibe under 150 tons, hvis  

 fartsområde udelukkende omfatter fart øst for linien Lindesnæs-Texelen; b. skibe, hvis fartsområde udelukkende omfatter fart inden for linierne  

 Kullen-Gilbjerghoved og Falsterbo-Stevns fyr; c. fiskeskibe; d. lystfartøjer.
 Stk. 2.  Om eksisterende skibes stilling i øvrigt  

 henvises til afsnit III nedenfor.
 Stk. 3.  For de i stk. 1 litra a nævnte skibe, som  

 anvendes i videregående fart, end der angivet, fastsættes fribordet af  

 direktoratet.
 Syn og certifikater.
 § 4.  De i § 2 nævnte skibe skal være forsynet med  

 Internationalt Lasteliniecertifikat (1966).
 Stk. 2.  Internationalt Lasteliniecertifikat (1966)  

 udstedes på grundlag af de for ansættelse af fribord foretagne nødvendige  

 opmålinger, beregninger og undersøgelser (fribordssyn). Er skibet forsynet  

 med Internationalt Lasteliniecertifikat, udstedt af en fremmed  

 regeringsmyndighed eller af et anerkendt klassifikationsselskab, kan nyt  

 certifikat udstedes på grundlag af et sådant certifikat.
 Stk. 3.  Certifikatet gives gyldighed for et tidsrum af  

 højst 5 år, regnet fra udstedelsesdatoen (nedenfor kaldet  

 »grunddatoen«).
 § 5.  For nedennævnte skibe kan udfærdiges  

 Internationalt Undtagelses-lasteliniecertifikat:
a. skibe, der efter deres fartsområde ikke har været omfattet af  

 forpligtelsen efter § 2, men som under ganske særlige omstændigheder skal  

 foretage en enkelt international rejse, b. skibe af ny type, der ønskes afprøvet i praksis med hensyn til deres  

 driftsmæssige egenskaber under anvendelse i international fart.
 Stk. 2.  Certifikatet gives for de i stk. 1, a. nævnte  

 skibe gyldighed for den pågældende rejse, medens gyldigheden for de i stk. 1,  

 b. nævnte skibes vedkommende ansættes til ikke over 5 år.
§ 6.  Skibe, der er udstyret med Internationalt  

 Lasteliniecertifikat (1966) eller med Internationalt  

 Undtagelses-lasteliniecertifikat, skal hvert år i tidsrummet mellem 3 måneder  

 før og 3 måneder efter certifikatets grunddato underkastes besigtigelse for  

 at sikre, at der ikke ved skrog eller overbygninger er foretaget  

 forandringer, som påvirker fribordsberegningen, og at a. åbningers beskyttelse, b. rækværk, c. lænseporte og d. adgange til mandskabsrum er vedligeholdt i fyldestgørende stand.
 Stk. 2.  Endvidere skal de i stk. 1 nævnte skibe  

 forinden certifikatets udløb underkastes syn til sikring af, at skibet i  

 henseende til konstruktion, materiale - herunder materialedimensioner -,  

 udstyr og indretninger i det hele fortsat opfylder konventionens forskrifter.
Efter et sådant med tilfredsstillende resultat afholdt syn udstedes nyt  

 certifikat for skibet.
Det samme gælder, dersom der ved skibets skrog eller  

 overbygninger foretages sådanne væsentlige forandringer, som nødvendiggør  

 tildeling af forøget fribord.
Stk. 3.  Efter en i medfør af stk. 1 med  

 tilfredsstillende resultat afholdt besigtigelse gives certifikatet påtegning  

 om, at skibet ved besigtigelsen er fundet at opfylde de pågældende  

 bestemmelser i konventionen.
Et certifikat, der ikke har opnået sådan  

 påtegning, skal annulleres af direktoratet.
 Stk. 4.  Kan nyt certifikat som nævnt i stk. 2 ikke  

 udstedes inden udløbet af det for skibet udstedte certifikat, kan  

 certifikatet efter et i overensstemmelse med stk. 2 afholdt syn gives  

 påtegning om dets forlængede gyldighed for et nærmere fastsat tidsrum, der  

 ikke må overstige 5 måneder.
 II.
 Passagerskibe i særlig fart.
§ 7.  Passagerskibe, der ikke er omfattet af  

 bestemmelserne i denne bekendtgørelses afsnit I, skal være forsynet med  

 lastelinier og fribordscertifikat i overensstemmelse med reglerne i dette  

 afsnit.
Det samme gælder ethvert skib, som uden at være passagerskib anvendes  

 til regelmæssig befordring af passagerer, jfr. § 10, stk. 1 i lov om tilsyn  

 med skibe.
 § 8.  Ved beregning af fribord og ved anbringelse af  

 lasteliniemærker på skibe som i § 7 nævnt gælder konventionens bestemmelser i  

 det omfang, i hvilket disse efter omstændighederne er egnet til at finde  

 anvendelse, og med de afvigelser, der følger af bestemmelserne i § 9.
 § 9.  For uklassede passagerskibe, der findes ikke at  

 opfylde konstruktionsbestemmelserne for optagelse i højeste klasse i et af de  

 anerkendte klassifikationsselskaber, fastsættes fribordet af direktoratet  

 under hensyn til det fartsområde, hvori skibene skal anvendes.
Stk. 2.  For åbne passagerskibe, d.v.s. sådanne, der  

 ikke ved heldæk er beskyttet mod søens indtrængen, fastsættes fribordet af  

 direktoratet.
Sådanne skibe påmærkes lastelinie uden cirkelring.
Fribordet  

 afsættes fra overkanten af essingen på skibets halve længde.
 III.
 Overgangsbestemmelser.
 Almindelige bestemmelser.
§ 10.  Et lasteliniecertifikat, der er udstedt for et  

 skib i international fart i medfør af den ved § 15 ophævede bekendtgørelse,  

 og som er gyldigt ved nærværende bekendtgørelses ikrafttræden, bevarer sin  

 gyldighed indtil 21. juli 1970, dog længst indtil certifikatets udløbsdato,  

 alt under forudsætning af, at der ikke ved skibet foretages ændringer, der  

 påvirker fribordsberegningen.
Derefter udfærdiges Internationalt  

 Lasteliniecertifikat (1966).
 Stk. 2.  Et fribordscertifikat, der i medfør af den ved  

 § 15 ophævede bekendtgørelse er udstedt for et af afsnit II omfattet skib,  

 bevarer sin gyldighed, indtil der ved skibet foretages ændringer, der  

 påvirker fribordsberegningen.
 § 11.  Et eksisterende skib, der i øvrigt omfattes af  

 nærværende bekendtgørelses afsnit I, men som ikke opfylder forskrifterne i  

 konventionens tillæg I helt eller delvist, skal opfylde sådanne mindre  

 vidtgående, af direktoratet fastsætte krav, som i det mindste svarer til,  

 hvad et skib i international fart skulle opfylde før 21. juli 1968. Medens  

 der for et eksisterende skib ingensinde kan stilles krav om forøget fribord,  

 skal en reduktion af det hidtil tildelte fribord være betinget af, at skibet  

 i enhver henseende opfylder konventionens krav.
 § 12.  De i denne bekendtgørelse omtalte certifikater  

 og påtegninger på certifikater udfærdiges af direktoratet eller på dets vegne  

 af dansk udenrigsrepræsentation eller af et anerkendt klassifikationsselskab.  

 Internationalt Lasteliniecertifikat (1966) kan endvidere udfærdiges for dansk  

 skib under anvendelse af den i konventionens artikel 17 nævnte fremgangsmåde  

 (udstedelse af certifikat ved en anden regering).
 Stk. 2.  De i bekendtgørelsen omhandlede syn og  

 besigtigelser foretages af statens skibstilsyn, et anerkendt  

 klassifikationsselskab, en fremmed regeringsmyndighed eller dertil af  

 direktoratet bemyndigede personer eller institutioner.
 Stk. 3.  De i bekendtgørelsen omhandlede certifikater  

 eller påtegninger på sådanne udfærdiges i en af handelsministeriet fastsat  

 eller godkendt form.
 § 13.  I skibe, der er forsynet med Internationalt  

 Lasteliniecertifikat (1966) eller Internationalt  

 Undtagelses-lasteliniecertifikat, skal findes et eksemplar af nærværende  

 bekendtgørelse samt af lasteliniekonventionen af 5. april 1966.
 § 14.  Overtrædelse af denne bekendtgørelse straffes  

 med bøde i henhold til § 42 i lov om tilsyn med skibe.
 § 15.  Bekendtgørelsen træder i kraft den 21. juli  

 1968.
 Stk. 2.  Bekendtgørelse nr. 54 af 22. februar 1939  

 angående lastelinier for skibe ophæves.
 Handelsministeriet, den 5. juli 1968.
 Knud Thomsen.
/E.
Lysgaard.
