 Nævnet  

 lagde ved afgørelsen vægt på at medlemmet i årene fra 1. juli 1998 til 2000  

 havde haft en arbejdstimetal på over 1570 timer under hensyntagen til, at  

 hans  

 arbejdstimetal i årene 1999 og 2000 har været samlet i arbejdsperioder i  

 forbindelse med tilbudsafgivelser.  

  

 Nævnet lagde endvidere vægt på, at selv om medlemmets omsætningstal i årene  

 1999 og 2000 havde været beskedne forelå der specificerede oplysninger om  

 medlemmets arbejdstimetal, samt  

    

 at  

 medlemmet havde oplyst at hans arbejde med tilbudsafgivelse generelt ikke har  

 stået i et rimeligt forhold til hans omsætning, specielt ikke da medlemmet  

 var  

 inde i en arbejdsmæssig opstartfase, som dog ikke lykkkedes.
Beskæftigelseskravet ved overgang til efterløn Vedrørende Ankenævnet har behandlet  

 Deres klage på møde den 19. december 2002.
Nævnet traf denne A F G Ø R E L S E Vedrørende opfyldelse af beskæftigelseskravet Deres klient opfylder kravet  

 om beskæftigelse i tiden fra den 1. juli 1998 til den 1. juli 2001.
 Ifølge  

    

 arbejdsløshedsforsikringslovens § 75 b, stk.  

 1, nr. 3, sammenholdt med § 53, stk. 2, a), skal et medlem sammenlagt have  

 haft  

 beskæftigelse i over 30 timer i mindst 52 uger inden for de sidste 3 år for  

 at  

 kunne få et efterlønsbevis/efterløn.
Deres klient har oplyst -at han i tiden fra den 1.  

 juli 1998 til marts 1999 beskæftigede sig med opførelse af 2 ejendomme hvor  

 han  

 beskæftigede sig med det praktiske arbejde og var tilsynsførende, -at han fra marts 1999  

 forsøgte sig med salg af kedelanlæg, overvågningsanlæg for tapperimaskiner og  

 grill, -at han fra 1. juli 1998  

 havde en omsætning på 302.006 kr.,  

    

 i  

 1999 var den 13.996 kr., i 2000 var den 6.351  

    

 kr. og i 2001 var den 0 kr., -at arbejdstimetallet fra 1.  

 juli 1998 var 1.429 timer, i 1999 1310 timer, i 2000 1275 timer og i 2001 370  

 timer, samt -at det generelt er sådan at  

 kun ca. 10 % af udarbejdede tilbud giver sig udslag i omsætningen.
 Nævnet har ved afgørelsen  

 lagt vægt at Deres klient i årene fra 1. juli 1998 til 2000 har haft en  

 arbejdstimetal på over 1570 timer under hensyntagen til at hans  

 arbejdstimetal  

 i årene 1999 og 2000 har været samlet i arbejdsperioder i forbindelse med  

 tilbudsafgivelser.
 Nævnet har endvidere lagt  

 vægt på at selv om Deres klients omsætningstal i årene 1999 og 2000 har været  

 beskedne foreligger der specificerede oplysninger om Deres klients  

 arbejdstimetal, samt  

    

 at Deres klient har  

 oplyst at hans arbejde med tilbudsafgivelse generelt ikke har stået i et  

 rimeligt forhold til hans omsætning, specielt ikke da Deres klient var inde i  

 en arbejdsmæssig opstartfase, som dog ikke lykkkedes.
 Der henvises til arbejdsløshedsforsikringslovens  

 § 75 b, stk. 1, nr. 3, sammenholdt med § 53, stk. 2, a) og § 5 i  

 direktoratets  

 bekendtgørelse nr. 1355 af 20. december 2000 om beskæftigelseskrav,  

 dagpengeperiode og aktivperiode.
 Nævnet har ikke ved  

 afgørelsen taget stilling til Deres klients ret til efterløn/efterlønsbevis i  

 øvrigt.
 Ankenævnet ændrer således  

 direktoratets afgørelse af 21. november 2001.
 Vedrørende efterlønsbevis med tilbagevirkende  

 kraft fra den 8. oktober 2000:
 Deres klient har ikke ret  

 til efterlønsbevis fra den 8. oktober 2000.
 Ifølge § 3 i bekendtgørelse  

 om udstedelse af efterlønsbevis kan a-kassen udstede et bevis med virkning  

 fra  

 den dato, hvor a-kassen har modtaget ansøgningen fra medlemmet, dog tidligst  

 fra det tidspunkt, hvor medlemmet opfylder betingelserne for efterløn.
 Nævnet lægger til grund at  

 kassen modtog Deres ansøgning om efterlønsbevis den 16. juli 2001.
 De har anført at Deres  

 klient den 24. juni 1999 søgte om efterløn og at han opfattede kassens brev  

 af  

 5. marts 1999 således at han havde ret til at få efterlønsbevis med virkning  

 fra den tidligste dato han opfyldte betingelserne for medlemsanciennitet for  

 at  

 få efterløn, den 8. oktober 2000. De har endvidere henvist til at Deres  

 klient  

 ikke har modtaget kassens breve af 21. juli og 11. oktober 2000.
 Nævnet finder ikke at dette  

 er tilstrækkelig grundlag for at efterlønsbeviset kan få tilbagevirkende  

 kraft  

 fra den 8. oktober 2000.
Nævnet har ved afgørelsen  

 lagt vægt på -at Deres klient ikke  

 reagerede på kassens breve af 2. juli 1999, 21. juli 2000 og 11. okt. 2001 om  

 at søge på ny, -at brevene må anses for at  

 være modtaget da de ikke kom retur til kassen, -at det af kassens afgørelse  

 i brev af 2. juli 1999, som Deres klient har anerkendt at have modtaget,  

 fremgår at Deres klient skulle søge på ny, -at Deres klient ikke  

 henvendte sig i kassen da han ikke modtog sit efterlønsbevis efter den 8.  

 oktober 2000, som han havde regnet med, men først søgte om efterlønsbevis og  

 efterløn i juli 2001, samt -at der i kassens brev af 5.  

 marts 1999 står at han kun skulle søge inden fristudløb, den 30. juni 1999  

 hvis  

 han mente at han opfyldte kravene for at få et efterlønsbevis, kassen ville i  

 så fald kontakte den tidligere a-kasse.
Dvs. at kun de medlemmer der mente at  

 de opfyldte kravet om medlemsanciennitet skulle søge.
 Nævnet finder således at  

 Deres klient måtte påregne at han skulle søge på ny.
 Der henvises til  

 arbejdsløshedsforsikringslovens §  

    

 75 b,  

 stk. 1, nr.3, og stk. 4, samt § 3 i direktoratets bekendtgørelse nr. 593 af  

 22.  

 juni 2001 om efterlønsbevis.
 Ankenævnet tiltræder således  

 direktoratets afgørelse  

    

 af 5. september  

 2002.
På ankenævnets vegne De kan læse om afgørelsens  

 faktiske og retlige grundlag på de følgende sider.
 Kopi til:
 .
Arbejdsdirektoratet + sagens  

 akter 1.  


  

 Sagsforløb Sagsforløbet som fremstillet i Arbejdsdirektoratets  

 afgørelse af 21.november 2001 om efterlønsbevis/efterløn i juli 2001,  

 spørgsmålet om opfyldelse af beskæftigelseskravet:
 Det fremgår af sagen at ...  

 den 2. juli 1999 gav Dem afslag på at få et efterlønsbevis, da De ikke havde  

 være  

 medlem af a-kassen i 10 år. ... oplyste Dem om at De tidligst kunne få et  

 efterlønsbevis fra den 8. oktober 2000, og ... ville kontakte Dem i god tid  

 inden denne dato.
 De ansøgte ved erklæring af  

 17. juli 2001, modtaget i ... den 19. juli 2001, om at overgå til efterløn.  

 De  

 oplyste at De havde drevet selvstændig virksomhed siden 1972, og at Deres  

 sidste arbejdsdag i virksomheden havde været den 30. juni 2001.
 De redegjorde i brev af 1.  

 august 2001 for virksomhedens vanskeligheder som førte til, at virk-somheden  

 i  

 2001 måtte lukke.
... traf den 6. august 2001  

 afgørelse om at De ikke havde ret til efterløn.
Begrundelsen herfor var at De  

 ikke havde drevet selvstændig virksomhed i væsentligt omfang i 52 uger inden  

 for de seneste 3 år.
Afgørelsen var truffet på baggrund af oplysningerne om  

 Deres arbejde i virksomheden og virksomhedens omsætning.
I afgørelsen var der  

 oplyst følgende omsætningstal:  

  

 1998: 604.012 kr. , 1999: 13.896 kr., 2000: 6.351 kr.
I 2001 havde der ikke  

 været nogen omsætning.
klagede den 1. september  

 2001 på Deres vegne over afgørelsen.
John Richard anførte at det fremgik af  

 vejledningen til bekendtgørelse om arbejdskravet, at hvis der i en virksomhed  

 har været en periode med nedsat aktivitet i tilslutning til ophøret, anses  

 virksomhedsudøvelsen i denne periode som udgangspunkt også for at have været  

 i  

 væsentligt omfang.
Det blev fremhævet at der i 1999 og indtil  

 afviklingsdatoen  

 var anvendt betydelige arbejdstimer, som ikke var kommet til udtryk  

 omsætningsmæssigt, og at arbejdsindsatsen i 1998 og tidligere havde været på  

 mindst 65 timer pr. uge.
skrev videre at De  

 allerede i 1999 havde søgt om et efterlønsbevis, men at dette ikke kunne  

 udstedes, da De ikke havde været medlem af a-kassen i 10 år.
Den 2. juli 1999  

 modtog De en bekræftelse på at De ville blive kontaktet i god tid inden De  

 fik  

 efterlønsret.
Dette har De ud fra et forventningsprincip opfattet som et  

 tilsagn om at beskæftigelseskravet er opfyldt.
Hvis sagen var blevet fulgt op  

 fra ...s side, ville De have kunnet modtage efterløn i oktober 2000.
 De har i et bilag til brevet  

 beskrevet problemerne med at få færdiggjort et byggeri ved hjælp af tjekkiske  

 håndværkere.
 ... bad i brev af 4.  

 september 2001 om at få dokumentation for arbejdsopgaverne i perioden 1998  

   

 2001.
De redegjorde på et møde i  

 ... den 26. september 2001 for aktiviteterne i virksomheden.
Det fremgik af  

 redegørelsen at der havde været aktiviteter, men at aktiviteterne siden den  

 1.  

 marts 1999 ikke havde ført til omsætning i virksomheden.
 ... oversendte med brev af 4.  

 oktober 2001 sagen til Arbejdsdirektoratet. ... fastholdt at aktiviteterne i  

 perioden fra marts 1999 og frem til ophøret dels ikke havde medført nogen  

 omsætning og dels alene kunne karakteriseres som tiltag med henblik på at  

 skaffe omsætning, hvilket ikke kan anses for arbejde i henhold til  

 arbejdsløshedsforsikringslovens § 53.
De skrev i brev af 17.  

 oktober 2001 at i de 30 år hvor De har drevet virksomhed i hård international  

 konkurrence har De af 1060 tilbud fået 91 kontrakter, altså omsætning.
De har  

 desuden anført at ... har henvist til en bekendtgørelse af 20. december 2000,  

 altså 2 måneder efter at De er efterløns-berettiget, hvilket De mener har  

 været  

 med tilbagevirkende kraft.
De har endelig anført at De i brev af 2. juli 1999  

 var blevet lovet at blive kontaktet i god tid inden De fik efterlønsret,  

 hvilket ikke er sket.
De har senere kontaktet ... telefonisk, hvor  

 medarbejderen fandt et brev af 21. juli 2000, som De dog ikke har modtaget.  

 De  

 har ansøgt om efterlønsbevis senest den 30. juni 1999, og det må efter Deres  

 opfattelse være betingelserne fra denne skrivelse, der gælder for Dem. Sagsforløbet som fremstillet af Arbejdsdirektoratet  

 i afgørelse af 5. september 2002 om udstedelse af efterlønsbevis med  

 tilbagevirkende kraft:
 "Det fremgår af sagen  

 at ... den 5. marts 1999 skrev til ... for at orientere ... om muligheden for  

 at få efterlønsbevis. ... skrev at det ikke så ud til at ... på daværende  

 tidspunkt havde ret til et efterlønsbevis.
... skrev videre at Der er blandt andet et krav  

 om, at man skal have været medlem af en arbejdsløshedskasse - som  

 udgangspunkt  

 - i 10 år inden for de seneste 15 år.
Denne betingelse opfylder du  

 tilsyneladende ikke, da du ikke har været medlem af ... i 10 år.
Har du før  

 dit  

 medlemskab af ... været medlem af andre a-kasser, kan det dog godt være, at  

 du  

 opfylder betingelserne for at få et efterlønsbevis.
 Hvis et efterlønsbevis har  

 din interesse, og du mener at opfylde kravene for at få et bevis, skal vi  

 have  

 modtaget vedlagte ansøgningsskema om efterlønsbevis i udfyldt stand senest  

 den  

 30. juni 1999. Vi vil så kontakte din tidligere a-kasse.
På første side i  

 ansøgningsskemaet om efterlønsbevis skal du oplyse, fra hvilken dato du  

 ønsker  

 efterlønsbeviset.
Hvis du skriver den dato, du fylder 60 år, vil du få et  

 efterlønsbevis med gyldighed fra den tidligste dato, du har ret til  

 beviset. ... ansøgte den 24. juni  

 1999 om et efterlønsbevis med virkning fra den 8. oktober 2000.
... traf den 2. juli 1999  

 afgørelse om at ... ikke kunne få et efterlønsbevis.
Begrundelsen var at han  

 først ville kunne få et efterlønsbevis den 8. oktober 2000, hvor han havde  

 været medlem af en a-kasse i så lang en periode, at han ville have ret til  

 efterløn. ... skrev at a-kassen i god tid inden ... fik efterlønsret, ville  

 kontakte ham med et nyt ansøgningsskema om efterlønsbevis.
... sendte den 21. juli 2000  

 et brev til ... om ansøgning af efterlønsbevis.
Brevet var vedlagt blanketter  

 til brug for ansøgningen.
 ... skrev igen den 11.  

 oktober 2000 om efterlønsbeviset og anbefalede ... at søge.
 ... søgte den 12. juli 2001  

 om et efterlønsbevis og den 17. juli 2001 om at overgå til efterløn pr. 30.  

 juni 2001.
Med afgørelse af 6. august  

 2001 afslog ... begge ansøgninger.
Arbejdsdirektoratet tiltrådte den 21.  

 november 2001 ...s afgørelse, og sagen blev efter Deres klage af 13.  

 december  

 2001 oversendt til Arbejdsmarkedets Ankenævn.
 ... skrev den 8. juni 2002  

 til regionschef ... på ...s kontor i Roskilde, at han på ...s  

 orienteringsmøde havde hørt, at hvis man havde ansøgt om efterlønsbevis før  

 den  

 30. juli 1999, så fik man efterløns-beviset, uanset hvad, den første dag man  

 opfyldte betingelserne.
Regionschef ... skrev i brev  

 af 18. juni 2002 at vedrørende ansøgning om efterlønsbevis før den 30. juni  

 1999 ville ...s advokat tage sig af denne del.
Når ... modtog redegørelsen  

 fra  

 advokaten, ville de gerne revurdere sagen og eventuelt træffe en ny  

 afgørelse,  

 som ... kunne klage over.
De skrev i brev af 21. juli  

 2002 at den 30. juli 1999 var skæringsdatoen for fremsendelse af ansøgning om  

 efterlønsbevis, og at ... havde søgt inden denne dato.
Efter at ... havde  

 modtaget ...s afgørelse af 2. juli 1999 gik han ud fra at der ville  

 blive  

 rettet henvendelse til ham, hvis ... forudsatte yderligere eller nye  

 oplysninger.
Han klagede derfor heller ikke over afgørelsen.
Det fremgik  

 efter  

 Deres mening ikke af materialet at en ansøgning om efterlønsbevis ikke kunne  

 fremsendes inden den 30. juni 1999 alene fordi ansøgeren ikke opfyldte kravet  

 om 10 års medlemskab. ... modtog ikke yderligere henvendelser fra ..., før  

 han  

 sendte en ny blanket i juli 2001. ... har ikke modtaget de 2 breve fra ... af  

 21. juli og 11. oktober 2001.
 ... traf den 31. juli 2002  

 afgørelse om at der ikke kunne udstedes et efterlønsbevis til ..., om at der  

 ikke var ansøgt herom forud for den 16. juli 2001. ... skrev desuden at selv  

 om  

 der skulle blive udstedt et efterlønsbevis med gyldighed fra et tidligere  

 tidspunkt, ville dette ikke i sig selv medføre, at ... kunne overgå til  

 efterløn fra den 19. juli 2001. En forudsætning for både at få et  

 efterlønsbevis  

 og at overgå til efterløn er, at medlemmet kan opfylde de såkaldte  

 arbejdskrav  

 (1924 timers beskæftigelse inden for de seneste 3 år).
De skrev den 16. august 2002  

 til .... De henviste til oplysningerne i brevet af 5. marts 1999 om at  

 medlemmet skulle oplyse, fra hvilken dato han ønskede beviset.
Hvis han skrev  

 den dato, han fyldte år, ville han få efterlønsbevis med gyldighed fra den  

 tidligste  

 dato, han havde ret til beviset.
Efter Deres opfattelse var ... gået ud fra  

 at  

 hans fremsendelse af ansøgningsskemaet om efterlønsbevis inden den 30. juni  

 1999 var tilstrækkelig og at der ikke var behov for yderligere fremsendelse  

 af  

 ansøgningsskemaer.
... oversendte den 21.  

 august 2002 sagen til direktoratet. ... skrev i oversendelsesbrevet at sagen  

 på  

 baggrund af en henvendelse fra Dem var blevet gennemgået på ny. ... skrev  

 videre at de havde modtaget ansøgning om efterlønsbevis den 28. juni 1999 og  

 havde  

 truffet afgørelse den 2. juli 1999 om at efterlønsbeviset først kunne  

 udstedes  

 fra den 8. oktober 2000 og at ... ville kontakte ... i god tid inden da.  

 Efterfølgende sendte ... blanketter til ... den 21. juli 2000 og erindrede  

 herom den 11. oktober 2000. Disse 2 breve er ikke kommet retur til ...." Sekretariatet er enig i  

 fremstillingen.
2.  


  

 Arbejdsdirektoratets afgørelser Direktoratet traf den 21. november 2001 denne  

 afgørelse om efterlønsbevis/efterløn i juli 2001, spørgsmålet om opfyldelse  

 af  

 beskæftigelseskravet:
 De har ikke ret til  

 efterløn fra den 19. juli 2001.
 De har ikke ret til at få  

 udstedt efterlønsbevis med virkning fra den 16. juli 2001.
Begrundelse Begrundelsen for afgørelsen  

 er at De på det tidspunkt ... modtog Deres ansøgning om efterløn  den  

 19. juli  

 2001  og Deres ansøgning om efterlønsbevis  den 16. juli 2001  

  ikke opfyldte  

 beskæftigelseskravet i arbejdsløshedsforsikringslovens § 53, stk. 2.
 Det er en betingelse for at  

 få efterlønsbevis og overgå til efterløn, at man opfylder betingelserne for  

 ret  

 til dagpenge, herunder at man opfylder beskæftigelseskravet, se  

 arbejdsløshedsforsikringslovens § 75 b, stk. 1, nr. 3 og stk. 4.
De nærmere regler om  

 beskæftigelseskravet står i bekendtgørelse nr. 1355 af 20. december 2000 om  

 beskæftigelseskrav, dagpengeperiode og aktivperiode.
Det fremgår af  

 bekendtgørelsens § 5, stk. 1, at virksomheden skal have været udøvet i  

 væsentligt omfang.
Herved forstås at beskæftigelsen skal have haft et omfang  

 der kan sidestilles med lønarbejde i over 30 timer pr. uge.
Direktoratet har ved  

 vurderingen af omfanget af Deres virksomhed lagt vægt på den lave omsætning i  

 årene fra 1999. På baggrund af omsætningstallene sammenholdt med de øvrige  

 aktiviteter, som De har oplyst, kan virksomhedsudøvelsen ikke anses for at  

 have  

 haft et omfang, der kan sidestilles med lønarbejde i mere end 30 timer  

 ugentligt.
Direktoratet har i sin afgørelse lagt de omsætningstal til grund,  

 der er oplyst i ...s afgørelse af 6. august 2001.
 Det skal bemærkes at der ved  

 afgørelsen af om kravet om drift af virksomhed i væsentligt omfang var  

 opfyldt,  

 skal bruges de regler, der var gældende på det tidspunkt, hvor a-kassen  

 modtog  

 Deres anmodning om efterløn  altså den 19. juli 2001. På dette  

 tidspunkt var  

 bekendtgørelse nr. 1355 af 20. december 2000 gældende.
Det skal desuden bemærkes,  

 at ... ifølge registreringer på EDB-systemet har sendt et brev til Dem om  

 efterlønsbevis den 21. juli 2000. A-kassen har herved opfyldt sin  

 oplysningspligt over for Dem.
Det er desuden direktoratets opfattelse at De i  

 brev af 2. juli 1999 er blevet oplyst om at De havde mulighed for at få  

 efterlønsbevis fra den 8. oktober 2000. De har derfor ikke været uvidende om  

 hvornår De kunne søge om efterløn og eftelønsbevis.
 Endelig skal det bemærkes at  

 selv hvis De havde fået udstedt et efterlønsbevis i oktober 2000, skulle de  

 ved  

 Deres ansøgning om efterløn den 19. juli 2001 opfylde de øvrige betingelser  

 for  

 at få efterløn, herunder være ophørt med Deres virksomhed og opfylde  

 beskæftigelseskravet på ansøgningstidspunktet..
 Arbejdsdirektoratets afgørelse af 5. september 2002  

 om udstedelse af efterlønsbevis med tilbagevirkende kraft:
 ... kan ikke få udstedt  

 efterlønsbevis med virkning fra den 8. oktober 2000.
 ... anses for at have søgt  

 om efterlønsbevis den 16. juli 2001, hvor a-kassen har modtaget hans  

 ansøgning.
Begrundelse Grunden til at ... ikke kan  

 få udstedt et efterlønsbevis pr. 8. oktober 2000 er, at der på dette  

 tidspunkt  

 ikke forelå en ansøgning om et efterlønsbevis.
 Det er direktoratets  

 opfattelse at det forhold, at ... den 24. juni 1999  altså 1¼ år før  

 han  

 opfyldte anciennitetskravet for ret til efterløn  havde ansøgt om  

 efterlønsbevis, ikke kunne have virkning den 8. oktober 2000, når a-kassen  

 den  

 2. juli 1999 havde givet afslag på at udstede efterlønsbevis.
 Reglen om at et medlem først  

 kan få udstedt et efterlønsbevis fra det tidspunkt, hvor a-kassen modtager  

 medlemmets ansøgning, står i § 3, stk. 1 i bekendtgørelse nr. 593 af 22. juni  

 2001 om efterlønsbevis (for medlemmer, som er fyldt 60 år før den 1. juli  

 1999).
 Direktoratet skal bemærke at  

 a-kassen i afgørelsen af 2. juli 1999 havde oplyst, at ... ville få et nyt  

 ansøgningsskema i god tid inden han fik efterlønsret.
 Det må derfor have stået ...  

 klart, at han skulle søge igen om et efterlønsbevis, i forbindelse med at han  

 den 8. oktober 2000 ville opfylde anciennitetskravet til efterløn.
Direktoratet skal desuden  

 bemærke, at a-kassen har sendt 2 breve til ..., og at disse breve ikke er  

 kommet retur.
Direktoratet lægger derfor til grund, at brevene er kommet frem  

 til .... Det fremgår af disse breve, at ... skulle ansøge igen om et  

 efterlønsbevis,  

 hvis han ville have et sådant.
 Det skal yderligere  

 bemærkes, at selv om ... i afgørelsen af 2. juli 1999 blev gjort opmærksom på  

 at han først kunne få et efterlønsbevis pr. 8. oktober 2000, henvendte han  

 sig  

 ikke til a-kassen, da denne dato blev passeret.
De har i Deres klage af 16.  

 august 2002 og i brev af 21. juli 2001 givet udtryk for, at ... er blevet  

 vejledt om, at hvis han søgte før den 30. juni 1999, ville han få ret til et  

 efterlønsbevis på det senere tidspunkt, hvor han også opfyldte  

 anciennitetskravet  

 til efterløn.
Vejledningen var sket skriftligt i brev af 5. marts 1999 og  

 mundtligt.
De har desuden refereret fra brevet af 21. juli 2000, som De dog  

 har  

 oplyst, at ... ikke har fået.
 Informationen i brevet af 5.  

 marts 1999, som ... må have forholdt sig til i forbindelsen med den første  

 ansøgning om efterlønsbevis, var skrevet med henblik på at få det gjort klart  

 for medlemmer, der er født før den 1. juli 1939, at det var fordelagtigt at  

 søge om efterlønsbevis før den 30. juni 1999, idet beviserne så kunne få  

 virkning  

 fra den 1. januar 1999.
Det er direktoratets  

 opfattelse, at teksten i brevet af 5. marts 1999 ikke giver en præcis  

 information om, hvordan ... skulle forholde sig, hvis hans ansøgning om  

 efterlønsbevis blev afslået.
Dette blev imidlertid gjort klart i afgørelsen  

 af  

 2. juli 1999, og det måtte derefter være ...s eget ansvar at søge om  

 efterlønsbevis i rette tid.
3.  


  

 Klagen til ankenævnet De har ved klagebrev af 13.  

 december 2001 på Deres klients vegne anført følgende:
 Under henvisning til den  

 klagevejledning, der er indeholdt i Arbejdsdirektoratets skrivelse til min  

 ovennævnte klient af 21. november d.å., påklager jeg herved den i samme  

 skrivelse indeholdte afgørelse.
 Som foreløbig begrundelse  

 herfor anfører jeg, at min klient opfylder beskæftigelseskravet i  

 Arbejdsløshedsforsikringslovens § 53, stk. 2, idet han har haft arbejde i  

 mindst 52 uger indenfor de sidste 3 år forud for den 19. juli 2001.
 Beskæftigelsen har haft det  

 i bekendtgørelse nr. 1355 af 20. december 2000 (§ 5, stk. 1) forudsatte  

 "væsentlige omfang", idet det har kunnet sidestilles med lønarbejde  

 i  

 over 30 timer pr. uge.
 Jeg har gennemgået  

 Arbejdsdirektoratets afgørelse, men vil først i den kommende uge modtage det  

 øvrige materiale i sagen, hvorfor det først i januar måned vil være muligt på  

 baggrund af min gennemgang af materialet at gennemgå dette nærmere med min  

 klient.
 Ud fra de samtaler, jeg på  

 nuværende har haft med ham, er det imidlertid min opfattelse, at det er en  

 fejlforståelse af faktiske omstændigheder, det vil sige af karakteren af det  

 arbejde, som min klient har udført ikke blot de sidste 3 år før ophøret, men  

 gennem de i alt ca. 30 år, han har drevet virksomhed, som har ført til det  

 resultat, afgørelsen har fået.
 Jeg vil derfor koncentrere  

 mig om en uddybende redegørelse af min klients arbejdsindsats.
Det fremgår af side 5 af  

 Arbejdsdirektoratets afgørelse (2. afsnit), at ... med brev af 4. oktober  

 2001  

 oversendte sagen til Arbejdsdirektoratet og i den forbindelse fastholdt, at  

 min  

 klients arbejdsmæssige aktiviteter "alene kunne karakteriseres som  

 tiltag  

 med henblik på at skaffe omsæt-ning, hvilket ikke anses for arbejde i henhold  

 til Arbejdsløshedsforsikringslovens § 53". Jeg anmoder venligst  

 Arbejdsdirektoratet om at meddele mig, hvorvidt Arbejdsdirektoratet tiltræder  

 dette  

 af ... fremførte synspunkt og hvorvidt synspunktet indgår i den trufne  

 afgørelse.
I bekræftende fald bedes synspunktet venligst underbygget i form  

 af  

 henvisninger til praksis, retspraksis eller forarbejder.
Tilsvarende gælder  

 med  

 hensyn til omsætningens indflydelse på vurderingen af, hvorvidt  

 beskæftigelseskravet er opfyldt.
Også her anmoder jeg venligst om at få  

 oplyst  

 praksis, retspraksis eller støtte i forarbejder for et synspunkt om, at en  

 lav  

 omsætning i sig selv afskærer en arbejdsløshedsforsikret i at opfylde  

 beskæftigelseskravet. 4.  


  

 Arbejdsdirektoratets bemærkninger til  

 klagen Direktoratet har i  

 oversendelsesbrev af 18. december 2001 anført følgende:
 Der er ikke kommet nye  

 oplysninger, der giver direktoratet anledning til at Deres sag ændre  

 afgørelsen.
 Følgende skal bemærkes til  

 klagen:
Vedrørende advokat  

  bemærkninger om at der er en fejlforståelse af faktiske omstændigheder, er  

 det  

 ikke klart, hvori denne fejlforståelse skulle bestå.
Ved vurderingen af  

 beskæftigelseskravet foretager direktoratet ikke en vurdering af hele den  

 periode, hvor virksomheden har været drevet, men derimod ‑ i  

 overensstemmelse med arbejdsløshedsforsikringslovens § 53 ‑ de seneste  

 3  

 års drift af virksomheden.
 For så vidt angår advokatens  

 anmodning om at direktoratet forholder sig til ...'s synspunkt om at  

 medlemmets  

 arbejdsmæssige aktiviteter "alene kunne karakteriseres som tiltag med  

 henblik på at skaffe omsætning, hvilket ikke kan anses for arbejde i henhold  

 til arbejdsløshedsforsikringslovens § 53", skal det bemærkes, at  

 direktoratet har vurderet sagens samlede oplysninger om aktiviteten i  

 virksomheden, herunder såvel oplysninger om arbejdstimer som oplysninger om  

 omsætning.
Direktoratet har lagt vægt  

 på at omsætningen i de 3 seneste år forud for ledigheder har været meget lav,  

 og at denne beskedne omsætning peger på en ligeledes beskeden erhvervsmæssig  

 aktivitet i virksomheden. 5.  


  

 Nyt efter klagen Intet nyt fremkommet.
6.  


  

 Regler Lov om arbejdsløshedsforsikring m.v., jf.  

 lovbekendtgørelse nr. 712 af 19. juli 2000.
Kapitel 10  

  

 Betingelser for ret til dagpenge § 53.
Stk. 2. Retten til at opnå  

 dagpenge i den i § 52 a, stk. 1, og § 55, stk. 1 og 5, nævnte periode er  

 endvidere betinget af, a) at et fuldtidsforsikret  

 medlem har haft beskæftigelse som lønmodtager i en tid, som sammenlagt svarer  

 til beskæftigelse i fagets fulde, sædvanlige arbejdstid i mindst 52 uger  

 inden  

 for de sidste 3 år, eller i en tilsvarende periode har udøvet selvstændig  

 erhvervsvirksomhed i væsentligt omfang, b) at et deltidsforsikret  

 medlem, jf. kapitel 11, har haft beskæftigelse som lønmodtager i en tid, som  

 sammenlagt svarer til beskæftigelse i fagets fulde, sædvanlige arbejdstid i  

 mindst 34 uger inden for de sidste 3 år.
§ 75 b.  

  

 Ret til efterløn har medlemmer af anerkendte  

 arbejdsløshedskasser, 3) som opfylder  

 betingelserne for ret til dagpenge, og Stk. 4. Et medlem, der  

 opfylder betingelserne for ret til efterløn i stk. 1-3, bortset fra stk. 1,  

 nr.  

 4, har ret til at få udstedt et efterlønsbevis af arbejdsløshedskassen.  

 Direktøren for Arbejdsløshedsforsikringen fastsætter efter forhandling med  

 Landsarbejdsrådet  

 nærmere regler herom.
Direktoratets bekendtgørelse. nr. 1355 af 20.  

 december 2000 om beskæftigelseskrav, dagpengeperiode og aktivperiode Selvstændig virksomhed § 5.  

  

 Selvstændig virksomhed medregnes til opfyldelse af  

 beskæftigelseskravet, hvis medlemmet godtgør at have udøvet virksomheden i  

 væsentligt omfang.
Ved væsentligt omfang forstås, at beskæftigelsen i den  

 selvstændige virksomhed har haft et omfang, der kan sidestilles med  

 lønarbejde  

 i over 30 timer pr. uge.
Direktoratets bekendtgørelse nr. 593 af 22. juni 2001 om efterlønsbevis  

  

 (for medlemmer, som er fyldt 60 år før 1. juli 1999) § 3.  

  

 A-kassen kan udstede et bevis med virkning fra den dato, hvor  

 a-kassen har modtaget ansøgningen fra medlemmet, dog tidligst fra det  

 tidspunkt, hvor medlemmet opfylder betingelserne for efterløn.
