(Den skattemæssige behandling ved  

 udbetaling af normaliseringsforhøjelser m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 327 af 7. juli 1983, som senest  

 ændret ved § 1 i lov nr. 623 af 21. december 1983, foretages følgende  

 ændringer:
 1. § 7D ophæves.
 2. I § 14B, stk. 3, ændres "§ 55, stk. 4,"  

 til: "§ 55b, stk. 2," og "§ 55, stk. 3," ændres til:  

 "§ 55b, stk. 1,".
 3. I § 14C, stk. 1, ændres "§ 55, stk. 3,"  

 til: "§ 55b, stk. 1,".
4. § 14G, stk. 1, 2. pkt., affattes således: "Det  

 samme gælder for den del af lejeindtægten, der svarer til beløb, som afsættes  

 efter boligreguleringslovens § 18a." 5. I § 14G, stk. 1, indsættes efter 2. pkt.:  

 "Beløb, der frigives efter boligreguleringslovens § 55a, medregnes ikke  

 ved opgørelsen af den skattepligtige indkomst." 6. I § 14G, stk. 3, indsættes efter 1. pkt.: "1.  

 pkt. finder tilsvarende anvendelse på udgifter, der afholdes af beløb, der  

 frigives efter boligreguleringslovens § 55a." 7. I § 14G, stk. 3, 2. pkt., der bliver til 3. pkt.,  

 ændres "1. pkt." til: "1. og 2. pkt.".
 8. § 14G, stk. 5, affattes således:
"Stk. 5. Hvis summen af de fratrukne og udbetalte beløb efter stk. 3  

 vedrørende et indkomstår overstiger de samlede udgifter til vedligeholdelse  

 og forbedring af ejendommen i samme indkomstår, medregnes det overskydende  

 beløb i ejerens skattepligtige indkomst for dette indkomstår.
Beløb, der  

 udbetales efter lejelovens § 63f eller boligreguleringslovens § 22e,  

 medregnes i ejerens skattepligtige indkomst i det indkomstår, hvori beløbet  

 kan kræves udbetalt.
Det beløb, der herefter kommer til beskatning efter 1.  

 og 2. pkt., nedsættes dog først med et beløb svarende til de udgifter, der er  

 afholdt til forbedring af ejendommen efter den 1. januar 1983, i det omfang  

 disse i de enkelte indkomstår har oversteget summen af de i stk. 3 nævnte  

 beløb og ikke i tidligere indkomstår er anvendt til nedsættelse af de beløb,  

 der kommer til beskatning efter 1. og 2. pkt. i disse eller senere  

 indkomstår." 9. I § 14G, stk. 6, 1. pkt., ændres "eller  

 18b" til: " , 18b eller 55a", og "stk. 3." ændres  

 til: "stk. 3 og 5." 10. I § 14G, stk. 7, indsættes efter 1. pkt.:  

 "Det samme gælder for beløb, der udbetales efter boligreguleringslovens  

 § 55a." § 2 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Ligningslovens § 14 G, stk. 5, 2. pkt., som  

 affattet ved denne lovs § 1, nr. 8, har dog virkning for beløb, hvor  

 betingelserne for udbetaling er opfyldt den 1. juli 1984 eller senere.
Givet på Christiansborg slot, den 9. maj  

 1984 Under Vor Kongelige Hånd og Segl MARGRETHE R.
