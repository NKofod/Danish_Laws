 Patentankenævnet stadfæstede Patentdirektoratets afgørelse efter  

 indsigelse, hvorefter opfindendelsen fandtes at udvise den i lovens § 2  

 forlangte væsentlige adskillelse fra det kendte.
År 1996, 5. februar afsagde Patentankenævnet (Grønning-Nielsen, Hans Chr.
Thomsen, Herborg, Holm, Ansgar Sørensen) følgende Den 12. marts 1990 fremlagdes under nr. 157972 B en den 28. februar 1983  

 indleveret ansøgning om patent på et forudbefugtet slangeformet mugbestandig  

 celluloselevnedsmiddelhylster af stor størrelse og fremgangsmåde til  

 fremstilling af samme.
 De fremlagte krav lød således:
 »1. Slangeformet celluloselevnedsmiddelhylster af stor størrelse, som  

 er reguleret forudbefugtet i et sådant omfang, at det kan stoppes uden  

 tilførsel af yderligere fugt forud for stopning, og som har et  

 fugtighedsindhold på mellem 17 og 30 vægtprocent baseret på den samlede vægt  

 af hylsteret, kendetegnet ved , at glycerinindholdet i hylsteret er  

 mindst 40 vægtprocent baseret på den samlede vægt af tør cellulose i  

 hylsteret under samtidig forudsætning af, at glycerinindholdet er  

 tilstrækkeligt til at holde vandaktiviteten i hylsteret på ikke over 0,80.
 2. Hylster ifølge krav 1, kendetegnet ved , at det i alt væsentligt  

 består af vand, cellulose og glycerin.
 3. Hylster ifølge krav 1, kendetegnet ved , at vandaktiviteten ikke  

 er større end 0,77.
 4. Hylster ifølge krav 1, kendetegnet ved , at et fibrøst  

 forstærkningsvæv er indlejret i væggen af hylsteret.
 5. Fremgangsmåde til fremstilling af slangeformet  

 celluloselevnedsmiddelhylster af stor størrelse til stopning med et  

 levnedsmiddelprodukt uden yderligere behov for befugtning forud for  

 stopningen, ved hvilken fremgangsmåde der:
a) tilføres fugt til frembringelse af et hylster, der har mellem 17 og 30  

 vægtprocent fugt baseret på den samlede vægt af hylsteret, og kendetegnet ved , b) at der tilføres tilstrækkelig glycerin til hylsteret, således at  

 hylsterglycerinindholdet er mindst 40 vægtprocent baseret på vægten af tør  

 cellulose i hylsteret under samtidig forudsætning af, at glycerinindholdet er  

 tilstrækkeligt til at holde vandaktiviteten i hylsteret på ikke over 0,80.
 6. Fremgangsmåde ifølge krav 5, kendetegnet ved , at hylsteret i  

 alt væsentligt består af vand, cellulose og glycerin.
 7. Fremgangsmåde ifølge krav 5, kendetegnet ved , at  

 vandaktiviteten ikke er større end 0,77.
8. Fremgangsmåde ifølge krav 5, kendetegnet ved , at et fibrøst  

 forstærkningsvæv er indlejret i væggen af hylsteret.« Klageren nedlagde ved skrivelse af 12. juni 1990 indsigelse imod  

 udstedelse af patent og udtalte:
»Vi baserer indsigelsen på, at den i fremlæggelsesskriftet beskrevne  

 opfindelse savner den fornødne nyhed og opfindelseshøjde, når henses til I indsigelsesbegrundelse af 12. oktober 1990 anførte klageren følgende:
 »Ansøgningen er fremlagt med et kravsæt, hvor hovedkravet har  

 følgende ordlyd:
 »Slangeformet celluloselevnedsmiddelhylster af stor størrelse, som er  

 reguleret forudbefugtet i et sådant omfang, at det kan stoppes uden tilførsel  

 af yderligere fugt forud for stopning, og som har et fugtighedsindhold på  

 mellem 17 og 30 vægtprocent baseret på den samlede vægt af hylsteret,  

kendetegnet ved , at glycerinindholdet i hylsteret er mindst 40  

 vægtprocent baseret på den samlede vægt af tør cellulose i hylsteret under  

 samtidig forudsætning af, at glycerinindholdet er tilstrækkeligt til at holde  

 vandaktiviteten i hylsteret på ikke over 0,80«.
»Som anført i vor skrivelse af 12. juni 1990 baseres nærværende  

 indsigelse på, at den i fremlæggelsesskriftet beskrevne opfindelse savner den  

 fornødne nyhed og opfindelseshøjde, blandt andet når henses til DE  

 offentliggørelsesskrift nr. 3 109 336. Fra dette skrift er det kendt at  

 forudbefugte slangeformede levnedsmiddelhylstre af cellulose, således at  

 hylstrene kan stoppes med pølsemasse, uden at det er nødvendigt forinden at  

 lægge hylstrene i blød.
Hylstrene udviser et typisk glycerinindhold på ca.  

 33% (tabel 2 side 19) og 39,3% (tabel 4 side 26). Vandindholdet skal andrage  

 20-40%. Ved tilsætning af et chlorid-salt indstilles vandaktiviteten i  

 hylstrene på værdier på eller under 0,81, især på eller under 0,75. Ved at  

 indstille den optimale lave vandaktivitet skulle man ifølge skriftet kunne  

 opnå en længere holdbarhed af cellulosehylstrene, idet væksten af  

 skimmelsvampe hæmmes under oplagringen af de fugtede hylstre jvf. side 14  

 nederst.
Fra eksempel B i skriftets tabel 7 (side 33) kendes imidlertid også  

 et cellulosehylster med en vandaktivitet på 0,84, som har opnået denne værdi  

 alene gennem tilsætning af 29,5% glycerin.
Vandindholdet andrager i dette  

 tilfælde 24,0%.
Såvel den påståede opfindelse som det ovennævnte DE  

 offentliggørelsesskrift har således haft til formål på regulerbar måde at  

 sænke vandaktiviteten i slangeformede levnedsmiddelhylstre, som på forhånd er  

 befugtet på defineret måde, til en værdi, ved hvilken væksten af  

 skimmelsvampe sænkes.
Den i nærværende fremlæggelsesskrift beskrevne  

 opfindelse adskiller sig kun fra det således kendte ved, at glycerinindholdet  

 hæves til mindst 40% for at sænke vandaktiviteten til de samme værdier, som  

 tilstræbes ifølge DE offentliggørelsesskriftet, og dermed opnå den samme  

 virkning.
Således som nærværende fremlæggelsesskrift er affattet, udelukkes  

 det imidlertid ikke, at de omhandlede hylstre kan indeholde chlorider (se  

 f.eks. skriftets side 10, linie 4), idet disse fortrinsvis indgår i mængder  

 på under 25 vægt-% (jvf.
Skriftets side 9, sidste afsnit), beregnet på vægten  

 af hylsteret.
En ubetydelig forøgelse af glycerinindholdet er således det  

 eneste, der adskiller den påståede opfindelse fra den fra DE  

 offentliggørelsesskrift nr. 3 109 336 kendte teknik.
Virkningen af glycerin i henseende til vandaktiviteten er imidlertid  

 kendt.
Således anføres det i ovennævnte DE offentliggørelsesskrift på side 37  

 nederst, at anvendelsen af polyoler, herunder glycerin, i hylstre til  

 pølsefremstilling er forbudt i visse europæiske lande, og i andre tilfælde er  

 den tilladte glycerinmængde så lav, at man ikke kan forvente nogen  

 konserverende og beskyttende virkning, når der er tale om cellulosehylstre  

 med fiberforstærkning og højt fugtighedsindhold.
Deraf følger, at man ved en  

 passende forhøjelse af glycerinindholdet vil kunne opnå en konserverende  

 virkning, og der er derfor intet overraskende i, at man ifølge  

 fremlæggelsesskriftet forøger glycerinindholdet så meget, at man opnår en  

 tilstrækkelig konserverende virkning.
Fra det ovennævnte DE offentliggørelsesskrift kendes altså forudbefugtede  

 levnedsmiddelhylstre, hvor man har forhindret vækst af skimmelsvampe den at  

 tilsætte salte, jvf. eksempel B i tabel 7 som omtalt ovenfor.
Spørgsmålet er  

 nu, om det ikke er nærliggende for en fagmand, som vil fremstille  

 svamperesistente levnedsmiddelhylstre, blot at hæve glycerinindholdet og  

 afstå fra at tilsætte salte, når fagmanden ved, at der er en årsagssammenhæng  

 mellem vandaktivitet og svampevækst.
Dette har fagmanden i hvert fald vidst  

 lige siden offentliggørelsen af Z.
Lebensmittel-Untersuchung und Forschung  

 153, 42-52 (1973), hvor især afsnittet »Einstellung der  

 Wasseraktivitat« (side 47) er interessant.
Af afbildningen på side 44  

 kan man se, at væksten af skimmelsvampe stiger eksponentielt, når  

 vandaktiviteten overstiger 0,8. Man må altså holde vandaktiviteten under  

 denne kritiske værdi for at undgå svampevækst.
Ud over figuren på side 44 kan  

 fagmanden hente oplysninger i tabel 1 på side 46, som angiver grænseværdier  

 for vandaktiviteten for en række mikroorganismer, der forekommer i  

 levnedsmidler.
For Aspergillusarter er der således anført en grænseværdi AW  

 på 0,65-0,75, altså en værdi, der klart foregriber vandaktivitetsværdien i  

 fremlæggelsesskriftets krav 1. I det ovennævnte afsnit »Einstellung der  

 Wasseraktivitat« gives der anvisninger til fagmanden om, hvorledes den  

 ønskede vandaktivitet kan indstilles, og på dette sted (se tabel 2) nævnes  

 glycerin expressis verbis som et middel til sænkning af vandaktiviteten, jvf.  

 tabellens næstsidste spalte.
Hvad er nu mere nærliggende end at overføre denne lære til slangeformede  

 levnedsmiddelhylstre? Fagmanden ved, at vandaktiviteten er kritisk for  

 væksten af skimmelsvampe, at vandaktiviteten kan sænkes af glycerin alene  

 eller i kombination med salte, og at den kritiske vandaktivitet for  

 skimmelsvampe ligger omkring 0,8. Fagmanden behøver altså blot, alene under  

 anvendelse af glycerin, at indstille glycerinkoncentrationen i afhængighed af  

 hylsterets givne fugtighed på en sådan måde, at vandaktiviteten ikke kommer  

 op på den kritiske værdi.
Det er vanskeligt at se, at der heri skulle ligge  

 nogen opfinderisk præstation.
Hvad angår den påberåbte glycerinkoncentration på mindst 40 vægt-%, kan  

 denne minimalværdi fastlægges på grundlag af simple forsøg.
Til dette formål  

 giver også »Sterilisation, Desinfektion, Konservierung,  

 Chemotherapie« af Wallhausser og Schmidt, Georg Thieme Verlag, Stuttgart  

 1967, fagmanden nyttige anvisninger.
På side 155 er det således anført, at  

 glycerin kun virker konserverende i tilstrækkeligt koncentreret opløsning.  

 Fagmanden kender altså i princippet den væksthæmmende indvirkning på  

 skimmelsvampe, som kendetegner glycerin, og fagmanden ved også, at det er  

 nødvendigt at anvende en tilpas stor mængde glycerin til formålet.
Ifølge DE offentliggørelsesskrift nr. 2 721 427 (svarende til DK  

 fremlæggelsesskrift nr. 152 682) besidder et levnedsmiddelhylster af  

 cellulose et forhøjet fugtighedsindhold, fortrinsvis omkring 30% (beregnet på  

 cellulosen), og det indeholder eksempelvis glycerin som antimykotisk middel.  

 For propylenglycol angives en mindste mængde på 15 vægt-% til opnåelse af en  

 antimykotisk virkning, medens det er nødvendigt at anvende »væsentligt  

 større mængder« af andre polyolantimykotika (f.eks. glycerin) for at  

 opnå den tilsigtede virkning: se side 8, linie 28-35, i DK  

 fremlæggelsesskrift nr. 152 682. Den nødvendige mængde af sådanne andre  

 polyoler kan imidlertid let bestemmes ifølge DK fremlæggelsesskriftet.
Det er  

 derfor nærliggende for fagmanden ved anvendelse af glycerin som antimykotisk  

 middel at indstille glycerinindholdet på tilpas høje værdier for dermed at  

 opnå den fra DE offentliggørelsesskrift nr. 3 109 336 kendte lave  

 vandaktivitet.
På baggrund af de ovenfor kommenterede litteraturreferencer er der for os  

 at se hverken nyhed eller opfindelseshøjde knyttet til den i hovedkravet i  

 nærværende fremlæggelsesskrift angivne opfindelse.
Heller ikke nogen af  

 underkravene ses at indeholde noget patenterbart.
Specielt er der ikke noget  

 ejendommeligt i, at vandaktiviteten ikke overstiger 0,77 (krav 3), henset  

 til, at grænseværdien for Aspergillus-arter som nævnt ovenfor er 0,65-0,75.
Sammenfattende er vi af den opfattelse, at den påståede opfindelse er  

 foregrebet i alle sine aspekter, hvilket til fulde fremgår af de ovenfor  

 citerede og kommenterede litteratursteder.
Da ansøgningen således ikke  

 opfylder patentlovens krav til patentering, skal vi derfor henstille til  

 Direktoratet at afslå ansøgningen.' I svarskrift af 19. juni 1991 anfører ansøgeren bl.a.:
 »Indsiger, Hoechst AG, har i Indsigelsen anført, at den i  

 fremlæggelsesskriftet beskrevne opfindelse savner den fornødne nyhed og  

 opfindelseshøjde, når henses til:
 I den efterfølgende indsigelsesbegrundelse af 12. oktober gengiver  

 Indsiger indledningsvis ordlyden af krav 1 i den fremlagte ansøgning, DK  

 157.972, helt korrekt og forsøger derefter, øjensynligt efter bedste evne at  

 underbygge sine i indsigelsen fremførte og ovenfor gengivne påstande.
 Til dette forsøg på underbyggelse af påstande skal vi i det følgende  

 fremføre vore observationer og knytte vore kommentarer.
Opfindelsen ifølge den fremlagte ansøgning, DK 157.972 Opfindelsen ifølge den fremlagte ansøgning angår slangeformede  

 celluloselevnedsmiddelhylstre af stor størrelse, som er reguleret  

 forudbefugtet i et sådant omfang, at de kan stoppes uden tilførsel af  

 yderligere fugt forud for stopning, og som har et fugtighedsindhold på mellem  

 17 og 30 vægtprocent baseret på den samlede vægt af hylsteret.
Igennem lange  

 tider forud for den foreliggende opfindelse blev store, slangeformede  

 celluloselevnedsmiddelhylstre, specielt fibrøse sådanne, leveret af  

 fremstilleren til levnedsmiddelfabrikanten (brugeren) i tør tilstand, dvs.  

 med et fugtighedsindhold på ca. 5-10% (jvf. fremlæggelsesskriftet side 2,  

 linie 5-32 og side 3, linie 12-13). I denne tørre tilstand kan  

 celluloselevnedsmiddelhylstrene opbevares i nærmest ubegrænset tid uden  

 risiko for vækst af mug, skimmelsvampe og andre mikroorganismer.
Sådanne  

 celluloselevnedsmiddelhylstre har imidlertid på grund af det lave vandindhold  

 en for ringe plasticitet til at kunne stoppes med levnedsmiddel på  

 tilfredsstillende måde, og har derfor af levnedsmiddelfabrikanten (brugeren)  

 måttet blødgøres ved iblødsætning i vand for at hæve fugtighedsindholdet til  

 omkring fuldstændig mætning.
Nogen tid forud for den foreliggende opfindelse blev der imidlertid  

 udviklet meget hurtige, automatiske højtryksstopningsapparater, i forbindelse  

 med hvilke der opstod problemer med stopning af de med vand fuldstændigt  

 mættede celluloselevnedsmiddelhylstre, idet det viste sig umuligt at opnå den  

 nødvendige størrelseskontrol af levnedsmiddelproduktet, specielt i  

 forbindelse med viderebehandling af produktet, hvorved der skulle foretages  

 automatisk vægt- og skiveantalsemballering af produktet.
En nøje regulering  

 af hylsterfugtighedsindholdet viste sig at være en faktor af stor betydning  

 for styring af produktensartetheden såvel som til opfyldelse af behovet for  

 let, kontinuerlig og økonomisk stopning af hylstrene uden beskadigelse og  

 brud på disse og for opnåelse af ensartede, reproducerbare resultater (jvf.  

 fremlæggelsesskriftet side 4, linie 6-31). Løsningen på de herved opståede  

 problemer viste sig at være celluloselevnedsmiddelhylstre, som blev  

 forudbefugtet til et nærmere bestemt (reguleret) fugtighedsindhold, som lå  

 væsentligt over de 5-10% fugtighed, der forekommer i de tørre  

 celluloselevnedsmiddelhylstre efter deres færdigfremstilling, og væsentligt  

 under den fuldstændige mætning af celluloselevnedsmiddelhylstrene ved  

 iblødlægning af disse i et vandbad (jvf. fremlæggelsesskriftet side 4, linie  

 37- side 5, linie 18).
I de herved fremkomne forud befugtede celluloselevnedsmiddelhylstre var  

 fugtighedsindholdet nu imidlertid så stort, at de ikke længere var beskyttet  

 mod vækst af skimmelsvampe, gær eller bakterier i perioden fra deres  

 fremstilling til deres brug hos levnedsmiddelfabrikanten, dvs. i  

 forsendelses- og lagerperioden.
Generelt er det kritiske fugtighedsindhold  

 lavere for skimmelsvampe end for gær og bakterier, således at et  

 fugtighedsindhold, der bevarer hylsteret mod skimmelsvampeødelæggelse også  

 vil forhindre gær- eller bakterieødelæggelse.
Såfremt fugtighedsindholdet i  

 celluloselevnedsmiddelhylstrene holdes under ca. 17 vægtprocent fugtighed  

 baseret på den samlede hylstervægt, vil skimmelsvampevækst almindeligvis ikke  

 forekomme på forud befugtede celluloselevnedsmiddelhylstre.
Sådanne hylstre  

 må imidlertid da yderligere befugtes ved udblødning forud for stopning (jvf.  

 fremlæggelsesskriftet side 5, linie 24-37).
 De klar-til-stopning forudbefugtede store celluloselevnedsmiddelhylstre  

 havde imidlertid et fugtighedsindhold, som lå over denne grænseværdi for  

 sikker forhindring af skimmelsvampevækst og dermed ødelæggelse af  

 celluloselevnedsmiddelhylstrene, og andre foranstaltninger til forhindring af  

 skimmelsvampevækst og anden mikrobiel ødelæggelse var derfor nødvendig (jvf.  

 fremlæggelskriftet side 6, linie 6-14).
 Forud for den foreliggende opfindelse var der fremkommet to væsentlige  

 forsøg på hindring af skimmelsvampevækst og anden mikrobiel vækst i eller på  

 forudbefugtede store celluloselevnedsmiddelhylstre med høj fugtighedsindhold,  

 hvilke forsøg er beskrevet i beskrivelsen til US patentansøgning nr. 157.008,  

 indleveret den 6. juni 1990, og hvori der angives en antimykotisk behandling  

 af celluloselevnedsmiddelhylstre med reguleret høj fugtighed med vandige  

 opløsninger af forskellige midler, herunder glycerin, propylenglycol og  

 propionater og sorbater af kalium, natrium og calcium, henholdsvis i  

 beskrivelsen til US patentansøgning nr. 130.190, indleveret den 13. marts  

 1980, og hvori der angives en anvendelse af chloridsalte som antimykotisk  

 middel til behandling af celluloselevnedsmiddelhylstre med reguleret høj  

 fugtighed (jvf. fremlæggelsesskriftet side 6, linie 38 - side 7, linie 5).
Virkningen af de således kendte midler til hæmning af skimmelsvampevækst  

 på forudbefugtede celluloselevnedsmiddelhylstre er baseret på substansernes  

 direkte giftige virkning på skimmelsvampeorganismerne ud over den, der  

 hidrører fra deres indvirkning på vandaktiviteten.
Chloridsalte har  

 imidlertid den ulempe, at de har tendens til kemisk at korrodere det  

 behandlingsudstyr, som de kommer i kontakt med, medens propylenglycol (og  

 formentlig også de øvrige angivne antimykotiske midler) af visse landes  

 lovgivning ikke er godkendt (eller er underkastet stærke begrænsninger) med  

 hensyn til anvendelse i forbindelse med levnedsmidler (jvf.  

 fremlæggelsesskriftet side 7, linie 5-14).
 Den løsning, som den foreliggende opfindelse angiver på problemet med  

 skimmelsvampevækst i eller på forud befugtede celluloselevnedsmiddelhylstre  

 med stor størrelse og med et fugtighedsindhold på mellem 17 og 30 vægtprocent  

 baseret på den samlede vægt af hylsteret, er, at glycerinindholdet i  

 hylsteret er mindst 40 vægtprocent baseret på den samlede vægt af tør  

 cellulose i hylsteret under samtidig forudsætning af, at glycerinindholdet er  

 tilstrækkeligt til at holde vandaktiviteten i hylsteret på ikke over 0,80.
Denne foranstaltning til hæmning af skimmelsvampevæksten i forudbefugtede  

 store slangeformede celluloselevnedsmiddelhylstre med højt fugtighedsindhold  

 har ikke hidtil være foreslået nogetsteds i litteraturen og kan heller ikke  

 anses for nærliggende i forhold til de hidtil kendte foranstaltninger til  

 løsning af problemet.
Ganske vist er forskellige behandlinger, herunder  

 kombinationer af sukkerstoffer og polyvalente alkoholer, blevet undersøgt og  

 blevet foreslået som inhibitorer til hindring af vækst af mikroorganismer,  

 herunder skimmelsvampe, i og på levnedsmiddelprodukter som følge af  

 forekomsten af næringsstoffer heri.
En antimykotisk behandling af  

 celluloselevnedsmiddelhylstre med sådanne sukkerstoffer og/eller polyvalente  

 alkoholer byder imidlertid på komplekse problemer på grund af de  

 behandlingsmetoder, der anvendes ved fremstilling og stopning af hylstrene.  

 Nogle forslag til overvindelse af disse problemer og opnåelse af antimykotisk  

 effekt på levnedsmiddelhylstre, der benyttes til pølseprodukter, eller i  

 nogle tilfælde til hindring af skimmelsvampevækst på pølseproduktoverfladen  

 efter stopning af hylstrene er dog blevet foreslået.
F.eks. påføres  

 cellulosehylstre ifølge beskrivelsen til US patent nr. 3.617.312 et  

 antimykotisk middel som en komponent i en hærdnelig vanduopløselig belægning  

 til hindring af skimmelsvampevækst på pølseproduktoverfladen efter stopning  

 af pølsehylsteret, og ifølge beskrivelsen til US patent nr. 3.935.320  

 nedsætter hærdnede, vanduopløselige, kationiske, termohærdnende  

 harpiksbelægninger, der er påført overfladerne af hylstrene,  

 hylsterødelæggelse forårsaget af mikroorganismers enzymatiske virkning (jvf.  

 fremlæggelsesskriftet side 6, linie 16-38).
Hvad angår anvendelsen af glycerin i forbindelse med  

 celluloselevnedsmiddelhylstre har denne i alt væsentligt hidtil været  

 begrænset til anvendelse som befugtnings-, blødgørings- og  

 plastificeringsmiddel til tilvejebringelse af modstandsdygtighed mod  

 udtørring eller revnedannelse i hylstrene under deres opbevaring og  

 håndtering forud for stopning.
Til dette formål er glycerin hidtil blevet  

 anvendt i et omfang på 25-35% glycerin baseret på vægten af tør cellulose i  

 hylstrene (jvf. fremlæggelsesskriftet side 2, sidste linie - side 3, linie  

 14).
 Da disse hidtil almindeligt benyttede, forholdsvis store omfang  

 glycerinindhold i store celluloselevnedsmiddelhylstre imidlertid har været  

 ganske virkningsløse i forbindelse med bekæmpelsen af skimmelsvampevækst i  

 eller på forudbefugtede celluloselevnedsmiddelhylstre med højt  

 fugtighedsindhold, har der ikke hidtil foreligget nogen forventning om, at  

 glycerin skulle kunne være i stand til at løse det fremkomne  

 skimmelsvampevækstproblem på de forudbefugtede celluloselevnedsmiddelhylstre,  

 og selv om man måske ud fra nogle teoretiske betragtninger kunne komme til  

 det resultat, at det teoretisk set skulle kunne lade sig gøre, såfremt man  

 blot øgede glycerinindholdet i cellulosemiddelhylstrene i tilstrækkelig grad,  

 ville man jo automatisk også støde på de modsat rettede overvejelser med  

 hensyn til, om det i det hele taget ville være muligt at inkorporere større  

 mængder glycerin i celluloselevnedsmiddelhylstrene, og såfremt dette ellers  

 skulle vise sig at være muligt, da om ikke sådanne meget høje indhold af  

 glycerin ville bevirke en uhensigtsmæssig eller ødelæggende blødgøring eller  

 plastificering af celluloselevnedsmiddelhylstrene, således at disse ville  

 være fuldstændigt uegnede til en efterfølgende stopning med  

 levnedsmiddelemulsion under anvendelse af de moderne, meget hurtige  

 højhastigheds-højtryksstopningsmaskiner.
 Det må derfor konstateres, at det ikke blot var ukendt, men at der absolut  

 ikke forlå nogen tilskyndelse forud for den foreliggende opfindelses  

 tilblivelse til at undersøge anvendelsen af glycerin til hæmning af  

 skimmelsvampevækst i forudbefugtede store celluloselevnedsmiddelhylstre med  

 højt fugtighedsindhold.
DE OS 3.109.336 (US patentansøgning nr. 130.190 af 13.03. 1980) DE offentliggørelsesskriftet angår store slangeformede  

 celluloselevnedsmiddelhylstre, som er kontrolleret befugtet på en sådan måde,  

 at de uden tilsætning af yderligere fugtighed forud for stopning kan fyldes,  

 og som er ejendommelige ved, at de har et indhold af et chloridsalt bestående  

 af natriumchlorid, magnesiumchlorid, ammoniumchlorid, calciumchlorid eller  

 kaliumchlorid i en sådan koncentration beregnet som vægtprocent på basis af  

 cellulosen i hylstrene, at vandaktiviteten i hylstrene ikke er på over 0,81  

 (jvf. krav 1, side 1 i offentliggørelsesskriftet).
Ifølge krav 2 har de kontrolleret befugtede celluloselevnedsmiddelhylstre  

 et fugtighedsindhold på ikke over 40 vægtprocent beregnet på grundlag af  

 hylstrenes samlede vægt, men ifølge de praktiske eksempler i skriftet ligger  

 fugtighedsindholdet på fra 31,7% til 42,7% (jvf. tabel 2 side 19) og på fra  

 24% til 34% (jvf. tabel 7 på side 33), mens det ifølge fremgangsmådekravet 13  

 er angivet til fra 20 til 25 vægtprocent.
Chlorid-saltkoncentrationen angives  

 at ligge på fra 2,0 til 22,6% for natriumchlorid og på fra 2,6 til 68,7% for  

 kaliumchlorid (jvf. krav 10, side 3).
Formålet med inkorporering af ovennævnte chloridsalte i de forudbefugtede  

 celluloselevnedsmiddelhylstre er at hæmme skimmelsvampevækst på eller i  

 hylstrene under disses opbevaring inden stopning, jvf. eksempelvis  

 offentliggørelsesskriftet, side 11, sidste afsnit, og side 14, sidste afsnit.  

 Offentliggørelsesskriftet angiver altså netop den løsning på  

 skimmelsvampevækstproblemet i de forudbefugtede  

 celluloselevnedsmiddelhylstre, som allerede er omtalt i nærværende  

 fremlæggelsesskrift side 7, linie 3-8 i forbindelse med henvisningen til US  

 patentansøgning nr. 130.190 indleveret 13. marts 1980, og DE  

 offentliggørelsesskriftet repræsenterer da heller ikke andet end en  

 videreførelse af nævnte US patentansøgning.
Herved er løsningen på  

 skimmelsvampevækstproblemet ifølge DE offentliggørelsesskriftet imidlertid  

 netop også behæftet med de ulemper, der er omtalt i nærværende  

 fremlæggelsesskrift side 7, linie 10-11, og som består i, at de anvendte  

 chloridsalte har tendens til kemisk at korrodere det behandlingsudstyr, i  

 hvilke celluloselevnedsmiddelhylstrene anvendes.
Om DE offentliggørelsesskriftet anfører Indsiger, at det fra dette skrift  

 er kendt, at forudbefugte slangeformede levnedsmiddelhylstre af cellulose,  

 således at hylstrene kan stoppes med pølsemasse, uden at det er nødvendigt  

 forinden at lægge hylstrene i blød (indsigelsesbegrundelse side 1, linie 5-2  

 f.n.), hvilket ikke skal bestrides.
Indsiger fortsætter imidlertid med at  

 bemærke, at disse hylstre typisk udviser et glycerinindhold på ca. 33% (tabel  

 2, side 19) og 39,3% (tabel 4, side 26).
Dette er imidlertid en yderst letfærdig påstand, når henses til, at  

 samtlige øvrige ni glycerinindholdsprocenter i tabel 2 ligger på fra 25,1 til  

 30,8 vægtprocent, at samtlige syv glycerinhindholdsprocenter i tabel 7 ligger  

 på 29,5 vægtprocent, og at samtlige ni glycerinhindholdsprocenter i tabel 9  

 ligger på fra 25,1 til 30,8 vægtprocent.
I virkeligheden er det rene  

 undtagelser, at der angives så høje værdier som 32,9 vægtprocent glycerin i  

 eksempel J i tabel 2 på side 19 og 39,3 henholdsvis 37,9 vægtprocent glycerin  

 i eksempel A henholdsvis B i tabel 4 på side 26 i offentliggørelsesskriftet.  

 Formålet med disse ekstreme værdier for glycerinindholdet de pågældende  

 steder er iøvrigt ikke nærmere angivet.
 Indsiger bemærker endvidere (I side 2, linie 7-11), at der fra eksempel B  

 i skriftets tabel 7 (side 33) imidlertid også kendes et cellulosehylster med  

 en vandaktitivet på 0,84, som har opnået denne værdi alene gennem tilsætning  

 af 29,5% glycerin, og at vandindholdet i dette tilfælde andrager 24,0%.
 Dette er en noget besynderlig konklusion, som Indsiger her forsøger at  

 drage, når henses til, at overskriften til tabellen klart lyder:
»Konservierung von nicht einzuweichenden Hullen durch Zusatz von  

 Natriumchloridlosung in die Bohrung der gerafften Hulle«, og når henses til, at glycerinindholdet i samtlige de i tabel 7 angivne  

 syv prøver alle ligger på nøjagtig 29,5%. Forholdet er da også det, at  

 vandaktiviteten i eksempel B ikke er blevet sænket fra 0,89 i eksempel A ved  

 inkorporering af en derfra forskellig glycerinmængde i  

 celluloselevnedsmiddelhylstret, men ved simpelthen at nedsætte  

 fugtighedsindholdet fra 34% i eksempel A til 24% i eksempel B.
At der herved  

 tilfældigvis ikke forekommer nogen skimmelsvampevækst må anses for at være et  

 udslag af de uregelmæssigheder, der nu engang almindeligvis forekommer i  

 forbindelse med forsøg med biologiske organismer, og som ikke kan danne  

 grundlag for nogen form for årsag-virkningssammenhæng, som Indsiger gør det i  

 sidste afsnit på side 2 i indsigelsesbegrundelsen.
Det skal i øvrigt  

 bemærkes, at eksempel B i tabel 7 i DE offentliggørelsesskriftet ikke angiver  

 et glycerinindhold på mindst 40 vægtprocent baseret på den samlede vægt af  

 tør cellulose i hylsteret, som er den betingelse, der er fastlagt i krav 1  

 ifølge den fremlagte ansøgning, DK 157.972.
Indsiger bemærker endvidere, at den i nærværende DK fremlæggelsesskrift  

 beskrevne opfindelse kun adskiller sig fra det således kendte ved, at  

 glycerinindholdet hæves til mindst 40% for at sænke vandaktiviteten til de  

 samme værdier, som tilstræbes ifølge DE offentliggørelsesskriftet, og dermed  

 opnå den samme virkning (I side 2, andet afsnit, linie 5-10). Indsiger  

 glemmer imidlertid øjensynligt herved, at der i DE offentliggørelsesskriftet  

 overhovedet ikke er nævnt noget om nogen mulighed for at hæve  

 glycerinprocenten til mindst 40%, endsige at gøre dette for at sænke  

 vandaktiviteten til de værdier, der er angivet i DE  

 offentliggørelsesskriftet.
Alle de steder i DE offentliggørelsesskriftet,  

 hvor der omtales anvendelse af glycerin i de omhandlede  

 celluloselevnedsmiddelhylstre, gøres dette med henblik på anvendelse som  

 blødgøringsmiddel i celluloselevnedsmiddelhylstrene, jvf.
DE  

 offentliggørelsesskriftet, side 7, sidste afsnit - side 8, første afsnit og  

 side 19, linie 6-10, hvor det hedder:
»Die Glyzerinkonzentrationen in diesen Hullenproben fur den Versuch  

 waren identisch mit den Glyzerinkonzentrationen, die als Weichmachungsmittel  

 in ubliche Zellulosehullen mit Fasserstoffeinlage, die vor dem Stopfen in  

 Wasser eingeweicht werden mussen, einbezogen werden.« Denne angivelse angår de i den efterfølgende tabel 2 angivne  

 glycerinkoncentrationer, i hvilken tabel såvel prøve A som de andre prøver  

 har et glycerinindhold af samme størrelsesorden (ca. 30%), og hvoraf det  

 fremgår, at prøve A udviser skimmelsvampevækst, medens de øvrige prøver ikke  

 udviser skimmelsvampevækst i kraft af deres indhold af chloridsalte, medens  

 denne skimmelsvampevæksthæmning netop ikke kan opnås alene ved indhold af  

 glycerin i samme omfang som i de øvrige hylsterprøver.
 Indsiger fortsætter imidlertid med at pointere, at nærværende DK  

 fremlæggelsesskrift ikke udelukker indhold af chlorider, og henviser i den  

 forbindelse til fremlæggelsesskriftet side 10, linie 4 og side 9, sidste  

 afsnit, hvorefter Indsiger konkluderer, at det eneste, der adskiller den  

 foreliggende (på-ståede) opfindelse fra den i DE offentliggørelsesskrift nr.  

 3.109.336 kendte teknik er en ubetydelig forøgelse af glycerinindholdet (I  

 side 2, 2. afsnit, linie 10-18).
Indsiger overser imidlertid ganske og aldeles, at disse bemærkninger i  

 fremlæggelsesskriftet ikke udgør en del af de foranstaltninger, der  

 foreskrives som løsningen på skimmelsvampevækstproblemet i store  

 slangeformede celluloselevnedsmiddelhylstre med højt fugtighedsindhold ifølge  

 den foreliggende opfindelse.
Disse foranstaltninger er jo nemlig som bekendt  

 angivet i krav 1's kendetegnende del, og heri foreligger der vitterlig ingen  

 angivelser af et indhold af chlorider til løsning af det omhandlede problem.  

 At fremlæggelsesskriftet nævner som en mulighed, at man kan anvende den  

 kendte tekniks foranstaltninger i kombination med den foreliggende  

 opfindelses foranstaltninger, udgør naturligvis blot en tilkendegivelse af,  

 at den løsning, der opnås med foranstaltningerne ifølge den foreliggende  

 opfindelse på skimmelsvampevækstproblemet, ikke skades af også at anvende de hidtil  

 kendte foranstaltninger, hvad det angår.
Derimod er der naturligvis hermed  

 forbundet den ulempe, at såfremt man anvender chloridsaltene, vil man ikke  

 undgå de korrosionsproblemer i hylsterbehandlingsudstyret, som den  

 foreliggende opfindelses foranstaltninger netop undgår.
Indsiger afslutter sine observationer vedrørende DE  

 offentliggørelsesskriftet med at konstatere, at det i  

 offenliggørelsesskriftet på side 37 nederst er anført, at anvendelsen af  

 polyoler, herunder glycerin, i hylstre til pølsefremstilling er forbudt i  

 visse europæiske lande, og i andre tilfælde er den tilladte glycerinmængde så  

 lav, at man ikke kan forvente nogen konserverende og beskyttende virkning,  

 når der er tale om cellulosehylstre med fiberforstærkning og højt  

 fugtighedsindhold.
Herudfra konkluderer Indsiger, »at man ved en  

 passende forhøjelse af glycerinindholdet vil kunne opnå en konserverende  

 virkning, og at der derfor intet overraskende er i, at man ifølge  

 fremlæggelsesskriftet forøger glycerinindholdet så meget, at man opnår en  

 tilstrækkelig konserverende virkning« (I side 2, næstsidste afsnit).
Rent bortset fra, at Indsigers gengivelse af teksten nederst side 37 i DE  

 offentliggørelsesskriftet er noget letfærdig, idet der her klart er tale om  

 anvendelse af polyoler, specielt propylenglycol, som blødgøringsmiddel, må vi  

 blankt erkende, at vi ikke har kendskab til nogen form for almindeligt  

 anerkendt logisk følgeslutning, som muliggør den konklusion, som Indsiger  

 mener sig i stand til at drage.
En angivelse af, at den tilladte  

 glycerinmængde i visse tilfælde er så lav, »dass man davon keine  

 konservierende und schutzende Wirkung bei Zellulosehullen mit  

 Faserstoffeinlage und hohem Feuchtigkeitsgehalt erwarten kann«, giver da  

 ingen mulighed for den slutning, at en nødvendig og tilstrækkelig  

 beskyttelsesvirkning mod skimmelsvampevækst vil blive opnået, ved blot at øge  

 glycerinindholdet tilstrækkeligt meget.
Dertil kommer, at en sådan løsning, såfremt den skulle vise sig at være  

 mulig, da ikke samtidig tilsikrer, at der ikke herved ville opstå problemer  

 af anden art og i et sådant omfang, at den ville vise sig at være fuldstændig  

 ubrugelig i praksis.
Sådanne forhold og sådanne betragtninger udelader  

 indsiger ganske fra sine overvejelser, når han »konkluderende«  

 spørger, om det ikke ville være nærliggende for en fagmand, som vil  

 fremstille svamperesistente levnedsmiddelhylstre, blot at hæve  

 glycerinindholdet og afstå fra at tilsætte salte.
 Det skal afslutningsvis derudover bemærkes, at Indsiger faktisk hermed  

 tilkendegiver, at opfindelsen ifølge den fremlagte ansøgning må anses for at  

 besidde den fornødne nyhed i forhold til den fra DE offentliggørelsesskrift  

 nr. 3.109.336 kendte teknik, i modsætning til hvad han indledningsvis påstår  

 på side 1A, sidste afsnit, linie 1-4 i indsigelsesbegrundelsen, idet det  

 naturligvis vil være fuldstændig meningsløst at begynde at diskutere eventuel  

 nærliggenhed, såfremt opfindelsens nyhed var direkte foregrebet af  

 angivelserne i DE offentliggørelsesskriftet.
Z.
Lebensmittel-Unters. und Forsch. 153, 42-52 (1973) I denne artikel gives der en oversigt over sammenhængen mellem absolut  

 vandindhold og vandaktivitet samt vandaktivitetens indflydelse på  

 holdbarheden af levnedsmidler.
Da artiklen således omhandler levnedsmidler og  

 de for disse gældende forhold, lader de i artiklen forekommende angivelser  

 sig ikke umiddelbart overføre på slangeformede celluloselevnedsmiddelhylstre  

 med for højt fugtighedsindhold, da sådanne hylstre ikke er noget  

 levnedsmiddel.
Dette fremgår bl.a. deraf, at selv for samme levnedsmiddel kan  

 den mikrobielle stabilitet være forskellig på trods af samme vandaktivitet i  

 levnedsmidlet, jvf. eksempelvis side 46, hvor dette er specifikt fremhævet.
Af tabellen på side 47 fremgår det, hvorledes man ved ændring af  

 molaliteten, dvs. antal gram stof pr. 1000 g vand, kan opnå forskellige  

 vandaktiviteter med forskellige stoffer, herunder glycerin.
Disse angivelser  

 angår imidlertid udelukkende rene blandinger af vand og det pågældende stof,  

 og der kan ikke herudfra drages nogen konklusioner med hensyn til  

 vandaktiviteten i et levnedsmiddel, selv om det absolutte indhold af vand og  

 det pågældende stof i levnedsmidlet er kendt.
Dette fremgår direkte af  

 teksten under tabellen, hvor følgende er anført:
»Wasseraktivitaten, die Lebenmittel von mittlerer Feuchtigkeit  

 aufweisen, weicht der berechnete Wert allerdings mehr oder weniger stark vom  

 Idealverhalten ab, weil nicht das gesamte Wasser als Losungsmittel verfugbar  

 ist und nicht Gesamtmenge an Feststoff werden kann.
Weiterhin sind in solch  

 komplizierten Mischungen, wie sie Lebensmittel darstellen,  

 Intermediarreaktionen moglich: diese entziehen dem System weiteres Wasser und  

 weitere Feststoffe.
So ist das Raoultsche Gesetz im vorliegenden Fall nicht  

 mehr als ein erster Anhalt, wie aus Tabel 2 hervorgeht.« Det er således klart, at ikke engang i forbindelse med levnedsmidler, som  

 artiklen specifikt angår, giver artiklen nogen anvisning om, hvorledes man  

 med kendskab til indholdet af vand og et vandaktivitetssænkende stof er i  

 stand til at forudse den fremkomne vandaktivitet i et levnedsmiddel.
Dette må  

 da så meget desto mere også være tilfældet, når der, som ifølge den  

 foreliggende opfindelse, ikke engang er tale om noget levnedsmiddel.
På baggrund af ovenstående faktuelt konstaterbare angivelser i ovennævnte  

 artikel forekommer det endog særdeles bemærkelsesværdigt, hvad Indsiger  

 mener, han er i stand til at læse ud af denne artikel, ja man fristes til at  

 antage, at han må være i besiddelse af et sæt briller, der gør ham i stand  

 til at læse en for andre ganske og aldeles usynlig skrift.
Således anfører  

 Indsiger (I side 3, linie 8-11), at man af afbildningen på side 44 kan se, at  

 væksten af skimmelsvampe stiger eksponentielt, når vandaktiviteten overstiger  

 0,8, og at man altså må holde vandaktiviteten under denne kritiske værdi for  

 at undgå svampevækst.
Indsiger har imidlertid øjensynligt kun hæftet sig ved  

 selve det visuelle indtryk af kurveskarerne i afbildning 3 på side 44 og  

 undladt at læse den hertil knyttede tekst, for i så fald ville han have  

 kunnet konstatere, at ikke blot er den omhandlede afbildning betegnet med  

 ordet »Stabilitatsdiagramm«, anført i »gåseøjne«, hvilket  

 turde antyde, at den ved diagrammet viste stabilitet ikke skal forstås som en  

 alt for veldefineret og fastlagt stabilitet, og i teksten umiddelbart over  

 diagrammet er det anført, at »Die Einflusse des Wassers auf die Haltbarkeit von Lebensmitteln sind  

 ausserordentlich vielfaltig und komplex«, og to linier herefter er det anført, at »Im Gegensatz zu einer weit verbreiteten Ansicht sind trockene,  

 wasserarme Lebensmittel keineswegs in jeder Beziehung haltbarer als solche  

 mit mittlerem oder hohem Feuchtigkeitsgehalt«.
 Efterfølgende er det på side 45, linie 11-9 f.n. specifikt, hvad angår  

 mikrobiologisk stabilitet anført, at:
 »Es sei noch bemerkt, dass Mikroorganismen nicht immer um so besser  

 wachsen, je hoher die Wasseraktivitat ist, sondern dass es ebenso wie ein pH  

 und ein Temperaturoptimum auch ein Optimum fur die Wasseraktivitat gibt, das  

 nicht immer 1 betragt«.
Indsigers ovenfor gengivne »konstatering« synes derfor at være  

 baseret på et endog særdeles usikkert grundlag.
Dette grundlags mangel på  

 soliditet bekræftes yderligere af Indsigers efterfølgende  

 »konstatering«, hvor Indsiger (I side 3, linie 11-17) angiver, at  

 »ud over figuren på side 44 kan fagmanden hente oplysninger i tabel 1 på  

 side 46, som angiver grænseværdier for vandaktiviteten for en række  

 mikroorganismer, der forekommer i levnedsmidler.
For Aspergillus-arter er der  

 således anført en grænseværdi AW på 0,65-0,75, altså en værdi, der klart  

 foregriber vandaktivitetsværdien i fremlæggelsesskriftets krav 1«.
 En inspektion af tabel 1 på side 46 i artiklen afslører imidlertid, at  

 grænseværdivandaktiviteten for nogle vigtige i levnedsmidler forekommende  

 mikroorganismer er for:
Det fremgår således, at der i virkeligheden foreligger en lang række  

 vandaktivitetsgrænseværdier for forskellige skimmelsvampe, som angives at  

 forekomme på nogle vigtige levnedsmidler, men der findes ingen angivelser af,  

 hvilke, om overhovedet nogen, af disse arter, der også normalt vil forekomme  

 eller er i stand til at vokse på celluloselevnedsmiddelhylstre.
Hvis man  

 eksempelvis vælger den indledningsvis angivne grænseværdi på 0,85-0,75, som  

 gælder for skimmelsvampe i al almindelighed, vil man kunne konstatere, at den  

 grænseværdi for vandaktiviteten, der er angivet i det foreliggende  

 fremlæggelsesskrifts krav 1 på 0,80, øjensynligt ikke nødvendigvis skulle  

 være i stand til at sikre celluloselevnedsmiddelhylstre med højt  

 fugtighedsindhold mod skimmelsvampevækst, og dette forhold bliver endnu mere  

 udtalt, såfremt man betragter angivelsen for andre Aspergillus-arter, for  

 hvilken vandaktivitetetsgrænseværdien er angivet til 0,75-0,65, hvortil  

 Indsiger specifikt henviser.
Indsiger mener, at ovennævnte vandaktivitetsgrænseværdi AW på 0,65-0,75  

 klart foregriber vandaktivitetsværdien i fremlæggelsesskriftets krav 1, men  

 alle andre end Indsiger vil formentlig være i stand til at erkende, at den i  

 krav 1 i fremlæggelsesskriftet angivne vandaktivitetsgrænseværdi på 0,80 ikke  

 ligger i området på fra 0,65 til 0,75 og altså ikke er foregrebet af  

 angivelsen i tabel 1 på side 46 i artiklen.
Om man ved inkorporering af  

 glycerin i celluloselevnedsmiddelhylstre med højt fugtighedsindhold i det  

 hele taget kan opnå så lave vandaktivitetsniveauer som 0,65-0,75, siges der  

 iøvrigt heller ikke noget om i artiklen.
Hvad angår Indsigers afsluttende bemærkning i afsnit 1 på side 3 i  

 Indsigelsesbegrundelsen om, at man på grundlag af angivelserne i tabel 2 på  

 side 47 i artiklen kan indstille vandaktiviteten til det ønskede niveau ved  

 hjælp af glycerin, gælder det, som det fremgår af det indledningsvis anførte,  

 at den indstilling kun lader sig udføre, så længe der er tale om den rene  

 opløsning af vand og glycerin.
Såfremt vandaktiviteten ønskes indstillet i et  

 andet medium, f.eks. et levnedsmiddel eller in casu et  

 celluloselevnedsmiddelhylster, giver tabel 2 ingen anvisninger, men den  

 tilknyttede tekst umiddelbart under tabellen fastslår derimod, at  

 vandaktiviteten i sådanne komplicerede blandinger ikke lader sig forudberegne  

 på grundlag af de i tabel 2 angivne værdier.
 Indsiger afslutter sine henvisninger til angivelser i ovenanførte artikel  

 med det yderst interessante spørgsmål om, hvad der er mere nærliggende end at  

 overføre denne lære til slangeformede levnedsmiddelhylstre, og besvarer selv  

 spørgsmålet ved sin »konstatering« af, at fagmanden behøver blot  

 alene under anvendelse af glycerin, at indstille glycerinkoncentrationen i  

 afhængighed af hylsterets givne fugtighed på en sådan måde, at  

 vandaktiviteten ikke kommer op på den kritiske værdi.
Som det er påvist ovenfor, findes der i den omhandlede artikel imidlertid  

 ikke nogen entydig angivelse af, hvad der er den kritiske vandaktivitets  

 grænseværdi for skimmelsvampevækst i eller på levnedsmidler, som er de  

 substanser, artiklen sigter på, end mindre for skimmelsvampevækst i  

 celluloselevnedsmiddelhylstre, som overhovedet ikke er nævnt i artiklen.
For formentlig alle end netop  

 Indsiger, er det derfor oplagt, at man ikke ved læsning af den omhandlede  

 artikel kan finde oplysninger, som er i overensstemmelse med, eller som vil  

 føre til de i krav 1 ifølge det foreliggende fremlæggelsesskrift angivne  

 foranstaltninger.
Dertil kommer naturligvis, at der overhovedet ikke findes  

 nogen tilskyndelse til specifikt at anvende glycerin som  

 vandaktivitetssænkende middel i forbindelse med celluloselevnedsmiddelhylstre  

 med højt fugtighedsindhold i artiklen, og at der heller ikke findes nogen som  

 helst form for antydninger af, at glycerin kan optages i  

 celluloselevnedsmiddelhylstrene i et sådant omfang, at der hermed opnås den  

 nødvendige vandaktivitetssænkende virkning på fugtighedsindholdet i  

 celluloselevnedsmiddelhylstrene til, at hylstrene vil være beskyttet mod  

 skimmelsvampevækst, og selv om dette skulle vise sig at være tilfældet,  

 findes der i artiklen overhovedet ingen angivelser endsige antydninger af, at  

 der ikke ved sådanne nødvendige glycerinindhold i  

 celluloselevnedsmiddelhylstrene vil opstå sådanne praktiske problemer med  

 hensyn til anvendelsen, herunder f.eks. stopningen, af  

 celluloselevnedsmiddelhylstrene, at disse vil være mere eller mindre  

 fuldstændigt ubrugelige i praksis.
Den foreliggende opfindelse angår ikke og udgiver sig ikke for at angå en  

 opdagelse af, at glycerin blandet med vand har en vandaktivitetssænkende  

 virkning, som det også er tilfældet for utallige andre stoffers vedkommende.  

 Den foreliggende opfindelse angår den opdagelse, at glycerin i et nærmere  

 specificeret omfang er i stand til hæmme skimmelsvampevækst i forudbefugtede  

 celluloselevnedsmiddelhylstre med højt fugtighedsindhold i lange perioder  

 efter hylstrenes fremstilling, og at sådanne til hæmning af  

 skimmelsvampevækst nødvendige omfang glycerin ind i hylstre faktisk lader sig  

 inkorporere i hylstrene ved de i praksis benyttede fremstillingsmetoder til  

 fremstilling af hylstrene til emballering af levnedsmiddelprodukter.
Herom er  

 der ingen angivelser eller antydninger i den af Indsiger påberåbte artikel.
Sterilisation-Desinfektion, Konservierung, Chemotherapie, Georg  

 Thieme Verlag, Stuttgart, 1967, side 155 Af ovennævnte side i opslagsværket fremgår det blot, at glycerin via sin  

 vandudtrækkende virkning i koncentreret opløsning virker konserverende, mens  

 det i fortyndet opløsning tjener som kulstofkilde for talrige  

 mikroorganismer, navnlig Streptomyceter.
I det af Indsiger fremdragne modhold findes der altså ingen angivelser af,  

 at fagmanden herfra kender den væksthæmmende indvirkning på skimmelsvampe,  

 som kendetegner glycerin, som Indsiger anfører det i næstsidste afsnit på  

 side 3 i Indsigelsesbegrundelsen.
Af denne grund findes der naturligvis  

 heller ingen angivelser af, i hvilke koncentrationer glycerin skal anvendes  

 for at have nogen væksthæmmende virkning på skimmelsvampe, endsige nogen  

 angivelse af, at glycerin kan inkorporeres i celluloselevnedsmiddelhylstre i  

 sådanne til hæmning af skimmelsvampevækst nødvendige koncentrationsomfang.
På trods af ovenstående faktuelt konstaterbare forhold finder Indsiger  

 imidlertid, at de omhandlede angivelser giver fagmanden nyttige anvisninger  

 om, hvordan man på grundlag af simple forsøg kan fastlægge den (ifølge krav 1  

 i fremlæggelsesskriftet) påberåbte glycerinkoncentration på mindst 40  

 vægtprocent som minimalværdi.
Af gode grunde kan vi naturligvis ikke  

 bestride, at Indsiger finder, at det skulle forholde sig således, men vi har  

 overordentlig vanskelig ved at forestille os, at en fagmand i al  

 almindelighed skulle være af samme opfattelse i betragtning af, at  

 celluloselevnedsmiddelhylstre overhovedet ikke er nævnt blandt angivelserne.  

 Dertil kommer, at vi har vanskeligt ved at se, hvad der skulle få en fagmand  

 til at foretrække at begynde at undersøge glycerins væksthæmmende indvirkning  

 på skimmelsvampevækst frem for nogen af de øvrige i håndbogen nævnte stoffer  

 med væksthæmmende virkning på mikroorganismer.
Alene på side 155 findes der  

 jo ud over glycerin nævnt fem stoffer, som angives at have væksthæmmende  

 virkning på forskellige mikroorganismer.
DE-OS 2.721.427/DK fremlæggelsesskrift nr. 152.682 (US  

 patentansøgning nr. 686.248 af 13. maj 1976) Ovennævnte skrifter tilhører alle samme patentansøgningsfamilie med US  

 patentansøgningen som stamansøgning, og den herfra kendte teknik er allerede  

 anerkendt og omtalt i nærværende fremlæggelsesskrift side 6, linie 38 - side  

 7, linie 5, jvf. vor omtale heraf på side 3, sidste linie - side 4, linie 4.
Indsiger bemærker herom (I side 4, første afsnit), at der heri angives en  

 mindstemængde for propylenglycol på 15 vægtprocent til opnåelse af en  

 antimykotisk virkning, medens det er nødvendigt at anvende »væsentligt  

 større mængder« af andre poly-olantimykotika (f.eks. glycerin) for at  

 opnå den tilsigtede virkning, og Indsiger henviser i den forbindelse  

 specifikt til side 8, linie 28-35 i DK fremlæggelsesskriftet.
Af denne  

 henvisning fremgår følgende:
 »Det har imidlertid vist sig, at det er nødvendigt at anvende  

 væsentligt større mængder af andre antimykotiske polyolmidler til opnåelse af  

 de specielle niveauer for kunsttarmfugtighedsindholdet, som bibringer  

 kunsttarme ifølge den foreliggende opfindelse den nødvendige smidighed og de  

 nødvendige fyldningsegenskaber«.
Det er således klart, at der ud fra det af Indsiger her anførte ikke  

 fremgår nogen anvisninger, som kan føre til den foreliggende opfindelses  

 foranstaltninger.
Ganske vist er det nævnt, at der findes andre antimykotiske  

 polyolmidler end propylenglycol, men den egenskab ved disse midler, som der  

 her er angivet noget om, er deres smidigheds- og fyldningsegnethedsfremmende  

 egenskaber, og disse egenskaber ved de omhandlede polyoler ses ikke at kunne  

 lægges til grund for nogen forventning om, at man ved anvendelse af glycerin  

 som antimykotisk middel vil kunne opnå den fra DE offentliggørelsesskrift nr.  

 3.109.336 kendte lave vandaktivitet ved tilpas høje værdier af  

 glycerinindholdet, som Indsiger anfører det på side 4, linie 10-14 i  

 indsigelsesbegrundelsen.
 Opfindelsen ifølge krav 1 i nærværende fremlæggelsesskrift kan derfor  

 hverken anses for at være nærliggende, endsige nyhedsmæssigt foregrebet i  

 forhold til den fra DK fremlæggelsesskrift nr. 152.682 kendte teknik.
 Indsiger afslutter sine betragtninger i Indsigelsesbegrundelsen på side 4,  

 2. afsnit, med en konstatering af, at der for ham at se hverken er knyttet  

 nyhed eller opfindelseshøjde til den i hovedkravet i nærværende  

 fremlæggelsesskrift angivne opfindelse på baggrund af de af ham kommenterede  

 litteraturreferencer.
 At Indsiger er af denne opfattelse kan vi naturligvis ikke bestride, men  

 på baggrund af ovenstående gennemgang af, hvad der faktisk fremgår af de af  

 Indsiger fremdragne litteraturreferencer, og de konklusioner, som Indsiger  

 mener at se sig i stand til at drage herudfra, mener vi, at det er godtgjort  

 i alle henseender, at Indsigers konklusioner og hans derpå hvilende generelle  

 opfattelse af situationen savner det objektive grundlag, der må anses for at  

 være afgørende for, at Indsigers opfattelse kan tillægges den vægt, som han  

 øjensynligt selv mener, den skulle være berettiget til.
Som det fremgår af vor gennemgang af de omhandlede litteraturreferencer,  

 er det godtgjort, at den foreliggende opfindelse, som den er defineret i  

 hovedkravet i nærværende fremlæggelsesskrift, nyhedsmæssigt ikke på nogen  

 måde er foregrebet af angivelser i nogen af de omhandlede referencer, og da  

 opfindelsen heller ikke består i nogen form for kombination af angivelser fra  

 disse referencer, og der heller ikke foreligger nogen tilskyndelser i disse  

 referencer til at foretage de eksperimenter, som danner basis for den  

 foreliggende opfindelses tilblivelse, kan opfindelsen heller ikke anses for  

 at være nærliggende på baggrund af de omhandlede referencers angivelser.  

 Opfindelsen er industrielt udnyttelig, og den løser nogle specifikke  

 problemer, som ikke forud for opfindelsens tilblivelse var løst på  

 tilfredsstillende måde.
Opfindelsen opfylder derfor samtlige de normalt  

 stillede kriterier for, at en opfindelse anses for at være patenterbar,  

 således som Direktoratet da også har anerkendt det tidligere med sin  

 godkendelse af ansøgningen til fremlæggelse.
Vi skal derfor henstille, at indsigelsen afvises.' Patentdirektoratet besluttede ved skrivelse af 13. november 1992 at  

 udstede patent, idet indsigelsen blev afvist med følgende begrundelse:
»Vi har vedtaget at meddele patent.
Den nærmere begrundelse følger  

 nedenfor:
 Det De anfører, om DE-offentliggørelsesskrift 31 09 336 i  

 indsigelsesbegrundelsen af 12 okt 1990, side 1, linie 9 fra neden til side 2,  

 linie 11. er, bortset fra glycerinindholdsangivelserne for tabel 2, korrekt,  

 men den konklusion, De drager side 2, linie 26-29, at »en ubetydelig  

 forøgelse af glycerinindholdet er således det eneste, der adskiller  

 opfindelsen fra DE-offentliggørelsesskrift nr. 31 09 336« er ikke  

 korrekt, som det uden videre fremgår af krav 1's kendetegnende del i  

 DK-fremlæggelsesskrift nr. 157972.
 Det, De videre anfører om tilladte glycerinmængder (ovennævnte  

 DE-offentliggørelsesskrift nr. 31 09 336, side 37 nederst), er efter vores  

 vurdering uden betydning.
 Det er ikke korrekt, som De videre anfører, at det, af Z.  

 Lebensmittel-Untersuchung und Forschung 153, side 42-52 (1973), skulle fremgå  

 (afbildningen side 44), at væksten af skimmelsvampe stiger eksponentielt, når  

 vandaktiviteten overstiger 80%. Korrekt er, at skal kurven tolkes som en  

 eksponentiel vækstkurve, er der målelige, med vandaktiviteten eksponentielt  

 voksende skimmelsvampeværdier, når vandaktiviteten overstiger 60-65% og vi  

 bemærker, at den i samme tidsskrift side 47 angivne tabel om sammenhængen  

 mellem glycerinkoncentrationen og vandaktiviteten gælder rene opløsninger af  

 vand og glycerin og ikke de i DK-fremlæggelsesskrift nr. 157972 omhandlede  

 celluloselevnedsmiddelhylstre.
 Det, De anfører fra »Sterilisation-Desinfektion, Konservierung,  

 Chemotherapie« Georg Thieme Verlag, Stuttgart 1967, om glycerins  

 konserverende virkning, er korrekt, men eftervores vurdering uden betydning.
 Det, De anfører om DK-fremlæggelsesskrift nr. 152682 (og det dertil  

 svarende DE-offentliggørelsesskrift nr. 27 21 427), er korrekt bortset fra,  

 at udtrykket »den tilsigtede virkning« (Deres ovennævnte skrivelse  

 side 4, linie 7) i DK-fremlæggelsesskriftet nr. 152682 side 8, linie 28-35,  

 går på nødvendig smidighed og fyldningsegenskaber og ikke, som De antyder, på  

 antimykotisk virkning.
Da opfindelsen ifølge DK-fremlæggelsesskrift nr. 157972 således fortsat  

 udviser den i Patentlovens § 2 forlangte væsentlige adskillelse fra det  

 kendte, har vi vedtaget at meddele patent på grundlag af fremlæggelsesskrift  

 nr. 157972 uden ændringer.' Denne afgørelse har klageren ved skrivelse af 13. januar 1993 indbragt for  

 Patentankenævnet.
 I ankebegrundelse af 7. april 1993 anfører klageren følgende:
»Patentdirektoratet meddeler os i skrivelse af 13. november 1992, at  

 man uanset vor behørigt nedlagte indsigelse har vedtaget at meddele patent på  

 grundlag af fremlæggelsesskrift nr.
DK-B-157972 uden ændringer, eftersom den  

 omhandlede opfindelse efter Patentdirektoratets opfattelse fortsat udviser  

 den i Patentlovens §2 forlangte væsentlige adskillelse fra det kendte.
 Patentdirektoratet har med andre ord valgt i alt væsentligt at se bort fra  

 vor indsigelse, hvilket man i korte træk begrunder som følgende:
De argumenter, som vi har fremført mod meddelelse af patent på den i  

 fremlæggelsesskriftet beskrevne opfindelse, er efter Patentdirektoratets  

 opfattelse enten korrekte (for så vidt angår vore kommentarer til Z.  

 Lebensmittel-Untersuchung und Forschung 153, 42-52 (1973) og til dels til DE  

 offentliggørelsesskrift nr. 31 09 336) eller den betydning (for så vidt angår  

 vore kommentarer til DE offentliggørelsesskrift nr. 27 21 427, til  

 »Sterilisation-Desinfektion, Konservierung, Chemotherapie«, Georg  

 Thieme Verlag, Stuttgart (1967) og til dels til DE offentliggørelsesskrift  

 nr. 31 09 336), og vi har således ikke fremført noget, som efter  

 Patentdirektoratets opfattelse kan drage opfindelsens patenterbarhed i tvivl.  

 Ikke desto mindre er vi fremdeles af den opfattelse, at den påståede  

 opfindelse hverken udviser tilstrækkelig nyhed eller opfindelseshøjde til at  

 opfylde betingelserne i Patentlovens §2, og at ansøgningen derfor bør afvises  

 i sin helhed.
Dette skal vi forsøge at anskueliggøre for Patentankenævnet som  

 følger:
 Det omstridte fremlæggelsesskrift nr. 157 972 angår slangeformede  

 levnedsmiddelhylstre af cellulose, som udmærker sig ved følgende kendetegn:
 (a) et fugtighedsindhold på mellem 17 og 30 vægt-% baseret på den samlede  

 vægt af hylsteret (anført i hovedkravets indledning som kendt teknik):
(b) et glycerinindhold på mindst 40 vægt-% baseret på den samlede vægt af  

 tør cellulose i hylsteret og (c) en vandaktivitet i hylsteret på højst 0,80.
Det har været et formål med den påståede opfindelse at tilvejebringe et  

 levnedsmiddelhylster, som - udviser et fugtighedsindhold, der er tilstrækkeligt til, at man kan  

 stoppe hylsteret med det påtænkte levnedsmiddel uden forudgående opblødning,  

 og som samtidig - er stabilt over for skimmelsvampe og vækst af andre mikroorganismer.
 Denne opgave løses angiveligt ved, at hylsteret ifølge opfindelsen udviser  

 de ovennævnte kendetegn (b) og (c).
 Hertil skal vi bemærke følgende:
Vandaktiviteten i et hylster af cellulosehydrat er en funktion af  

 hylsterets fugtighedsindhold og glycerinindhold.
Der er altså ikke tale om en  

 uafhængig parameter, der kan vælges frit.
Desuden er vandaktiviteten fastlagt  

 for et hylster med et bestemt fugtighedsindhold og et bestemt  

 glycerinindhold, og den er ydermere af en størrelse, der nødvendigvis er et  

 resultet af de givne fugtigheds- og glycerinindhold.
Der er med andre ord  

 tale om en inhærent parameter, der under ingen omstændigheder kan udgøre et  

 selvstændigt opfinderisk træk.
Denne kendsgerning (at vandaktiviteten er en  

 inhærent parameter) fremstår i øvrigt allerede som følge af den kendsgerning,  

 at vandaktivitetsværdierne AW af hylstrene ifølge fremlæggelsesskriftet ikke  

 indstilles ved foranstaltninger, der fremgår af nogen teknisk lære, men  

 derimod beregnes, jvf. fremlæggelsesskriftet side 11, linie 36-38. Denne  

 konsekvente tvungne sammenhæng mellem AW og glycerinindholdet fremgår også af  

 Z.
Lebensmitteluntersuchung und Forschung 153, (1973), side 47. Dette  

 betyder, at fremlæggelsesskriftets indhold alene adskiller sig fra indholdet  

 af DE offentliggørelsesskrift nr. 31 09 336 (og for den sags skyld fra  

 indholdet af DE offentliggørelsesskrift nr. 27 21 427) ved størrelsen af  

 glycerinindholdet.
I øvrigt fremgår genstanden for opfindelsen ifølge den fremlagte ansøgning  

 på ganske nærliggende måde af DE offentliggørelsesskrift nr. 31 09 336 i  

 kombination med DE offentliggørelsesskrift nr. 27 21 427. Nærmere bestemt er  

 det fra det førstnævnte af disse skrifter kendt, at man kan bibringe  

 levnedsmiddelhylstre et vandindhold på mellem ca. 20 og ca. 40 vægt-% med  

 henblik på at kunne bearbejde disse uden forudgående opblødning (se skriftets  

 side 15, 1. afsnit). Desuden fremgår det af DE offentliggørelsesskrift nr. 31  

 09 336, at hylstrene indeholder glycerin, idet der i tabel 4 på side 26 er  

 omtalt to hylstre, der indeholder henholdsvis 39,3 vægt-% (prøve A) og 37,9  

 vægt-% (prøve B) glycerin.
Med udgangspunkt i disse eksempler må det siges at  

 være nærliggende for en fagmand at hæve glycerinindholdet til over 40 vægt-%,  

 også fordi overgrænsen for glycerinindholdet er uskarp (jvf. angivelsen  

 »etwa 40% des Gesamtgewichtes der Hulle..« på skriftets side 15).  

 En sådan foranstaltning fører ikke til nogen overraskende eller uventet  

 virkning.
 Med udgangspunkt i hylstervariant B i DE offentliggørelsesskrift nr. 31 09  

 336 er det især nærliggende at erstatte de 7,2 vægt-% propylenglycol med  

 glycerin, hvorved man nødvendigvis opnår et hylster med et glycerinindhold på  

 37,9 + 7,2 = 45,1 vægt-% glycerin og et vandindhold på 24 vægt-%, med andre  

 ord et hylster, som modsvarer samtlige kendetegn (a)-(c) for de i  

 fremlæggelsesskriftet omhandlede hylstre.
Disse foranstaltninger er ganske særlig nærliggende i forbindelse med den  

 lære, der kan udledes af DE offentliggørelsesskrift nr. 27 21 427, som nemlig  

 beskriver den ækvivalente virkning af propylenglycol og glycerin: se  

 skriftets side 15, sidste afsnit, til side 16, første afsnit, som også  

 redegør for disse og andre polyolers antimykotiske virkning.
En fagmand må  

 ved læsning af DE offentliggørelsesskrift nr. 27 21 427 uvægerligt få det  

 indtryk, at de i skriftet omhandlede levnedsmiddelhylstre er godt beskyttet  

 mod angreb af skimmelsvampe.
Den i nærværende fremlæggelsesskrift beskrevne opfindelse synes i øvrigt i  

 alt væsentligt at være foregrebet af DE offentliggørelsesskrift nr. 27 21  

 427, idet dette skrift beskriver store cellulosehylstre med et vandindhold på  

 mindst 13 vægt-%, fortrinsvis mindst 17,5 vægt-%, beregnet på hylsterets  

 samlede vægt.
Det anføres samtidig, at vandindhold på over 35 vægt-% har en  

 uheldig indvirkning på hylstrene og derfor bør undgås: se side 15, midterste  

 afsnit.
Videre bemærker vi, at det fra DE offentliggørelsesskrift nr. 31 09 336 er  

 kendt at anvende polyoler som antimykotika, idet glycerin explicit er  

 fremhævet som et eksempel herpå.
For propylenglycol anbefales en mængde på  

 mindst 15 vægt-%, beregnet på den tørre cellulose.
Med udgangspunkt i dette  

 eksempel drager DE offentliggørelsesskrift nr. 27 21 427 den konklusion, at:
 »det er nødvendigt at anvende væsentligt større mængder af andre  

 polyol-antimykotika for givne fugtighedsindhold i hylstrene, for at disse kan  

 opnå den nødvendige fleksibilitet og de nødvendige egenskaber med hensyn til  

 stopning«. (side 16, næstsidste afsnit).
Denne åbenbaring opfordrer direkte fagmanden til at anvende »andre  

 polyol-antimykotika«, hvoriblandt også glycerin er nævnt, i  

 »væsentligt større mængder«, og det er således i høj grad  

 nærliggende, når man følger denne anvisning, også at anvende højere mængder  

 glycerin for at gøre levnedsmiddelhylstre antimykotiske.
Tydeligvis handler  

 en fagmand inden for rammerne af DE-offentliggørelsesskrift nr. 27 21 427,  

 når han anvender høje glycerinindhold, og vi har derfor særdeles vanskeligt  

 ved at se, at der skulle ligge nogen opfinderisk indsats i at gøre dette.
Vi må således konkludere, at den påståede opfindelse, der er beskrevet i  

 nærværende fremlæggelsesskrift nr. 157 972, i alle enkeltheder er foregrebet,  

 såvel af DE offentliggørelsesskrift nr. 27 21 427 alene som af dette skrift i  

 kombination med DE offentliggørelsesskrift nr. 31 09 336, og vi skal derfor  

 henstille til Patentankenævnet, at den fremlagte patentansøgning bliver  

 afslået i sin helhed.' Ansøgeren har i sit svarskrift af 17. december 1993 bl.a. udtalt som  

 følger:
»Indsiger beklager sig indledningsvis stærk over, at  

 Patentdirektoratet har afvist den af ham nedlagte indsigelse i sin helhed  

 » på trods af, at han i ansøgningens fremlæggelsesperiode har nedlagt  

 begrundet (?) indsigelse mod meddelelse af patent« og virker i det hele  

 taget noget fortørnet over, at Patentdirektoratet har afvist indsigelsen og  

 vedtaget at meddele patent på grundlag af fremlæggelsesskriftet DK-B 157.972  

 den ændringer, idet Patentdirektoratet er kommet til det resultet, at de af  

 Indsiger tidligere i indsigelsesbegrundelsen af 12. oktober 1990 fremførte  

 argumenter enten er korrekte (for så vidt angår Indsigers kommentarer baseret  

 på henvisninger til Z.
Lebensmittel-Untersuchung und Forschung 153, 42-52  

 (1973) og DE offentliggørelsesskrift nr. 31 09 336) eller den betydning (for  

 så vidt angår Indsigers kommentarer baseret på henvisninger til DE  

 offentliggørelsesskrift nr. 27 21 427, »Sterilisation-Desinfektion,  

 Konservierung, Chemotherapie«, Georg Thieme Verlag, Stuttgart (1967) og  

 DE offentliggørelsesskrift nr. 31 09 336), samt at Indsiger således ikke  

 tidligere har fremført noget, som kan drage opfindelsens patenterbarhed i  

 tvivl.
 På trods af Patentdirektoratets ovenfor og af Indsiger i klagebegrundelsen  

 gengivne, entydigt klare konstateringer og tilkendegivelser er den klagende  

 Indsiger alligevel fremdeles af den opfattelse, at den af ham anfægtede  

 opfindelse hverken udviser tilstrækkelig nyhed eller opfindelseshøjde til at  

 opfylde betingelserne i Patentlovens § 2, og at ansøgningen derfor bør  

 afvises i sin helhed, hvilket den klagende Klager derefter vil forsøge at  

 anskueliggøre for Patentankenævnet på de i klageskriftet resterende sider.
 Her fremkommer Klageren indledningsvis med et ikke fuldt ud fyldestgørende  

 korrekt sammendrag af indholdet i fremlæggelsesskriftets krav 1, jvf.  

 deladelse af, at der ifølge krav 1 er tale om celluloselevnedsmiddelhylstre  

 af stor størrelse, som er reguleret forudbefugtet i et sådant omfang, at de  

 kan stoppes uden tilførsel af yderligere fugt forud for stopningen, og af, at  

 glycerinindholdet (i hylsteret) er tilstrækkeligt til at holde  

 vandaktiviteten i hylsteret på ikke over 0,80, samt en også kun delvis  

 korrekt gengivelse af formålet og hvad der iøvrigt opnås med opfindelsen i  

 forhold til den nærmest liggende kendte teknik, jvf. deladelsen af omtalen af  

 ulemperne ved den nærmest liggende kendte teknik, som den fremgår af  

 fremlæggelsesskriftet side 7, linie 10-13 og 29-35, hvor det er anført, at i  

 de hidtil foreliggende kendte slangeformede celluloselevnedsmiddelhylstre af  

 stor størrelse, som er reguleret forudbefugtet i et sådant omfang, at de kan  

 stoppes uden tilførsel af yderligere fugt forud for stopningen, er  

 skimmelsvampevækst på hylstrene under disse lager- og forsendelsesperiode  

 forsøgt bekæmpet ved anvendelse af chloridsalte eller propylenglycol, men at  

 anvendelsen af chloridsalte er forbundet med den ulempe, at saltene har  

 tendens til kemisk at korrodere det behandlingsudstyr, i hvilket de anvendes,  

 medens anvendelsen af propylenglycol ifølge visse landes lovgivning ikke er  

 godkendt til anvendelse i forbindelse med levnedsmidler.
Det sammendrag af den af Klageren anfægtede opfindelse ifølge  

 fremlæggelsesskriftets krav 1 og formålet med denne, som den er gengivet i  

 klagebegrundelsen nederst side 2 og øverst side 3, bør derfor naturligvis  

 kompletteres med ovenstående angivelser i fremlæggelsesskriftet, for at  

 Klagerens gengivelser kan anses for at være rimelig korrekt og fyldestgørende  

 i den givne sammenhæng.
Klageren har imidlertid afstået fra at fremkomme en  

 sådan korrekt gengivelse af definitionen af opfindelsen og formålet med denne  

 formentlig for at undgå, at den af ham efterfølgende fremførte argumentation  

 skulle fremtræde i et endnu mindre troværdigt og overbevisende lys, end det  

 allerede nu er tilfældet.
Vandaktiviteten i hylsteret Klageren fortsætter således midt på side 3 i klagebegrundelsen med at  

 fremhæve, at vandaktiviteten i et hylster af cellulosehydrat er en funktion  

 af hylsterets fugtighedsindhold og glycerinindhold, hvorfor vandaktiviteten  

 ikke er nogen uafhængig parameter, der kan vælges frit, men er en inhærent  

 parameter, som er fastlagt for et hylster med et bestemt fugtighedsindhold og  

 et bestemt glycerinindhold, og Klageren henviser i den forbindelse til Z.  

 Lensmitteluntersuchung und Forschung 153, (1973), side 47, hvad angår  

 sammenhængen mellem vandaktiviteten AW og glycerinindholdet.
Det skal naturligvis ikke bestrides, at der er en sammenhæng mellem  

 vandaktiviteten i et hylster af cellulose og hylsterets fugtigheds- og  

 glycerinindhold, men dette er ikke ensbetydende med, at vandaktiviteten ikke  

 skulle kunne benyttes til at karakterisere celluloselevnedsmiddelhylsteret  

 ifølge opfindelsen.
Forholdet er jo nemlig det, at såvel fugtighedsindholdet  

 som glycerinindholdet i hylsteret kan variere inden for de rammer, der er  

 angivet i krav 1, nemlig for fugtighedsindholdets vedkommende fra 17 til 30  

 vægtprocent baseret på den samlede vægt af hylsteret, og for  

 glycerinindholdets vedkommende fra 40 vægtprocent baseret på den samlede vægt  

 af tør cellulose i hylsteret og op til den vægtprocent, der vil bevirke, at  

 vandaktiviteten i et hylster med et givet men inden for de ovenfor angivne  

 grænser liggende fugtighedsindhold ikke overstiger 0,80. Det er den samtidige  

 overholdelse af disse to betingelser, der bevirker, at  

 celluloselevnedsmiddelhylstrene ifølge opfindelsen med et variabelt højt  

 fugtighedsindhold på fra 17 til 30 vægtprocent baseret på den samlede vægt af  

 hylsteret kan holde sig mug- og skimmelsvampevækstfrie gennem lange perioder  

 ved almindelig eller endog forhøjet temperatur, og hverken betingelserne  

 eller det hermed opnåelige fremgår af Z.
Lebensmittel-Untersuchung und  

 Forschung 153, (1973), side 47.
Som allerede af Patentdirektoratet bemærket i afvisningen af indsigelsen  

 den 13. november 1992 til Indsiger angår denne henvisning nemlig udelukkende  

 sammenhængen mellem glycerinkoncentrationen og vandaktiviteten i rene  

 opløsninger af vand og glycerin og ikke de i nærværende fremlæggelsesskrift  

 omhandlede celluloselevnedsmiddelhylstre, jvf. afvisningen side 1, sidste  

 afsnit, sidste seks linier.
Referencen udsiger således intet om muligheden  

 for at sænke vandaktiviteten i højt befugtede celluloselevnedsmiddelhylstre  

 ved at hæve glycerinindholdet i disse og kan derfor ikke på nogen måde anses  

 for at fratage nærværende opfindelsen sin karakter af selvstændig opfindelse,  

 således som Klageren forsøger at fremstille det sidst i næstsidste afsnit på  

 side 3 i klagebegrundelsen.
Det skal i den forbindelse bemærkes, at det også  

 ud fra en almen betragtning ingenlunde kunne anses for givet, at det ville  

 være muligt at nedsætte vandaktiviteten i højt befugtede  

 celluloselevnedsmiddelhylstre med et fugtighedsindhold på fra 17 til 30  

 vægtprocent baseret på den samlede vægt af hylsteret til under 0,80 ved at  

 hæve glycerinindholdet i hylsteret til mindst 40 vægtprocent baseret på den  

 samlede vægt af tør cellulose i hylsteret, og vi henviser i den forbindelse  

 til de af Ansøger ifølge eksempel 3, side 14-15 i nærværende  

 fremlæggelsesskrift udførte forsøg, ifølge hvilke det viste sig vanskeligt at  

 opnå en ensartet fordeling af den glycerinopløsning, der skulle sænke  

 vandaktiviteten tilstrækkeligt i celluloselevnedsmiddelhylstrene.
Som det  

 fremgår af eksemplet, opstod der lommer af glycerinopløsningen i hylstrene,  

 hvilket er et potentielt alvorligt problem, eftersom en ujævn påføring af  

 glycerin på hylsteret kan bevirke, at der er dele af hylsteret, som  

 indeholder tilstrækkelige mængder af glycerin, og derfor dele, der er  

 utilstrækkeligt beskyttede mod skimmelsvampevækst.
Den uensartede fordeling  

 blev ifølge eksemplet imidlertid undgået ved at lade hylstrene nå en ligevægt  

 over en fire ugers periode, hvorved de dannede glycerinlommer forsvandt, og  

 der fremkom ingen skimmelsvampevækst under denne ækvilibreringsperiode.
 Det er derfor simpelthen ikke korrekt, når man som Klageren antyder det,  

 alene ud fra angivelser vedrørende vandaktiviteten af rene opløsninger af  

 vand og glycerin kunne forvente, at det ville være muligt at nedsætte  

 vandaktiviteten i celluloselevnedsmiddelhylstre med et højt fugtighedsindhold  

 ved blot at hæve glycerinindholdet i hylstrene tilstrækkeligt, idet der  

 overhovedet ikke foreligger grundlag for at antage eller formode, at  

 celluloselevnedsmiddelhylstrene ville være i stand til at absorbere den  

 hertil nødvendige store mængde glycerin.
DE offentliggørelsesskrift nr. 31 09 336 Som vi tidligere har anført det på side 6-7 i vort svarskrift af 19. juni  

 1991 i forbindelse med behandlingen af indsigelsen i Patentdirektoratet,  

 angår DE offentliggørelsesskriftet store slangeformede  

 celluloselevnedsmiddelhylstre, som er kontrolleret befugtede på en sådan  

 måde, at de uden tilsætning af yderligere fugtighed forud for stopning kan  

 fyldes, og som er ejendommelige ved, at de har et indhold af et chloridsalt  

 bestående af natriumchlorid, magnesiumchlorid, ammoniumchlorid,  

 calciumchlorid eller kaliumchlorid i en sådan koncentration, der beregnes som  

 vægtprocent på basis af cellulosen i hylstrene, at vandaktiviteten i  

 hylstrene ikke er på over 0,81, jvf. krav 1, side 1 i  

 offentliggørelsesskriftet.
Formålet med inkorporeringen af ovenstående chlorid-salte i forudbefugtede  

 celluloselevnedsmiddelhylstre er at hæmme skimmelsvampevækst på eller i  

 hylstrene under disses opbevaring inden stopning, jvf. eksempelvis  

 offentliggørelsesskriftets side 11, sidste afsnit, side 14, sidste afsnit og  

 side 15, første afsnit, sidste punktum.
Offentliggørelsesskriftet angiver  

 altså den løsning på skimmelsvampevækstproblemer i de forudbefugtede  

 celluloselevnedsmiddelhylstre, som allerede er omtalt i nærværende  

 fremlæggelsesskrifts side 7, linie 3-8 i forbindelse med henvisningen til US  

 patentansøgning nr. 130.190 indleveret 13. marts 1980, og DE  

 offentliggørelsesskriftet repræsenterer da heller ikke andet end en  

 videreførelse af nævnte US patentansøgning.
Herved er løsningen på  

 skimmelsvampevækstproblemet ifølge DE offentliggørelsesskriftet imidlertid  

 også behæftet med de ulemper, der er omtalt i nærværende fremlæggelsesskrifts  

 side 7, linie 10-11, og som består i, at de anvendte chloridsalte har tendens  

 til kemisk at korrodere et behandlingsudstyr, i hvilke  

 celluloselevnedsmiddelhylstrene anvendes.
 Den generelle lære, der kan unddrages af offentliggørelsesskriftets  

 eksempler er:
a) at der i hylstrene opretholdes et konstant indhold af glycerin uanset  

 indholdet af vand, jvf. tabel 7, side 33, b) et lavt indhold af glycerin uanset af indholdet af vand, jvf. tabel 2,  

 side 19 og tabel 9, side 36, og c) at indholdet af salt øges, når vandindholdet i hylstrene øges, jvf.  

 tabel 3, side 24.
Den indsigende Klager insinuerer imidlertid, at genstanden for opfindelsen  

 ifølge den fremlagte ansøgning fremgår på ganske nærliggende måde af DE  

 offentliggørelsesskrift nr. 31 09 336 i kombination med DE  

 offentliggørelsesskrift nr. 27 21 427, idet han anfører, at det fra  

 førstnævnte af disse skrifter er kendt, at man kan bibringe  

 levnedsmiddelhylstre et vandindhold på mellem ca. 20 og 40 vægtprocent med  

 henblik på at kunne bearbejde disse uden forudgående opblødning, og at  

 hylstrene indeholder glycerin, idet der i tabel 4 på side 26 i  

 offentliggørelsesskrift nr. 31 09 336 er omtalt to hylstre, der indeholder  

 henholdsvis 39,3 vægtprocent (prøve A) og 37,9 vægtprocent (prøve B)  

 glycerin.
På denne baggrund hævder Klageren, at det må være nærliggende for  

 en fagmand at hæve glycerinindholdet til over 40 vægtprocent, eftersom  

 overgrænsen for glycerinindholdet er uskarp, idet der på side 15 i skriftet  

 findes en angivelse lydende » etwa 40% des Gesamtgewichts der  

 Hulle...«, og at en sådan foranstaltning ikke fører til nogen  

 overraskende eller uventet virkning.
 Til Klagerens ovenfor angivne påstande skal vi bemærke, at det er korrekt,  

 at det af skriftets side 15, første afsnit fremgår, at levnedsmiddelhylstrene  

 ifølge skriftet kan have et vandindhold på fra ca. 20 til ca. 40 vægtprocent,  

 og at der i tabel 4 på side 26 er angivet to hylstre med et indhold på 39,3  

 vægtprocent henholdsvis 37,9 vægtprocent glycerin beregnet på grundlag af  

 cellulose, men disse to hylsterprøver er atypiske for hylsterprøverne i  

 eksemplerne i skriftet, hvad angår glycerinindholdet, idet glycerinindholdet  

 i de øvrige eksemplificerede hylsterprøver ligger på fra 25,1 til 30,8  

 vægtprocent beregnet på grundlag af cellulose, jvf. tabel 7 på side 33 og  

 tabel 9, side 36 i offentliggørelsesskriftet.
 Om formålet med det atypisk forholdsvis høje indhold af glycerin i  

 hylsterprøverne A og B i tabel 4 er der iøvrigt intet specifikt anført i den  

 tilhørende tekst i eksempel 4. Af teksten her fremgår det blot, at formålet  

 med udførelsen af det heri omhandlede eksperiment er at undersøge, om den  

 praktiske nytte af at anvende et cellulosehylster indeholdende 5%  

 natriumchlorid og 25% fugtighed er sammenlignelig med et tilsvarende hylster  

 indeholdende propylenglycol som antimycotisk middel, hvilket viste sig at  

 være tilfældet, jvf. side 25, andet afsnit og side 27, andet afsnit i  

 offentliggørelsesskriftet.
 Da der således intet specifikt er anført om formålet med indholdet af  

 glycerin i hylsterprøverne A og B i tabel 4, må det antages, at formålet er  

 det samme som det, der generelt og specifikt er angivet andetsteds i  

 offentliggørelsesskriftet, nemlig som blødgøringsmiddel (og eventuelt som  

 befugtnings- og fugttilbageholdelsesmiddel), jvf. side 7, sidste afsnit, side  

 8, første afsnit, linie 5-7 og side 19, linie 6-10. Tilkendegivelse af andre  

 formål med glycerinindholdet i hylsterprøverne A og B i tabel 4 må derfor  

 tages som udtryk for rent gætværk.
Den indsigende Klagers tilkendegivelse af, »at det med udgangspunkt i  

 ovennævnte eksempel må siges at være nærliggende for en fagmand at hæve  

 glycerinindholdet til over 40 vægtprocent, også fordi overgrænsen for  

 glycerinindholdet er uskarp, jvf. angivelsen »etwa 40% des  

 Gesamtgewichts der Hulle...« (på skriftets side 15), og at en sådan  

 foranstaltning ikke fører til nogen overraskende eller uventet virkning', må  

 tilsvarende også anses for at være udtryk for rent gætværk, for så vidt angår  

 angivelserne af at hæve glycerinindholdet til over 40 vægtprocent og af, at  

 der herved ikke opnås nogen overraskende eller uventet virkning, og for så  

 vidt angår angivelsen af, »at overgrænsen for glycerinindholdet er uskarp« under henvisning til angivelsen » etwa 40% des  

 Gesamtgewichts der Hulle...« på skriftets side 15 er det udtryk for en  

 insipid sammenblanding af angivelser, som sagligt set absolut intet har med  

 glycerinindholdet i hylsterprøverne at gøre, idet angivelsen på side 15 i  

 skriftet kun forekommer i forbindelse med fugtighedsindholdet i hylstrene,  

 som beregnes på grundlag af hylstrenes samlede vægt, jvf. side 15, linie 7-8,  

 medens glycerinindholdet i hylsterprøverne A og B i tabel 4 (og for dens sags  

 skyld andetsteds i skriftet) beregnes på grundlag af hylstrenes  

 celluloseindhold, jvf. tabel 4, spalte 1, linie 4-3 f.n.
Hvad angår Klagerens insinuation om, at hylstervariant B i DE  

 offentliggørelsesskriftet (formentlig hylsterprøve B i tabel 4 på side 26) er  

 et hylster, som modsvarer samtlige kendetegn (a) - (c) for de i  

 fremlæggelsesskriftet omhandlede hylstre, eftersom det må anses for særligt  

 nærliggende at erstatte de i hylsterprøve B inkorporede 7,2 vægtprocent  

 propylenglycol med glycerin, hvorved man opnår et hylster med glycerinindhold  

 på 37,9 + 7,2 = 45, 1 vægtprocent glycerin og et vandindhold på 24  

 vægtprocent, taler denne tilkendegivelses lødighed jo tilsvarende for sig  

 selv, på baggrund af ovenstående af os fremførte redelige redegørelse.
De 7,2  

 vægtprocent propylenglycol inkorporeres i hylsterprøve B som antimycotisk  

 middel til sammenligning med 5% natriumchlorid som antimycotisk middel ifølge  

 angivelserne på side 25, andet afsnit i offentliggørelsesskriftet, medens  

 glycerinen ifølge angivelserne i skriftet (jvf. ovenfor) må antages at være  

 inkorporeret i hylstrene som blødgøringsmiddel, og det forekommer os umuligt  

 at indse, at det skulle være nærliggende at erstatte 7,2 vægtprocent  

 antimycotisk middel med 7,2 vægtprocent blødgøringsmiddel med henblik på at  

 opnå en sammenlignende afprøvning i forhold til inkorporering af 5%  

 natriumchlorid som antimycotisk middel, og vi tror, at bortset fra Klageren  

 vil alle andre ved deres fornufts fulde brug også have overordentlig  

 vanskeligt ved at se det nærliggende i en sådan foranstaltning.
DE offentliggørelsesskrift nr. 27 21 427 Ifølge krav 1 angår dette offentliggørelsesskrift slangeformige  

 levnedsmiddelhylstre af cellulose og med stor diameter, hvilke hylstre er  

 egnede til stopning uden forudgående udblødning og er ejendommelige ved, at  

 de har et tilstrækkeligt indhold af fugtighed og glycerin som  

 blødgøringsmiddel for uden videre at kunne stoppes med en kødemulsion, og som  

 endvidere indeholder propylenglycol i en mængde på mindst ca. 15 vægtprocent  

 beregnet på grundlag af tør cellulose i hylstret og ca. 20 vægtprocent  

 beregnet på grundlag af flydende bestanddele i hylsteret.
DE offentliggørelsesskriftet tilhører samme patentansøgningsfamilie som DK  

 fremlæggelsesskrift nr. 152.682, der tidligere under indsigelsesbehandlingen  

 i Patentdirektoratet er blevet fremdraget og modholdt ansøgningen af  

 Indsiger, og US patentansøgning nr. 686.248 af 13. maj 1976, som allerede er  

 omtalt i nærværende fremlæggelsesskrift side 6, linie 38 - side 7, linie 5,  

 hvor det er anført, at der heri er beskrevet en antimycotisk behandling af  

 hylstre med reguleret fugtighed med vandige opløsninger af forskellige  

 midler, herunder glycerin, propylenglycol og propionater og sorbater af  

 kalium, natrium og calcium.
I ingen af ovennævnte skrifter findes der dog  

 eksempler på celluloselevnedsmiddelhylstre, hvori glycerin anvendes som  

 antimycotisk middel men kun som blødgøringsmiddel og da kun med  

 glycerinindhold på:
 beregnet på grundlag af celluloseindholdet i hylstrene, jvf. eksempel 3,  

 side 22 i offentliggørelsesskriftet.
 Den insinuerende Klager anfører imidlertid i sidste afsnit på side 4 i  

 klagebegrundelsen, »at DE offentliggørelsesskriftet beskriver den  

 ækvivalente virkning af propylenglycol og glycerin«, og henviser i den  

 forbindelse til skriftets side 15, sidste afsnit til side 16, første afsnit,  

 som efter Klagerens opfattelse skulle redegøre for disse og andre polyolers  

 antimycotiske virkning på den sådan måde, at »en fagmand ved læsning af  

 DE offentliggørelsesskriftet uvægerligt må få det indtryk, at de i skriftet  

 omhandlede levnedsmiddelhylstre er godt beskyttet mod angreb af  

 skimmelsvampe«.
 I sidste afsnit på side 15 i offentliggørelsesskriftet står der imidlertid  

 som følger:
»Im Hinblick auf den hohen Feuchtigkeitsgehalt, der notwendig ist, um  

 die gewunschte Flexibilitat und andre Stopfeigenschaften zu liefern, ist die  

 antimykotische Behandling der Hullen wesentlich, um ein Wachstum von  

 Schimmel, Pilzen oder anderen Mikroorganismen wahrend der Aufbewahrens und  

 des Transportes zu vermeiden.
Geeignete Antimykotika, von denen gefunden  

 wurde, dass sie wenigstens einen gewissen Schutz liefern, sind mehrwertige  

 Alkohole, die normalerweise bei Umgebungstemperaturen flussig sind, sowie  

 Losungen von normalerweise festen Polyolen.« Herefter følger en opremsning af eksempler på sådanne polyoler, som har  

 vist sig at tilvejebringe » i det mindste en sådan vis beskyttelse mod  

 vækst af skimmelsvampe og andre mikroorganismer.
Dette udsagn synes således  

 ikke at kunne tages til indtægt for, at der skulle foreligge nogen ækvivalent  

 virkning af propylenglycol og glycerin med hensyn til antimycotisk virkning.  

 Af det i eksempel 4, side 25-26 beskrevne laboratorie-screeningsforsøg  

 fremgår det derimod, at kun propylenglycol forhindrer skimmelsvampevækst i en  

 koncentration på 15% og mere, hvorimod ingen andre af de omhandlede polyoler  

 forhindrer skimmelsvampevækst i mindre end en 30% koncentration.
Der er  

 endvidere hverken i dette eksempel eller andetsteds i  

 offentliggørelsesskriftet anført noget om, at en koncentration på 30% og  

 derover af disse andre polyoler vil være i stand til at forhindre  

 skimmelsvampevækst, hvis de anvendes inkorporeret i  

 celluloselevnedsmiddelhylstre, og der er slet ikke anført noget om, at en  

 inkorporering af disse polyoler i et sådant omfang i det  hele taget lader  

 sig praktisere.
 Den indsigende Klager har imidlertid bemærket, at det i  

 offentliggørelsesskriftet (formentlig det midterste afsnit på side 16)  

 anbefalet, at anvende propylenglycol i en mængde på mindst 15 vægtprocent,  

 beregnet på grundlag af den tørre cellulose, og at offentliggørelsesskriftet  

 med dette som udgangspunkt drager den konklusion, at:
»det er nødvendigt at anvende væsentligt større mængder af andre  

 polyolantimycotika for givne fugtighedsindhold i hylstrene, for at  disse kan  

 opnå den nødvendige fleksibilitet og de nødvendige egenskaber med hensyn til  

 stopning.« Dette mener Klageren må opfattes som »åbenbaring (?)», der  

 direkte opfordrer fagmanden til at anvende »andre  

 polyol-antimycotika«, hvoriblandt også glycerin er nævnt, i  

 »væsentligt større mængder«, og at det således i høj grad er  

 nærliggende, når man følger denne anvisning, også at anvende højere mængder  

 glycerin for at gøre levnedsmiddelhylstrene antimycotiske.
Igen må vi erkende  

 at være bragt i en situation, hvor vi simpelthen ikke fatter den logiske  

 sammenhæng mellem Klagerens henvisninger til angivelser i  

 offentliggørelsesskriftet og den eller de konklusioner, han mener at kunne  

 drage herudfra.
Patentdirektoratet har imidlertid øjensynligt også under  

 behandlingen af Klagerens tidligere indsigelse i Patentdirektoratet været i  

 samme situation, idet ovenstående citat fra det midterste afsnit på side 16 i  

 DE offentliggørelsesskriftet svarer til Klagerens tidligere henvisning til  

 side 8, linie 28-35 i DK fremlæggelsesskrift nr. 152.682, hvorudfra  

 Patentdirektoratet ikke kunne se nogen tilskyndelse til at opnå en forøget  

 antimycotisk virkning ved at anvende større mængder af polyoler, om hvilke  

 man ved, at de i større mængder kan tilvejebringe nødvendig fleksibilitet og  

 andre for stopning af hylstrene nødvendige egenskaber, jvf.  

 Patentdirektoratets skrivelse af 13. november 1992 til Indsiger, side 2,  

 andet afsnit.
 Vi er derfor af den opfattelse, at også andre med en normal teknisk  

 indsigt og deres sunde fornuft i behold vil have vanskeligt ved at få øje på  

 nogen logisk sammenhæng i Klagerens ovenfor gengivne argumentation på side 5,  

 afsnit 2-4 i klagebegrundelsen.
 Klageren har herudover i første afsnit på side 5 i klagebegrundelsen en  

 bemærkning om, at den i nærværende fremlæggelsesskrift beskrevne opfindelse  

 iøvrigt i alt væsentligt synes at være foregrebet af DE  

 offentliggørelsesskriftet (nr. 27 21 427), idet dette skrift beskriver store  

 cellulosehylstre med et vandindhold på mindst 13 vægtprocent, fortrinsvis  

 mindst 17,5 vægtprocent, beregnet på hylsterets samlede vægt, idet det  

 samtidig anføres, at vandindhold på over 35 vægtprocent har en uheldig  

 virkning på hylstrene og derfor bør undgås ifølge side 15, midterste afsnit.
 Rent bortset fra, at der i det midterste afsnit på side 15 i  

 offentliggørelsesskriftet står:
»Obwohl die untere Grenze des Flussigkeitsgehaltes wichtig ist, gibt  

 es keine kritische obere Grenze und der im uberschuss vorhandene  

 Feuchtigkeitsgehalt bestimmt sich im allgemeinen nach okonomischen  

  Betrachtungsweisen.
Jedoch konnen Feuchtigkeitsgehalte grosser als etwa 35%  

 die gewunschten Eigenschaften der Hullen fur bestimmte Anwendungszwecke  

 nachteilig beeinflussen und sollten daher vermieden werden.« Det af Klageren anførte er således ikke det samme, som det der faktisk  

 står i offentliggørelsesskriftet, og de deri angivne grænser for  

 fugtighedsindholdet i de deri omhandlede cellulosehylstre er ikke just  

 sammenfaldne med grænserne for fugtighedsindholdet i  

 celluloselevnedsmiddelhylstrene ifølge det foreliggende fremlæggelsesskrift.  

 Dertil kommer, at de for sidstnævnte angivne fugtighedsgrænseværdier ikke er  

 anført som værende en del af det opfinderisk nye ved hylstrene ifølge  

 opfindelsen, eftersom de jo er angivet i krav 1's indledning og ikke i dets  

 kendetegnende del.
 Vi kan derfor ikke se, at det af Klageren i første afsnit på side 5 i  

 indsigelsesbegrundelsen anførte på nogen måde skulle kunne anses for at  

 foregribe det opfinderiske ved celluloselevnedsmiddelhylstrene ifølge det  

 foreliggende fremlæggelsesskrift, i modsætning til hvad Klageren  

 tilkendegiver som sin mening.
 Klageren afslutter sin gennemgang af DE offentliggørelsesskrift nr. 27 21  

 427 med at konstatere, at »en fagmand handler tydeligvis inden for  

 rammerne af DE offentliggørelsesskrift 27 21 427, når han anvender høje  

 glycerinindhold, og Klageren har derfor særdeles vanskeligt ved at se, at der  

 skulle liggen nogen opfinderisk indsats i at gøre dette.
 På denne baggrund afslutter den insinuerende og indsigende Klager sin ret  

 fantasifulde gennemgang af, hvad der ifølge hans opfattelse måtte fremgå af  

 de ovenfor omtalte DE offentliggørelsesskrifter nr. 31 09 336 og nr. 27 21  

 427, med at konkludere, at den påståede (?) opfindelse, der er beskrevet i  

 nærværende fremlæggelsesskrift nr. 157 975, i alle enkeltheder (sic!) er  

 foregrebet, såvel af DE offentliggørelsesskrift nr. 27 21 427 alene (sic!)  

 som af dette skrift i kombination med (sic!) DE offentliggørelsesskrift nr.  

 31 09 336, og henstiller derfor til Patentankenævnet, at den fremlagte  

 patentansøgning bliver afslået i sin helhed.
 Ihukommende Patentdirektoratets indledningsvis gengivne afvisning af  

 Klagerens anbringender og konklusioner i hans tidligere  

 indsigelsesbegrundelse ved behandlingen af indsigelsen i Patentdirektoratet  

 som værende enten korrekte eller den betydning for vurderingen af  

 patenterbarheden af opfindelsen ifølge det foreliggende fremlæggelsesskrift  

 er vi imidlertid af den opfattelse, at Klagerens henstilling ikke bør tages  

 til følge, eftersom de anbringender og konklusioner, som Klageren nu er  

 fremkommet med i den foreliggende klagebegrundelse, vist mildt sagt kun kan  

 karakteriseres tilsvarende med ovenstående af Patentdirektoratet velvalgte  

 ord.
Vi skal derfor henstille, at klagen afvises i sin helhed, idet Klageren  

 ikke er fremkommet med noget i sin klagebegrundelse, der skulle kunne bevirke  

 et andet resultat end det, som Patentdirektoratet kom til ved afgørelsen af  

 den tidligere af Klageren nedlagte indsigelse mod patentansøgningen, og idet  

 vi iøvrigt mener, at patenterbarheden af opfindelsen ifølge den fremlagte  

 ansøgning er blevet klart og tydeligt forklaret og begrundet i såvel  

 fremlæggelsesskriftet, vor svarskrift af 19. juni 1991 på Klagerens  

 indsigelsesbegrundelse af 12. oktober 1990 og ovenfor i nærværende  

 svarskrift.« Ankenævnet har behandlet sagen på sit møde den 9. november 1995.
 For klageren mødte civilingeniør Ejvind Christiansen.
 For ansøgeren mødte civilingeniør Rudolf Nikolajsen.
 Parterne procederede sagen, idet der i det væsentlige blev henvist til de  

 til Patentdirektoratet og Ankenævnet afgivne skriftlige indlæg, som nærmere  

 blev uddybet.
 Klageren ville ikke længere bestride nyheden af den ansøgte opfindelse men  

 gjorde gældende, at opfindelsen ikke adskilte sig væsentligt fra, hvad der  

 allerede var kendt.
 Ansøgeren henholdt sig til den af Patentdirektoratet anførte begrundelse  

 for at afvise indsigelsen og udstede patent.
 Ankenævnet skal udtale:
