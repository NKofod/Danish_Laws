 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 For indkomståret 1978 kan der til personer og dødsboer indrømmes  

 skattegodtgørelse, uden at den skattepligtige skal fremlægge attestation som  

 omhandlet i § 8, stk. 3 og 4, i lov nr. 404 af 20. august 1976 om ændring af  

 forskellige skattelove.
Ligeledes kan der uden fremlæggelse af sådan  

 attestation indrømmes selskaber skattegodtgørelse med hensyn til  

 aktieudbytte, som er modtaget i det indkomstår, der ligger til grund for  

 skatteåret 1979-80.
 Stk. 2.  For skatteåret 1979-80 kan selskaber uden at  

 fremlægge den i § 8, stk. 5, i lov nr. 404 af 20. august 1976 omhandlede  

 attestation holde udbytte som nævnt i § 13, stk. 1, nr. 2, i  

 selskabsskatteloven uden for den skattepligtige indkomst.
§ 2 I lov om opkrævning af indkomst- og formueskat for personer m.v.  

 (Kildeskat), jfr. lovbekendtgørelse nr. 48 af 9. februar 1977, som ændret ved  

 § 6 i lov nr. 283 af 8. juni 1977, foretages følgende ændringer:
 1. I § 65, stk. 1,1. pkt., indsættes efter  

 "vedkommende selskab": ,. "medmindre andet er fastsat i medfør  

 af stk. 4.".
 2. I § 65 indsættes som stk. 4:
"Stk. 4. Ministeren for skatter og afgifter kan fastsætte regler om,  

 at der ikke skal indeholdes udbytteskat i udbytte, som et moderselskab under  

 de betingelser, der er anført i § 13, stk. 1, nr. 2, i selskabsskatteloven,  

 modtager i udbytte af aktier eller andele i et datterselskab, samt i udbytte,  

 som de i § 1, stk. 1, nr. 6, i selskabsskatteloven nævnte foreninger, legater  

 og selvejende institutioner m.v. eller de i samme lovs § 3, stk. 1,  

 omhandlede institutioner m.v., der er fritaget for skattepligt, modtager i  

 udbytte af aktier eller andele i selskaber, der er hjemmehørende her i  

 landet.
Det samme gælder med hensyn til aktieudbytte, der ikke er undergivet  

 nogen indkomstbeskatning, fordi det indgår i en opsparing i pensionsøjemed,  

 som omhandlet i pensionsbeskatningslovens kapitel 1, eller i en båndlagt  

 kapital, hvor kapitalens afkast skal oplægges indtil et fastsat  

 tidspunkt." § 3 Loven træder i kraft ved bekendtgørelsen i Lovtidende.
 Givet på Christiansborg slot, den 14.  

 december 1977.
 Under Vor Kongelige Hånd og Segl.
 MARGRETHE R.
 Kampmann.
