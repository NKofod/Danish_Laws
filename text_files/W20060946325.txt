Rådighed  

  udrejst af landet inden normal arbejdstids ophør   

 dagpenge/feriedagpenge  

 udbetalt med urette  tilbagebetaling  sanktion Ankenævnet har behandlet Deres klage på møde den 30.  

 marts 2006.
Nævnet traf denne A F G Ø R E L S E De skal tilbagebetale de dagpenge, De har modtaget for  

 den 17. september 2004, ligesom De skal tilbagebetale de feriedagpenge, De  

 har  

 modtaget for uge 39/2004.
 De skal pålægges en effektiv karantæne på 20 timer for  

 uagtsomhed.
 Ankenævnet tiltræder således Arbejdsdirektoratets  

 afgørelse af den 19. oktober 2005.
B E G R U N D  

 E L S E Ankenævnet har lagt til grund, at   

 	  

 De modtog dagpenge for  

 fredag den 17. september 2004 og feriedagpenge for uge 39/2004,   

 	  

 De rejste ud af  

 Danmark fredag den 17. september 2004 kl. 13.45,   

 	  

 De tog hjemmefra  

 fredag den 17. september 2004 kl. ca. 11.30-12.00,   

 	  

 De fredag den 17.  

 september 2004 modtog posten omkring kl. 10, der var ingen breve fra a-kassen  

 eller AF iblandt,   

 	  

 De oplyste ikke  

 a-kassen om, at De tog af sted på ferie inden normal arbejdstids ophør,   

 	  

 De på tro og love har  

 skrevet under på dagpengekortet på, at De fredag den 17. september 2004 kunne  

 og  

 ville arbejde på fuld tid,   

 	  

 det fremgår af  

 vejledningen på bagsiden af dagpengekortet, at der ud for dage, hvor De har  

 holdt ferie, skal skrives ferie, og   

 	  

 det fremgår af  

 vejledningen på ansøgning om feriedagpenge, at et medlem skal oplyse det til  

 a-kassen,  

 hvis han ikke før ferien opholder sig i Danmark.
Ad dagpenge for  

 fredag den 17. september 2004 Ifølge § 3 i bekendtgørelse om rådighed kan et medlem  

 kun få dagpenge, hvis medlemmet står til rådighed for arbejdsmarkedet,  

 hvilket  

 bl.a. forudsætter, at medlemmet skal kunne overtage arbejde ved arbejdstids  

 begyndelse dagen efter, at arbejdet er formidlet af AF.
 Ankenævnet har ved afgørelsen lagt vægt på, at De  

 gjorde Dem bekendt med dagens post fredag den 17. september 2004, og at der  

 ikke heriblandt var breve fra AF eller a-kassen.
 En anden betingelse for at være berettiget til dagpenge  

 er ifølge bekendtgørelsens § 4, at medlemmet skal have bopæl og ophold i  

 Danmark.
 Denne betingelse kan opfyldes ved, at medlemmet rejser  

 ud af landet efter normal arbejdstids ophør eller ved, at medlemmet kommer  

 tilbage til Danmark inden for samme døgn.
 Ankenævnet har lagt vægt på, at De rejste ud af Danmark  

 fredag den 17. september 2004 kl. 13.45.
 De rejste således ud af landet inden normal arbejdstids  

 ophør.
 De anses således ikke for at have haft ophold i Danmark  

 fredag den 17. september 2004, hvorfor De ikke er berettiget til dagpenge  

 denne  

 dag.
Ad feriedagpenge  

 for uge 39/2004 En af betingelserne for ret til feriedagpenge er ifølge  

 § 1 i bekendtgørelse om feriedagpenge, at medlemmet før ferien opholder sig i  

 Danmark.
Denne betingelse kan opfyldes ved at rejse ud af landet  

 efter normal arbejdstids ophør dagen før ferien starter.
Hvis ferien begynder  

 om mandagen, kan man rejse ud af Danmark efter normal arbejdstids ophør om  

 fredagen eller i weekenden op til ferien.
 Idet De rejste ud af landet inden normal arbejdstids  

 ophør dagen før ferien, opfylder De ikke betingelserne for ret til  

 feriedagpenge.
 De var således ikke berettiget til feriedagpenge for  

 uge 39/2004.
Ad sanktion for  

 uagtsomhed i relation til udbetaling af feriedagpenge Det fremgår af § 87, stk. 3 i  

 arbejdsløshedsforsikringsloven, at et medlem, der har gjort sig skyldig i  

 uagtsomhed over for a-kassen, skal pålægges en effektiv karantæne på højst 37  

 timer.
 Der er tale om et uagtsomt forhold, når et medlems  

 handling eller undladelse ikke er sket bevidst, men alene kan bebrejdes den  

 pågældende, fordi medlemmet burde have indset, at handlingen eller udladelsen  

 kunne medføre, at der blev udbetalt ydelser med urette.
 Ankenævnet har lagt vægt på, at det fremgår af  

 vejledningen på ansøgning om feriedagpenge, at et medlem skal oplyse til  

 a-kassen, hvis han ikke før ferien befinder sig i Danmark.
 De burde således have indset, at De skulle oplyse  

 a-kassen om, at De rejste ud af landet fredag den 17. september 2004, idet De  

 rejste inden arbejdsdagen var omme.
 De burde endvidere have henvendt Dem til a-kassen, hvis  

 De var i tvivl om, hvorvidt det var nødvendigt at oplyse om Deres afrejse  

 fredag den 17. september 2004.
 De skal således anses for at have handlet uagtsomt i  

 relation til udbetaling af feriedagpenge.
Ad sanktion for  

 uagtsomhed i relation til udbetaling af dagpenge Ankenævnet har lagt vægt på, at det fremgår af  

 vejledningen på dagpengekortet, at et medlem ud for dage, hvor han har været  

 forhindret i at arbejde på grund af ferie, skal skrive ferie.
 Ankenævnet har endvidere lagt vægt på, at De på tro og  

 love har skrevet under på, at De fredag den 17. september 2004 har villet og  

 kunnet arbejde på fuld tid, og at De har skrevet under på, at De har læst  

 vejledningen på bagsiden.
 Ankenævnet har videre lagt vægt på, at De ikke har  

 oplyst a-kassen om, at De tog afsted på ferie fredag den 17. september 2004  

 inden for normal arbejdstid.
Ankenævnet finder, at det med rette vil kunne  

 forventes, at De indså, at De på dagpengekortet ud for fredag den 17.  

 september  

 2004 burde have oplyst, at De ikke denne dag kunne arbejde på fuld tid, idet  

 De  

 holdt ferie noget af dagen.
De burde således have skrevet ferie  

 ud for dagen.
 De skal således anses for at have handlet uagtsomt i  

 relation til udbetaling af dagpenge.
 De skal pålægges en effektiv karantæne på 20 timer.
Ad tilbagebetaling Ifølge § 86 i arbejdsløshedsforsikringsloven skal et  

 medlem, der uberettiget har modtaget dagpenge eller andre ydelser fra  

 a-kassen,  

 tilbagebetale disse, hvis medlemmet har givet urigtige oplysninger til  

 a-kassen  

 eller fortiet omstændigheder af betydning for retten til ydelserne, eller  

 hvis  

 medlemmet i øvrigt indså eller burde have indset, at modtagelsen af beløbet  

 var  

 uberettiget.
 Ankenævnet har lagt vægt på, at De ikke oplyste  

 a-kassen om, at De rejste fra Danmark inden normal arbejdstids ophør fredag  

 den  

 17. september 2004.
 Ankenævnet finder, at De burde have indset, at  

 modtagelsen af ydelserne var uberettiget.
 De skal således tilbagebetale de med urette modtagne  

 dagpenge for fredag den 17. september 2004 samt feriedagpenge for uge  

 39/2004.
R E G L E R Ankenævnet henviser til   

 	  

 § 62, stk. 2, nr. 5 og  

 stk. 3, § 86, stk. 1 og § 87, stk. 2 og 8 i lov om arbejdsløshedsforsikring  

 mv., jf. lovbekendtgørelse nr. 708 af 13. august 2003,   

 	  

 §§ 1, 3, 4 og 7 i  

 Arbejdsdirektoratets bekendtgørelse nr. 516 af 17. juni 2003 om rådighed,   

 	  

 §§ 1 og 2 i  

 Arbejdsdirektoratets bekendtgørelse nr. 480 af 10. juni 2003 om  

 feriedagpenge,  

 og   

 	  

 § 1, stk. 1, og §§ 3  

 og 7 i Arbejdsdirektoratets bekendtgørelse nr. 470 af 4. juni 2003 om  

 sanktion  

 til medlemmer af en arbejdsløshedskasse.
O P L Y  

 S N I N G E R N E  

 I  

 S A G E N Sagen er afgjort på grundlag af de akter, som  

 ankenævnet har modtaget fra direktoratet.
På ankenævnets vegne XXX xx De kan læse om afgørelsens retlige grundlag på de  

 følgende sider.
 Kopi til:
Arbejdsdirektoratet xx Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 62.  

  

 Der kan kun udbetales dagpenge til et  

 medlem, som står til rådighed for arbejdsmarkedet.
Det er en betingelse for  

 at  

 være til rådighed, at medlemmet 1)  

 	  

 er aktivt  

 arbejdssøgende, 2)  

 	  

 kan og vil overtage  

 arbejde med dags varsel, 3)  

 	  

 kan og vil deltage i kontaktforløb  

 og tilbud efter lov om en aktiv beskæftigelsesindsats, og 4)  

 	  

 giver  

 arbejdsformidlingen de oplysninger, som er nødvendige for, at medlemmet kan  

 formidles arbejde og gives tilbud efter lov om en aktiv  

 beskæftigelsesindsats.
Stk. 2.  

  

 Dagpenge må ikke udbetales til et medlem, 1)  

 	  

 som er sygt eller i  

 øvrigt ude af stand til at påtage sig arbejde af normalt omfang, 2)  

 	  

 som aftjener  

 værnepligt eller unddrager sig denne, 3)  

 	  

 som ved domstols-  

 eller administrativ afgørelse er berøvet sin frihed, eller som unddrager sig  

 frihedsberøvelse, 4)  

 	  

 som forsørges på  

 institution, eller 5)  

 	  

 som af anden grund  

 ikke står til rådighed for arbejdsmarkedet.
Stk. 3.  

  

 Direktøren for Arbejdsdirektoratet fastsætter  

 efter forhandling med Beskæftigelsesrådet nærmere regler for anvendelsen af  

 bestemmelserne i stk. 1 og 2. Der kan herunder fastsættes nærmere  

 bestemmelser om 1)  

 	  

 de betingelser, et  

 medlem skal opfylde for at kunne anses for at stå til rådighed for  

 arbejdsmarkedet, 2)  

 	  

 medlemmets kontakt  

 med arbejdsløshedskassen, arbejdsformidlingen og andre aktører i forbindelse  

 med den aktive beskæftigelsespolitik, samt 3)  

 	  

 tab af dagpengeret  

 som følge af manglende rådighed og generhvervelse af dagpengeret.
 § 86.  

  

 Et medlem, som uberettiget har  

 modtaget dagpenge eller andre ydelser fra kassen, skal betale ydelsesbeløbet  

 tilbage, hvis medlemmet har givet kassen urigtige oplysninger eller fortiet  

 omstændigheder,  

 der er af betydning for retten til ydelserne, eller hvis medlemmet i øvrigt  

 indså eller burde have indset, at modtagelse af beløbet var uberettiget.  

 Godtgørelse efter lov om godtgørelse ved deltagelse i erhvervsrettet voksen-  

 og  

 efteruddannelse er ikke omfattet af bestemmelsen.
 ...
 § 87.
 Stk. 2.  

  

 Har et medlem gjort sig skyldig i anden  

 forseelse over for kassen, kan kassen bestemme, at medlemmet skal gennemgå en  

 effektiv karantæne på højst 37 timer.
Stk. 3.  

  

 En effektiv karantæne indebærer, at retten til  

 ydelser, jf. dog stk. 6, bortfalder for et antal timer, hvor der ellers  

 ville være ret til ydelser fra kassen.
Er karantænen ikke udstået senest 2 år  

 fra dens ikrafttræden, bortfalder den.
 Stk. 8.  

  

 Direktøren for Arbejdsdirektoratet fastsætter  

 efter forhandling med Beskæftigelsesrådet nærmere regler om anvendelse af  

 stk. 1-7.
Arbejdsdirektoratets  

 bekendtgørelse nr. 516 af 17. juni 2003 om rådighed § 1.  

  

 Reglerne i denne bekendtgørelse  

 omfatter medlemmer af en a-kasse, som 1)  

 	  

 anmoder om eller får  

 udbetalt dagpenge, herunder supplerende dagpenge, 2)  

 	  

 afvikler en  

 karantæne, 3)  

 	  

 anmoder om at få  

 udstedt efterlønsbevis eller 4)  

 	  

 anmoder om at gå på  

 efterløn.
 Stk. 2.  

  

 Bekendtgørelsen omfatter også medlemmer af en  

 a-kasse med ret til dagpenge, som deltager i et tilbud efter lov om en aktiv  

 beskæftigelsesindsats, herunder medlemmer som modtager aktiveringsydelse  

 efter  

 bekendtgørelse om ydelser under aktivering.
 § 3.  

  

 Et ledigt medlem kan kun få dagpenge,  

 hvis medlemmet står til rådighed for arbejdsmarkedet.
§ 4.  

  

 Et medlem skal have bopæl og opholde  

 sig i Danmark.
Se dog forordning (EØF) nr. 1408/71, artikel 71 a, i, og 71 b,  

 ii.
 § 7.  

  

 Et medlem skal kunne overtage arbejde  

 ved arbejdstids begyndelse dagen efter, at arbejdet er formidlet af AF,  

 a-kassen eller anden aktør.
 Stk. 2.  

  

 Kravet om varslet kan fraviges for et medlem,  

 hvis AF eller a-kassen på forhånd har orienteret medlemmet herom.
 Stk. 3.  

  

 Medlemmet skal kunne møde til samtaler,  

 kontaktforløb og tilbud i henhold til lov om en aktiv beskæftigelsesindsats  

 dagen efter, at medlemmet har modtaget indkaldelse hertil fra AF eller anden  

 aktør.
Arbejdsdirektoratets  

 bekendtgørelse nr. 480 af 10. juni 2003 om feriedagpenge § 1.  

  

 Før ferien skal man 1)  

 	  

 være enten  

 lønmodtager eller ledig, 2)  

 	  

 stå til rådighed for  

 arbejdsmarkedet, jf. lovens §§ 62 og 62 a, og 3)  

 	  

 opholde sig i  

 Danmark, jf. dog § 2, 1. pkt.
Stk. 2.  

  

 Uanset stk. 1, nr. 3, kan man rejse ud af  

 Danmark efter normal arbejdstids ophør dagen før ferien begynder.
Hvis ferien  

 begynder en mandag, kan man rejse ud af Danmark efter normal arbejdstids  

 ophør  

 om fredagen eller i weekenden før ferien, jf. dog § 2.
 Stk. 3.  

  

 Man må ikke være omfattet af konflikt, jf.  

 lovens § 61.
§ 2.  

  

 Man kan få feriedagpenge, hvis man har  

 bopæl i Danmark og vender tilbage hertil fra et ophold i udlandet.
Man skal  

 opholde sig i Danmark, når ferien begynder, og man skal kunne dokumentere  

 det.
Arbejdsdirektoratets  

 bekendtgørelse nr. 470 af 4. juni 2003 om sanktion til medlemmer af en  

 arbejdsløshedskasse § 1.  

  

 Denne bekendtgørelse skal bruges, når et medlem  

 eller et tidligere medlem af en a-kasse ved svig med urette har beholdt, har  

 fået eller har forsøgt at få udbetalt en ydelse fra a-kassen.
Den skal også  

 bruges, når et medlem eller et tidligere medlem ved uagtsomhed med urette har  

 beholdt eller har fået udbetalt en ydelse fra a-kassen.
Bekendtgørelsen  

 bruges  

 ikke på VEU-godtgørelse....
 § 3.  

  

 Sanktionen ved svig og uagtsomhed er en  

 effektiv karantæne bortset fra gentagelsestilfælde, jf. § 6.
 Stk. 2.  

  

 En effektiv karantæne betyder, at retten til  

 ydelser, bortset fra VEU-godtgørelse og feriedagpenge, falder bort for et  

 antal  

 timer, hvor medlemmet ellers ville have ret til ydelser fra a-kassen.
 Stk. 3.  

  

 En effektiv karantæne træder i kraft fra  

 konstateringstidspunktet.
 Stk. 4.  

  

 Er en karantæne ikke udstået senest 2 år efter,  

 den er trådt i kraft, bortfalder den.
Stk. 5.  

  

 Er et medlem pålagt flere karantæner i medfør  

 af §§ 5 og 7, skal den karantæne, der forældes først, afvikles først.
En  

 karantæne efter §§ 5 og 7 kan ikke afvikles i perioder, hvor et medlem  

 afvikler  

 karantæne fastsat efter lov om arbejdsløshedsforsikring m.v. (loven)  

 § 63,  

 stk. 5, § 68, stk. 5, eller § 78, stk. 6.
§ 7.  

  

 Ved uagtsomhed skal et medlem have en  

 effektiv karantæne.
Karantænen kan højst være på 37 timer.
 Stk. 2.  

  

 Har et medlem ved uagtsomhed fået et beløb,  

 der højst udgør 25 gange den maksimale dagpengesats for fuldtidsforsikrede på  

 konstateringstidspunktet, skal medlemmet have en effektiv karantæne på 20  

 timer.
 Stk. 3.  

  

 Har et medlem ved uagtsomhed fået et beløb,  

 der højst udgør 2 gange den maksimale dagpengesats for fuldtidsforsikrede på  

 konstateringstidspunktet, skal medlemmet ikke have nogen effektiv karantæne.
