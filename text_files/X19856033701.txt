 Et pengeinstituts direktør ville være formand for bestyrelsen i en  

 handelsskole.
 Tilsynet udtalte, at dette ikke kunne anses for deltagelse i anden  

 erhvervsvirksomhed, hvorfor dispensation var ufornøden.
 Tilsynets skrivelse af 14. marts 1985 vedrørende en afdelingsdirektørs  

 hverv som formand for bestyrelsen for en handelsskole.
Det oplystes, at skolens formål er at tilbyde og gennemføre undervisning  

 efter den til enhver tid gældende lovgivning herom og de i henhold til  

 lovgivningen udfærdigede forskrifter.
Skolens drift hviler næsten udelukkende  

 på tilskud fra staten.
 Undervisningsministeriet skal forudgående godkende alle væsentlige  

 dispositioner, herunder køb, salg og pantsætning af fast ejendom, nedlæggelse  

 af skolen eller ændring af vedtægterne.
 Tilsynet udtalte, at medlemsskab af bestyrelsen for handelsskolen ikke kan  

 anses for deltagelse i anden erhvervsvirksomhed og derfor ikke er omfattet af  

 bank- og sparekasselovens § 19, stk. 5.
