Nr LSF 162 Forslag til Lov om ændring af lov om kemiske stoffer og produkter Fremsat af miljøministeren (Lone Dybkjær) den 12. januar 1989 Vedtaget ved tredjebehandling den 19. maj 1989 Lov nr. 341 af 24/05/1989 § 1 I lov om kemiske stoffer og produkter, jf. lovbekendtgørelse nr. 574 af  

 26. august 1987, foretages følgende ændringer:
 1. § 1 affattes således:
 »§ 1. Denne lov har til formål at forebygge sundhedsfare og  

 miljøskade i forbindelse med fremstilling, opbevaring, anvendelse og  

 bort-skaffelse af kemiske stoffer og produkter.
Stk. 2. Ved administration af loven kan der lægges vægt på mulighederne  

 for at fremme renere teknologi og for at begrænse problemer i forbindelse med  

 affaldsbortskaffelse.« 2. § 7, stk. 1, affattes således:
»De bestemmelser, der efter anden lovgivning gælder for kemiske  

 stoffer og produkter og for varer, der indeholder eller afgiver kemiske  

 stoffer eller produkter, berøres ikke af denne lov, som kun finder anvendelse  

 på disse stoffer, produkter eller varer i det omfang, hvor anden lovgivning  

 ikke indeholder bestemmelser herom.« 3. Efter § 7 indsættes:
»§ 7 a.
Ministeren kan fastsætte regler, der er nødvendige for  

 anvendelsen her i landet af De Europæiske Fællesskabers forordninger  

 vedrørende de af denne lov omfattede kemiske stoffer, produkter og  

 varer.« 4. § 8 affattes således:
»§ 8. Loven gælder ikke for kemiske stoffer og produkter, der  

 eksporteres, medmindre ministeren bestemmer andet.
Det samme gælder for  

 varer, der indeholder eller afgiver kemiske stoffer eller produkter.
Stk. 2. Loven gælder ikke for kemiske stoffer og produkter, der er  

 fremstillet i udlandet, og som kun føres gennem landet som transitgods.
Det  

 samme gælder for varer, der indeholder eller afgiver kemiske stoffer eller  

 produkter.« 5. I § 9 ændres: »og de kommunale organisationer« til:  

 »de kommunale organisationer samt arbejdsministeren og andre berørte  

 statslige myndigheder.« 6. I § 10 indsættes som stk. 4:
»Stk. 4. Miljøministeren kan fastsætte nærmere regler om det i stk. 3  

 nævnte forbud mod vildledende markedsføring.
Ministeren kan endvidere  

 fastsætte regler om, at varer, der er omfattet af denne lov, skal være  

 omfattet af det i stk. 3 nævnte forbud.« 7. Efter § 10 indsættes som nyt kapitel:
»Kapitel 2 a Miljømærke § 10 a.
Ministeren kan fastsætte regler om opnåelse af ret til at anvende  

 et miljømærke i forbindelse med salg af kemiske stoffer og produkter samt af  

 andre varer, der indeholder eller afgiver kemiske stoffer eller produkter.  

 Ministeren kan herunder fastsætte regler om betingelser for at anvende  

 mærket, om mærkets udformning og anbringelse på varen.
Stk. 2. Ministeren kan henlægge administrationen af miljømærket til et  

 særligt nævn.
Ministeren kan fastsætte regler om udpegning af medlemmer til  

 nævnet, herunder om, hvilke myndigheder og organisationer der indstiller  

 medlemmer til nævnet.
Ministeren fastsætter forretningsordenen for nævnet.
 Stk. 3. Ministeren kan fastsætte regler om gebyrer for behandlingen af  

 ansøgninger og for anvendelse af det særlige miljømærke.
 Stk. 4. Gebyrerne kan anvendes til dækning af udgifterne ved:
1) nævnets virksomhed, 2) tilsyn og kontrol med miljømærkeordningen og 3) forsknings- og udredningsprojekter til støtte for administrationen af  

 miljømærket.« 8. I § 11, stk. 1, ændres »§ 13« til: »§ 12, stk.  

 3«.
 9. § 11, stk. 2 og 3, affattes således:
»Stk. 2. Et kemisk stof anses for nyt, når det ikke senest den 18.  

 september 1981 har været solgt i eller importeret til et land, der er medlem  

 af De Europæiske Fællesskaber.
Dette gælder såvel for rene kemiske stoffer  

 som for stoffer, der er en bestanddel af kemiske produkter.
Stk. 3. Ministeren kan udarbejde en fortegnelse over de stoffer, som efter  

 stk. 2 ikke skal anses som nye.« 10. § 12 affattes således:
 »§ 12. Enhver producent eller importør, der vil sælge eller importere  

 et nyt kemisk stof, jf. § 11, skal inden markedsføring indgive anmeldelse  

 herom efter regler fastsat af ministeren.
 Stk. 2. Ministeren kan fastsætte regler om, at stoffer tidligst må  

 markedsføres efter udløbet af en nærmere angivet frist, regnet fra  

 modtagelsen af anmeldelsen.
 Stk. 3. Ministeren kan fastsætte nærmere regler om de oplysninger, som  

 anmeldelsen skal indeholde, og om anmeldelsens form, herunder at anmeldelsen  

 skal indgives på et særligt skema.
 Stk. 4. Enhver producent eller importør af et kemisk stof, som er anmeldt  

 efter stk. 1, skal underrette ministeren om væsentlige ændringer i eller  

 tilføjelser til de allerede indsendte oplysninger.
Stk. 5. Ministeren kan fastsætte nærmere regler om indhold og omfang af  

 anmeldeordningen efter stk. 1, herunder om undtagelser fra denne.« 11. §§ 13-18 ophæves.
 12. I § 20 ophæves stk. 2 og 3.
 13. I § 20 indsættes som nyt stk. 2:
»Stk. 2. Ministeren kan fastsætte regler om klassificering af farlige  

 stoffer og produkter i fareklasser.« 14. I § 22, stk. 1, ændres »stk. 3« til: »stk.  

 4«.
 15. I § 22 indsættes efter stk. 1 som nyt stykke:
»Stk. 2. Ministeren kan fastsætte regler om anden mærkning af kemiske  

 stoffer og produkter end den i stk. 1 nævnte faremærkning.« Stk. 2-4 bliver herefter stk. 3-5.
 16. § 22, stk. 3 og 4, der bliver stk. 4 og 5, affattes  

 således:
»Stk. 4. Ministeren kan fastsætte nærmere regler om mærkning af  

 emballagen.
Der kan herunder stilles krav til etikettens udformning, om  

 anvendelse af risikoangivelser, sikkerhedsforskrifter, indholdsdeklarationer  

 og brugsanvisninger på etiketten samt om, hvilke andre sprog der i særlige  

 tilfælde kan anvendes ved mærkning af emballagen.
Ministeren kan endvidere  

 fastsætte regler om, at emballagen skal være forsynet med følbar  

 advarselsmærkning.
Stk. 5. Ministeren kan i øvrigt fastsætte regler om mærkning af andre  

 varer end de i stk. 1 nævnte, når varen indeholder eller afgiver et kemisk  

 stof eller produkt, hvis egenskaber gør en sådan mærkning påkrævet.« 17. Efter § 22 indsættes:
»§ 22 a.
Ministeren kan fastsætte regler om, at et kemisk stof eller  

 produkt ved salg skal være ledsaget af et oplysningsblad med  

 indholdsdeklarationer, risikoangivelser, sikkerhedsforskrifter og  

 lignende.« 18. Kapitel 5 affattes således:
»Kapitel 5 Salg af giftige stoffer og produkter m.v.
§ 24. Meget giftige og giftige stoffer og produkter må kun sælges mod  

 rekvisition.
Dette gælder dog ikke salg til de i § 25, stk. 1, nævnte  

 virksomheder, institutioner og personer.
Stk. 2. Rekvisitionen skal indeholde en nærmere angivelse af det formål,  

 hvortil det pågældende stof eller produkt ønskes anvendt.
Rekvisitionen skal  

 af politiet være forsynet med en påtegning om, at politiet tillader  

 udlevering til det angivne formål.
 Stk. 3. Meget giftige og giftige stoffer og produkter må ikke sælges til  

 personer under 18 år eller i øvrigt overlades til personer, som må antages at  

 ville forvolde skade på sig selv eller deres omgivelser.
Stk. 4. Ministeren kan fastsætte regler om, at de i stk. 1 nævnte stoffer  

 og produkter kun må importeres af de i § 25, stk. 1, nævnte virksomheder,  

 institutioner og personer.
Ministeren kan herunder fastsætte bestemmelser om  

 vilkår for en sådan import.
Stk. 5. Ministeren kan fastsætte regler om rekvisitionernes form og  

 indhold samt retningslinjer for politiets påtegning af disse.
Ministeren kan  

 endvidere fastsætte regler om, at rekvisition i visse tilfælde ikke kræves.
 § 25. Meget giftige og giftige stoffer og produkter må uden rekvisition  

 sælges til:
1) a) sygehuse, b) videnskabelige og tekniske laboratorier og institutioner, som drives af  

 staten, amtskommunerne eller kommunerne, c) teknologiske serviceinstitutioner, der er godkendt af  

 industriministeren, d) laboratorier og institutioner, der er autoriseret af Statens Tekniske  

 Prøvenævn, e) virksomheder, der i henhold til lægemiddelloven har Sundhedsstyrelsens  

 tilladelse til at fremstille og forhandle lægemidler, herunder apoteker, f) højere uddannelsesinstitutioner, teknika, gymnasieskoler og  

 studenterkurser, hf-kurser, lærerseminarier, tekniske skoler, handelsskoler  

 og social- og sundhedsskoler g) læger, tandlæger og dyrlæger, 2) virksomheder, som fremstiller meget giftige og giftige stoffer og  

 produkter, og andre fremstillingsvirksomheder, som anvender sådanne stoffer  

 og produkter som råvarer eller hjælpemidler, når disse virksomheder har givet  

 meddelelse herom til Arbejdstilsynet, 3) virksomheder, som sælger meget giftige og giftige stoffer og produkter  

 til videre forhandling eller til de i nr. 1 og nr. 2 nævnte virksomheder,  

 institutioner og personer, og som har givet meddelelse herom til  

 miljøministeren, og 4) andre forhandlere end de i nr. 3 nævnte, dog kun for så vidt angår de  

 stoffer og produkter, som er omfattet af en tilladelse meddelt efter stk. 3.
 Stk. 2. Ministeren kan efter forhandling med arbejdsministeren fastsætte  

 nærmere regler om den i stk. 1, nr. 2, omhandlede meddelelse til  

 Arbejdstilsynet, herunder om fornyet meddelelse, samt om meddelelsens indhold  

 og form.
 Stk. 3. Meget giftige og giftige stoffer og produkter må kun sælges til  

 andre virksomheder, institutioner og personer end de i stk. 1 nævnte af  

 forhandlere, der af ministeren på nærmere fastsatte vilkår har fået  

 tilladelse hertil.
 Stk. 4. Ministeren kan fastsætte regler om, at en tilladelse efter stk. 3  

 betinges af, at forhandleren betaler et gebyr til dækning af tilsynet med, at  

 vilkårene for tilladelsen overholdes.
 § 26. Ministeren kan fastsætte nærmere regler om, i hvilket omfang  

 virksomheder, institutioner og personer, der sælger meget giftige eller  

 giftige stoffer og produkter, skal føre, opbevare og forevise en fortegnelse  

 over modtagerne af disse stoffer og produkter, samt i hvilket omfang de i §  

 24 nævnte rekvisitioner skal opbevares.
 § 27. Ministeren kan fastsætte andre regler end dem, der følger af §§  

 24-26, for salg af stoffer og produkter, der skal godkendes efter § 33.
Stk. 2. Ministeren kan fastsætte regler om, at 1) visse nærmere angivne stoffer og produkter, der falder ind under § 24,  

 stk. 1, skal være undtaget fra reglerne i §§ 24-26, og at 2) andre stoffer og produkter end dem, der falder ind under § 24, stk. 1,  

 skal være omfattet af reglerne i §§ 24-26.« 19. § 30 affattes således:
»§ 30. Når det findes nødvendigt for at sikre, at kemiske stoffer  

 eller produkter ikke indebærer fare for sundheden eller medfører skade på  

 miljøet, kan ministeren træffe bestemmelse eller fastsætte regler om  

 begrænsning i eller forbud mod salg, import og anvendelse af bestemte kemiske  

 stoffer eller produkter.
Under samme betingelser kan ministeren træffe  

 bestemmelse eller fastsætte regler om begrænsning i eller forbud mod salg,  

 import eller anvendelse af kemiske stoffer eller produkter med nærmere  

 angivne egenskaber.
Der kan herunder stilles krav til stoffernes renhed og  

 til koncentrationen af de stoffer, der indgår i et kemisk produkt.
Stk. 2. Når det findes nødvendigt for at sikre, at andre varer end de i  

 stk. 1 nævnte ikke indebærer fare for sundheden eller medfører skade på  

 miljøet, kan ministeren træffe bestemmelse eller fastsætte regler om varens  

 indhold eller afgivelse af et bestemt kemisk stof eller produkt.
Tilsvarende  

 kan ministeren træffe bestemmelse eller fastsætte regler om en vares indhold  

 eller afgivelse af kemiske stoffer eller produkter med nærmere angivne  

 egenskaber.
Stk. 3. Under samme betingelser som nævnt i stk. 2 kan ministeren i øvrigt  

 træffe bestemmelse eller fastsætte regler om, at en vare, der indeholder  

 eller afgiver kemiske stoffer eller produkter, ikke må sælges eller anvendes  

 til nærmere bestemte formål.« 20. Efter § 30 indsættes:
»§ 30 a.
Ministeren kan træffe bestemmelse eller fastsætte regler om,  

 at kemiske stoffer, produkter eller varer, der er omfattet af bestemmelserne  

 i § 30, ved salg skal være ledsaget af en brugsanvisning.
Der kan herunder  

 stilles krav til udformning og indhold af brugsanvisningen, ligesom der kan  

 stilles krav om, at brugsanvisningen skal være godkendt af ministeren.
 Stk. 2. Der kan i den i stk. 1 nævnte brugsanvisning fastsættes bindende  

 regler om anvendelse, opbevaring og bortskaffelse af stoffet, produktet eller  

 varen.
§ 30 b.
I forbindelse med salgs- eller anvendelsesbegrænsninger efter § 30  

 kan ministeren, når hensynet til at forebygge sundhedsfare eller miljøskade  

 gør dette særligt begrundet, bestemme eller fastsætte regler om, at bestemte  

 kemiske stoffer eller produkter kun må sælges mod rekvisition til nærmere  

 angivne erhvervsmæssige formål eller til en nærmere angiven kreds af  

 erhvervsmæssige brugere.
 Stk. 2. Ministeren kan fastsætte nærmere regler om tilsynsmyndighedernes  

 påtegning af de i stk. 1 nævnte rekvisitioner, om rekvisitionernes indhold og  

 form samt om, i hvilket omfang sådanne rekvisitioner skal opbevares af sælger  

 og efter anmodning udleveres til tilsynsmyndigheden.
§ 30 c.
Når hensynet til miljøbeskyttelsen i øvrigt taler herfor, kan  

 ministeren, uden at betingelserne efter § 30 er opfyldt, træffe bestemmelse  

 eller fastsætte regler om begrænsning i eller forbud mod salg eller  

 anvendelse af de i § 30 nævnte stoffer, produkter eller varer.
 Stk. 2. Salgs- eller anvendelsesbegrænsninger efter stk. 1 kan fastsættes,  

 hvis de pågældende stoffer, produkter eller varer kan erstattes af stoffer,  

 produkter, varer eller metoder med samme anvendelsesområder, som i væsentlig  

 grad begrænser forureningen i forbindelse med fremstillingen, brugen eller  

 bortskaffelsen af de pågældende stoffer, produkter eller varer, eller som i  

 øvrigt i væsentlig grad forbedrer mulighederne for anvendelse af renere  

 teknologi.
 Stk. 3. Det er endvidere en betingelse for fastsættelse af salgs- eller  

 anvendelsesbegrænsninger efter stk. 1, at den i stk. 2 nævnte erstatning af  

 stoffer, produkter eller varer kan ske uden væsentlige samlede  

 meromkostninger for virksomhederne og forbrugerne.
§ 30 d.
Der kan ydes tilskud til forsknings- og udredningsprojekter til  

 undersøgelse af de sundheds- og miljømæssige virkninger af kemiske stoffer og  

 produkter eller varer, der indeholder eller afgiver kemiske stoffer eller  

 produkter.
 Stk. 2. Til fremme af de i § 30 c nævnte hensyn kan der ydes tilskud til  

 forsknings-, udrednings- og udviklingsprojekter vedrørende alternative  

 stoffer, produkter, varer og metoder.
Stk. 3. Ministeren kan fastsætte nærmere regler om ydelse af de i stk. 1  

 og 2 nævnte tilskud.« 21. § 31 affattes således:
»§ 31. For at sikre, at et kemisk produkt ikke indebærer fare for  

 sundheden eller medfører skade på miljøet, kan ministeren træffe bestemmelse  

 eller fastsætte regler om sammensætningen af produktet.
Der kan herunder  

 stilles krav til, i hvilket omfang og på hvilken måde bestemte kemiske  

 stoffer eller kemiske stoffer med nærmere angivne egenskaber må forekomme i  

 produktet.
Under samme betingelser kan der stilles krav til, i hvilket omfang  

 urenheder må forekomme i produktet.
Stk. 2. Ministeren kan træffe bestemmelse eller fastsætte regler om  

 produktets mikrobiologiske renhed.« 22. Efter § 32 indsættes i kapitel 6:
»§ 32 a.
Ministeren kan i forbindelse med et forbud mod salg eller  

 anvendelse efter § 30 eller § 38 påbyde en producent eller importør for egen  

 regning at tilbagekalde stoffet, produktet eller varen fra forhandlere eller  

 brugere, når det findes nødvendigt for at sikre, at stoffet, produktet eller  

 varen ikke medfører alvorlig fare for sundheden eller alvorlig skade på  

 miljøet.
 Stk. 2. Forhandlere og brugere af et kemisk stof, et produkt eller en  

 vare, som tilbagekaldes efter stk. 1, har pligt til at aflevere stoffet,  

 produktet eller varen til producenten eller importøren efter dennes  

 anvisning.
§ 32 b.
Ministeren kan fastsætte regler om betaling af gebyr til dækning  

 af udgifterne ved administration, tilsyn og kontrol i forbindelse med regler  

 fastsat efter dette kapitel.« 23. § 33, stk. 2, 2. pkt., ophæves, og stk. 3 og 4  

 affattes således:
»Stk. 3. Godkendelser meddeles for en periode af 8 år.
For kemiske  

 stoffer og produkter klassificeret som »meget giftig« og  

 »giftig« meddeles godkendelse dog for en periode af 4 år.
Stk. 4. Godkendelser, der er meddelt før 1. september 1987, bortfalder 1.  

 september 1995. For kemiske stoffer og produkter klassificeret som  

 »meget giftig« og »giftig« bortfalder godkendelsen dog 1.  

 september 1991.' 24. I § 36 ændres »afgift« til: »gebyr«.
 25. Overskriften til kapitel 8 affattes således:
 »Egenkontrol, oplysnings- og undersøgelsespligt«.
 26. I kapitel 8 indsættes efter § 38 c:
»§ 38 d.
Ministeren kan fastsætte regler om, at producenter eller  

 importører af et kemisk produkt eller en anden vare, hvoraf salg eller  

 anvendelse er reguleret i regler fastsat i henhold til kapitel 6, skal være i  

 besiddelse af dokumentation for, at produktet eller varen opfylder de  

 fastsatte krav (egenkontrol). Dokumentationen skal efter anmodning udleveres  

 til ministeren.
 Stk. 2. Ministeren kan fastsætte nærmere regler om kravene til den i stk.  

 1 nævnte dokumentation.
 Stk. 3. Ministeren kan fastsætte regler om, at ministeren i de tilfælde,  

 hvor en producent eller importør ikke opfylder kravene til dokumentation,  

 fastsat i medfør af stk. 1 og 2, kan påbyde denne at udføre eller lade udføre  

 de nødvendige undersøgelser til dokumentation for, at produktet eller varen  

 opfylder de fastsatte krav.
 Stk. 4. Ministeren kan fastsætte regler om, at ministeren for den  

 ansvarliges regning kan udføre eller lade udføre de undersøgelser, hvorom der  

 er givet påbud efter regler, fastsat i medfør af stk. 3, hvis påbudet ikke er  

 efterkommet inden den fastsatte frist.
 Stk. 5. Ministeren kan fastsætte regler om, at ministeren uden forudgående  

 påbud for den ansvarliges regning kan udføre eller lade udføre de nødvendige  

 undersøgelser til kontrol af, at produktet eller varen opfylder de fastsatte  

 krav, hvis producenten eller importøren ikke er i besiddelse af eller  

 undlader at udlevere dokumentation herfor, jf. stk. 1, og hvis der er grund  

 til at antage, at produktet eller varen kan indebære alvorlig sundhedsfare  

 eller medføre alvorlig skade på miljøet.
 Stk. 6. Ministeren kan fastsætte regler om, at producenten eller  

 importøren efter anmodning uden vederlag skal udlevere de nødvendige prøver  

 af produktet eller varen til gennemførelse af de i stk. 4 og 5 nævnte  

 undersøgelser.
Stk. 7. Ministeren kan fastsætte regler om, at andre forhandlere af  

 produktet eller varen end producenten eller importøren efter anmodning skal  

 udlevere de i stk. 6 nævnte prøver af produktet eller varen for importørens  

 eller producentens regning, hvis denne ikke selv kan opfylde  

 udleveringspligten.« 27. § 39 affattes således:
»§ 39. Enhver producent, importør, forhandler eller erhvervsmæssig  

 bruger af et kemisk stof eller produkt skal efter anmodning fra ministeren  

 eller tilsynsmyndighederne, jf. § 47, give de oplysninger om stoffet eller  

 produktet, herunder om økonomiske og regnskabsmæssige forhold, som har  

 betydning for myndighedernes administration af loven.
Det samme gælder for  

 producenter, importører, forhandlere eller erhvervsmæssige brugere af varer  

 omfattet af lovens kapitel 6.« 28. I § 40 indsættes som stk. 2:
»Stk. 2. Foretager producenten eller importøren ikke inden for den  

 fastsatte frist de undersøgelser, hvorom der er stillet krav efter stk. 1,  

 kan ministeren foretage eller lade foretage de nævnte undersøgelser for  

 producentens eller importørens regning.« 29. § 41 affattes således:
»§ 41. Enhver producent eller importør af et kemisk stof, som er  

 anmeldt her i landet efter § 12, stk. 1, eller af et kemisk stof eller  

 produkt, hvorom ansøgning om godkendelse er indgivet efter § 33, skal efter  

 anmodning fra ministeren foretage eller lade foretage yderligere  

 undersøgelser end allerede krævet i regler efter § 12 eller § 34.« 30. § 41, stk. 2, ophæves.
 31. I § 42 indsættes efter stk. 1 som nyt stykke:
»Stk. 2. Ministeren kan fastsætte regler om, at de i stk. 1 nævnte  

 oplysninger skal indgives på et særligt skema.« Stk. 2 bliver herefter stk. 3.
 32. § 43 affattes således:
»§ 43. Ministeren kan bestemme eller fastsætte regler om, at analyser  

 og undersøgelser skal udføres efter bestemte metoder.
Der kan i forbindelse  

 hermed stilles krav til de udførende laboratoriers organisation og til  

 dokumentation for kvaliteten af undersøgelsesarbejdet samt krav om inspektion  

 og kontrol af laboratorierne.
Endvidere kan ministeren stille krav om, at  

 analyser og undersøgelser skal foretages på autoriserede laboratorier.
 Stk. 2. Ministeren kan bestemme eller fastsætte regler om, at analyser og  

 undersøgelser foretaget i udlandet kan ligestilles med tilsvarende  

 undersøgelser foretaget her i landet, når krav fastsat i medfør af stk. 1 må  

 anses for opfyldt i forbindelse med de udenlandske undersøgelser.
Stk. 3. Ministeren kan fastsætte regler om gebyr til dækning af udgifterne  

 til inspektion og kontrol med laboratorierne efter stk. 1.« 33. I § 45, stk. 2, udgår »,Kemikaliekontrollen«, og  

 »Statens Levnedsmiddelinstitut« ændres til:  

 »Levnedsmiddelstyrelsen«.
 34. I § 46, stk. 2, indsættes efter  

 »kommunalbestyrelsen«: »eller den myndighed, der i øvrigt  

 fører tilsyn og kontrol med den pågældende virksomhed efter reglerne i  

 kapitel 7 i lov om miljøbeskyttelse«.
 35. I § 46 indsættes som stk. 3:
»Stk. 3. Ministeren kan fastsætte regler om adgangen til at klage  

 over tilsynsmyndighedens afgørelser efter stk. 1 og 2, herunder at  

 tilsynsmyndighedens afgørelse ikke kan indbringes for anden administrativ  

 myndighed.« 36. I § 51 ændres »Kommunalbestyrelserne« til:  

 »Tilsynsmyndighederne«.
 37. §§ 52-57 ophæves, og i stedet indsættes:
»Kapitel 11 Afgørelser § 52. Afgørelser efter denne lov meddeles skriftligt til de personer,  

 organisationer og myndigheder, der kan klage over afgørelsen, jf. §§ 55 og  

 56, og de myndigheder, der i øvrigt har været inddraget i sagens behandling.
Stk. 2. Påbud eller forbud kan meddeles mundtligt, når der er overhængende  

 alvorlig fare for sundheden eller øjeblikkelige indgreb er påkrævet for at  

 afværge alvorlig miljøskade.
En mundtlig afgørelse skal snarest muligt  

 tillige meddeles skriftligt.
§ 53. Påbud eller forbud skal indeholde en frist for afgørelsens  

 efterkommelse.
Når der foreligger særlige forhold, kan det dog bestemmes, at  

 påbud eller forbud skal efterkommes straks.
 Stk. 2. Når særlige grunde taler herfor, kan det bestemmes, at klage over  

 påbud eller forbud ikke skal have opsættende virkning.
§ 54. Afgørelser, der kan påklages, skal oplyse datoen for klagefristens  

 udløb og i øvrigt indeholde oplysning om, at 1) afgørelsen kan påklages skriftligt til Miljøankenævnet, og at 2) klage skal være modtaget af Miljøankenævnet senest ved klagefristens  

 udløb.
 Stk. 2. Påbud eller forbud skal tillige indeholde oplysning om, at klage  

 har opsættende virkning, jf. dog § 53, stk. 2.
 § 55. Det miljøankenævn, der er nedsat i henhold til lov om  

 miljøbeskyttelse, er klagemyndighed for afgørelser efter denne lovs kapitel 6  

 og 7, der træffes i første instans af den myndighed, ministeren bemyndiger  

 hertil.
Stk. 2. Klage til Miljøankenævnet kan indgives af 1) afgørelsens adressat og 2) enhver, der har en individuel, væsentlig interesse i sagens udfald.
 Stk. 3. Miljøankenævnet er i sin virksomhed uafhængigt af instruktion om  

 den enkelte sags behandling og afgørelse.
Stk. 4. Ved behandlingen af klagesager medvirker sagkyndige medlemmer, der  

 beskikkes af miljøministeren for 4 år ad gangen efter indstilling fra 1) Industrirådet samt fra Landbrugsraadet, De danske Landboforeninger,  

 Danske Husmandsforeninger og Dansk Erhvervsgartnerforening i forening.
 2) Miljøstyrelsen og Direktoratet for Arbejdstilsynet i forening.
 Stk. 5. Nævnet kan i øvrigt tilkalde sagkyndige til at afgive vejledende  

 udtalelser.
 Stk. 6. Ministeren kan fastsætte nærmere regler om ankenævnets  

 sammensætning og virksomhed ved behandlingen af sager i henhold til denne  

 lov.
 § 56. Ministeren kan fastsætte regler om eller bestemme, hvilke personer,  

 organisationer og myndigheder der i øvrigt kan påklage afgørelser efter  

 kapitel 6 og 7 eller afgørelser efter regler, der fastsættes med hjemmel i  

 kapitel 6 og 7.
 § 57. Klagefristen er 4 uger fra afgørelsens dato.
Stk. 2. Hvis klagefristen udløber på en lørdag eller helligdag, forlænges  

 klagefristen til den følgende hverdag.« 38. § 58 affattes således:
»§ 58. Den, der udøver eller har udøvet opgaver efter loven, er  

 underkastet tavshedspligt efter borgerlig straffelovs §§ 152-152 c.« 39. § 59 affattes således:
»§ 59. Medmindre højere straf er forskyldt efter den øvrige  

 lovgivning, straffes med bøde, hæfte eller fængsel i indtil 1 år den, der 1) overtræder § 10, stk. 3, § 11, stk. 1, § 19, § 22, stk. 1, § 24, stk. 1 og 3, eller § 37, 2) undlader at indhente tilladelse efter § 25, stk. 2, eller at indhente  

 godkendelse efter § 33, stk. 1, 3) undlader at efterkomme bestemmelse om ophør af retten til salg eller  

 import af et stof eller produkt i medfør af regler fastsat i henhold til §  

 33, stk. 5, 4) tilsidesætter vilkår knyttet til en tilladelse efter § 25, stk. 2,  

 eller til en godkendelse efter § 35, stk. 3, 5) undlader at efterkomme forbud, påbud eller anmodning efter § 30, § 30  

 a, § 30 b, § 30 c, § 31, § 32 a eller § 48, 6) undlader at meddele oplysninger efter § 39, at foretage undersøgelser  

 som nævnt i § 40 og § 41 eller at afgive prøver efter § 50, 7) undlader at klassificere og mærke et farligt stof i overensstemmelse  

 med kravene i den liste, der udarbejdes i henhold til § 21, 8) overtræder forskrifter bekendtgjort på emballagen til et godkendt stof  

 eller produkt, jf. § 35, stk. 6, 9) modvirker adgang til en ejendom i strid med § 49 eller 10) ved uforsvarlig omgang med farlige stoffer eller produkter udsætter  

 menneskers eller husdyrs liv eller sundhed for fare eller forvolder ikke  

 ubetydelig skade på miljøet.« 40. § 60 affattes således:
»§ 60. For overtrædelse af § 22, stk. 1, § 24, stk. 1 og 3, § 25,  

 stk. 2, § 33, stk. 1, og § 35, stk. 3, kan der pålægges en producent, en  

 importør eller en virksomheds ejer eller bruger bødeansvar, selv om  

 overtrædelsen ikke kan tilregnes denne som forsætlig eller uagtsom.
For  

 bødeansvar fastsættes ingen forvandlingsstraf.« 41. § 61 affattes således:
»§ 61. I regler, der udstedes i henhold til § 7 a, § 10, stk. 4, §  

 12, stk. 1, 2 og 4, § 22, stk. 2-5, § 22 a, § 23, § 24, stk. 4, § 26, § 27, §  

 30, § 30 a, § 30 b, § 30 c, § 31, § 32, § 32 a, § 35, stk. 5, § 38 d, stk. 1,  

 3, 6 og 7, § 39, § 41, § 42 og § 43, kan der fastsættes straf af enten bøde,  

 af bøde eller hæfte eller af bøde, hæfte eller fængsel i indtil 1 år for  

 overtrædelse af bestemmelserne i reglerne.
I regler, der er udstedt i henhold  

 til § 22, stk. 3-5, § 23, § 26 og § 27, kan der fastsættes bødeansvar for en  

 producent, en importør eller en virksomheds ejer eller bruger, selv om  

 overtrædelsen ikke kan tilregnes denne som forsætlig eller uagtsom.
For  

 sådant bødeansvar fastsættes ingen forvandlingsstraf.« 42. Efter § 61 indsættes:
»§ 61 a.
Forældelsesfristen for strafansvaret er 5 år for  

 overtrædelser m.v., som omhandlet i § 59, nr. 1, 2, 4, 5, 7, 8 og 10, samt  

 for overtrædelser af regler udstedt i henhold til § 7 a, § 10, stk. 4, § 12,  

 stk. 1 og 4, § 22, stk. 2-5, § 22 a, § 23, § 24, stk. 4, § 26, § 27, § 30, §  

 30 a, § 30 b, § 30 c, § 31, § 32, § 32 a og § 38 d, stk. 1.« 43. § 64 affattes således:
»§ 64. Staten har udpantningsret for gebyrer efter § 10 a, stk. 3, §  

 25, stk. 4, § 32 b, § 36, § 38 d, stk. 4 og 5, § 40, stk. 2, og § 43, stk. 1,  

 samt for afholdte undersøgelsesudgifter efter § 38 d, stk. 4 og 5, og § 40,  

 stk. 2.« § 2 Stk. 1. Loven træder i kraft den 1. juli 1989.
Stk. 2. Regler, der er fastsat i henhold til hidtil gældende bestemmelser  

 i loven, jf. lovbekendtgørelse nr. 574 af 26. august 1987, forbliver i kraft,  

 indtil de afløses af regler fastsat i henhold til denne lov.
Overtrædelse af  

 reglerne straffes efter hidtil gældende regler.
 Stk. 3. Sager, der ved lovens ikrafttræden er under behandling i  

 Miljøankenævnet, færdigbehandles efter hidtil gældende regler.
Oprindeligt fremsat forslag § 1 I lov om kemiske stoffer og produkter jf. lovbekendtgørelse nr. 574 af 26.  

 august 1987, foretages følgende ændringer:
 1. § 1 affattes således:
 »§ 1. Denne lov har til formål at forebygge sundhedsfare og  

 miljøskade i forbindelse med fremstilling, opbevaring, anvendelse og  

 bortskaffelse af kemiske stoffer og produkter.
Stk. 2. Ved administration af loven kan der lægges vægt på mulighederne  

 for at fremme renere teknologi og for at begrænse problemer i forbindelse med  

 affaldsbortskaffelse.« 2. § 7, stk. 1, affattes således:
»§ 7. De bestemmelser, der efter anden lovgivning gælder for kemiske  

 stoffer og produkter og for varer, der indeholder eller afgiver kemiske  

 stoffer eller produkter, berøres ikke af denne lov, som kun finder anvendelse  

 på disse stoffer, produkter eller varer i det omfang, hvor anden lovgivning  

 ikke indeholder bestemmelser herom.« 3. Efter § 7 indsættes:
»§ 7 a.
Ministeren kan fastsætte regler, der er nødvendige for  

 anvendelsen her i landet af De Europæiske Fællesskabers forordninger  

 vedrørende de af denne lov omfattede kemiske stoffer, produkter og  

 varer.« 4. § 8 affattes således:
»§ 8. Loven gælder ikke for kemiske stoffer og produkter, der  

 eksporteres, medmindre ministeren bestemmer andet.
Det samme gælder for  

 varer, der indeholder eller afgiver kemiske stoffer eller produkter.
Stk. 2. Loven gælder ikke for kemiske stoffer og produkter, der er  

 fremstillet i udlandet og som kun føres gennem landet som transitgods.
Det  

 samme gælder for varer, der indeholder eller afgiver kemiske stoffer eller  

 produkter.« 5. I § 9 ændres: »og de kommunale organisationer« til:  

 »de kommunale organisationer samt arbejdsministeren og andre berørte  

 statslige myndigheder.« 6. Efter § 10 indsættes som nyt kapitel:
 »Kapitel 2 a.
 Miljømærke.
§ 10 a.
Ministeren kan fastsætte regler om opnåelse af ret til at anvende  

 et miljømærke i forbindelse med salg af kemiske stoffer og produkter samt af  

 andre varer, der indeholder eller afgiver kemiske stoffer eller produkter.  

 Ministeren kan herunder fastsætte regler om betingelser for at anvende  

 mærket, om mærkets udformning og anbringelse på varen.
Stk. 2. Ministeren kan henlægge administrationen af miljømærket til et  

 særligt nævn.
Ministeren kan fastsætte regler om udpegning af medlemmer til  

 nævnet, herunder om hvilke myndigheder og organisationer, der indstiller  

 medlemmer til nævnet.
Ministeren fastsætter forretningsordenen for nævnet.
 Stk. 3. Ministeren kan fastsætte regler om gebyrer for behandlingen af  

 ansøgninger og for anvendelse af det særlige miljømærke.
 Stk. 4. Gebyrerne kan anvendes til dækning af udgifterne ved:
1) nævnets virksomhed, 2) tilsyn og kontrol med miljømærkeordningen og 3) forsknings- og udredningsprojekter til støtte for administrationen af  

 miljømærket.« 7. I § 11, stk. 1, ændres »§ 13« til: »§ 12, stk.  

 3«.
 8. § 11, stk. 2 og 3, affattes således:
»Stk. 2. Et kemisk stof anses for nyt, når det ikke senest den 18.  

 september 1981 har været solgt i eller importeret til et land, der er medlem  

 af De Europæiske Fællesskaber.
Dette gælder såvel for rene kemiske stoffer  

 som for stoffer, der er en bestanddel af kemiske produkter.
Stk. 3. Ministeren kan udarbejde en fortegnelse over de stoffer, som efter  

 stk. 2 ikke skal anses som nye.« 9. § 12 affattes således:
»§ 12. Enhver producent eller importør, der vil sælge eller importere  

 et nyt kemisk stof, jf. § 11, skal inden markedsføring indgive anmeldelse  

 herom efter regler fastsat af ministeren.« Stk. 2. Ministeren kan fastsætte regler om, at stoffer tidligst må  

 markedsføres efter udløbet af en nærmere angivet frist, regnet fra  

 modtagelsen af anmeldelsen.
 Stk. 3. Ministeren kan fastsætte nærmere regler om de oplysninger, som  

 anmeldelsen skal indeholde, og om anmeldelsens form, herunder at anmeldelsen  

 skal indgives på et særligt skema.
 Stk. 4. Enhver producent eller importør af et kemisk stof, som er anmeldt  

 efter § 12, stk. 1, skal underrette ministeren om væsentlige ændringer i  

 eller tilføjelser til de allerede indsendte oplysninger.
Stk. 5. Ministeren kan fastsætte nærmere regler om indhold og omfang af  

 anmeldeordningen efter stk. 1, herunder om undtagelser fra denne.' 10. §§ 13-18 ophæves.
 11. I § 20 ophæves stk. 2 og 3.
 12. I § 20 indsættes som nyt stk. 2:
»Stk. 2. Ministeren kan fastsætte regler om klassificering af farlige  

 stoffer og produkter i fareklasser.« 13. I § 22, stk. 1, ændres »stk. 3« til: »stk.  

 4«.
 14. I § 22 indsættes efter stk. 1 som nyt stykke:
»Stk. 2. Ministeren kan fastsætte regler om anden mærkning af kemiske  

 stoffer og produkter end den i stk. 1 nævnte faremærkning.« Stk. 2-4 bliver herefter stk. 3-5.
 15. § 22, stk. 3 og 4, der bliver stk. 4 og 5, affattes således:
»Stk. 4. Ministeren kan fastsætte nærmere regler om mærkning af  

 emballagen.
Der kan herunder stilles krav til etikettens udformning, om  

 anvendelse af risikoangivelser, sikkerhedsforskrifter, indholdsdeklarationer  

 og brugsanvisninger på etiketten, samt om hvilke andre sprog, der i særlige  

 tilfælde kan anvendes ved mærkning af emballagen.
Ministeren kan endvidere  

 fastsætte regler om, at emballagen skal være forsynet med følbar  

 advarselsmærkning.
Stk. 5. Ministeren kan i øvrigt fastsætte regler om mærkning af andre  

 varer, end de i stk. 4 nævnte, når varen indeholder eller afgiver et kemisk  

 stof eller produkt, hvis egenskaber gør en sådan mærkning påkrævet.« 16. Efter § 22 indsættes:
»§ 22 a.
Ministeren kan fastsætte regler om, at et kemisk stof eller  

 produkt ved salg skal være ledsaget af et oplysningsblad med  

 indholdsdeklarationer, risikoangivelser, sikkerhedsforskrifter og  

 lignende.« 17. Kapitel 5 affattes således:
»Kapitel 5 Salg af giftige stoffer og produkter m.v.
§ 24. Meget giftige og giftige stoffer og produkter må kun sælges mod  

 rekvisition.
Dette gælder dog ikke salg til de i § 25, stk. 1, nævnte  

 virksomheder, institutioner og personer.
Stk. 2. Rekvisitionen skal indeholde en nærmere angivelse af det formål,  

 hvortil det pågældende stof eller produkt ønskes anvendt.
Rekvisitionen skal  

 af politiet være forsynet med en påtegning om, at politiet tillader  

 udlevering til det angivne formål.
 Stk. 3. Meget giftige og giftige stoffer og produkter må ikke sælges til  

 personer under 18 år eller i øvrigt overlades til personer, som må antages at  

 ville forvolde skade på sig selv eller deres omgivelser.
Stk. 4. Ministeren kan fastsætte regler om, at de i stk. 1 nævnte stoffer  

 og produkter kun må importeres af de i § 25, stk. 1, nævnte virksomheder,  

 institutioner og personer.
Ministeren kan herunder fastsætte bestemmelser om  

 vilkår for en sådan import.
Stk. 5. Ministeren kan fastsætte regler om rekvisitionernes form og  

 indhold samt retningslinjer for politiets påtegning af disse.
Ministeren kan  

 endvidere fastsætte regler om, at rekvisition i visse tilfælde ikke kræves.
 § 25. Meget giftige og giftige stoffer og produkter må uden rekvisition  

 sælges til:
1) a) sygehuse, b)videnskabelige og tekniske laboratorier og institutioner, som drives af  

 staten, amtskommunerne eller kommunerne, c)teknologiske serviceinstitutioner, der er godkendt af  

 industriministeren, d)laboratorier og institutioner, der er autoriseret af Statens Tekniske  

 Prøvenævn, e)virksomheder, der i henhold til lægemiddelloven har Sundhedsstyrelsens  

 tilladelse til at fremstille og forhandle lægemidler, herunder apoteker, f)højere uddannelsesinstitutioner, teknika, gymnasieskoler og  

 studenterkurser, HF-kurser, lærerseminarier, tekniske skoler, handelsskoler  

 og social- og sundhedsskoler g)læger, tandlæger og dyrlæger, 2) virksomheder, som fremstiller meget giftige og giftige stoffer og  

 produkter, og andre fremstillingsvirksomheder, som anvender sådanne stoffer  

 og produkter som råvarer eller hjælpemidler, når disse virksomheder har givet  

 meddelelse herom til Arbejdstilsynet, 3) virksomheder, som sælger meget giftige og giftige stoffer og produkter  

 til videre forhandling, og som har givet meddelelse herom til miljøministeren  

 og 4) andre forhandlere end de i nr. 3 nævnte, dog kun for så vidt angår de  

 stoffer og produkter, som er omfattet af en tilladelse meddelt efter stk. 3.
 Stk. 2. Ministeren kan efter forhandling med arbejdsministeren fastsætte  

 nærmere regler om den i stk. 1, nr. 2 omhandlede meddelelse til  

 Arbejdstilsynet, herunder om fornyet meddelelse, samt om meddelelsens indhold  

 og form.
 Stk. 3. Meget giftige og giftige stoffer og produkter må kun sælges til  

 andre virksomheder, institutioner og personer, end de i stk. 1 nævnte, af  

 forhandlere, der af ministeren på nærmere fastsatte vilkår har fået  

 tilladelse hertil.
 Stk. 4. Ministeren kan fastsætte regler om, at en tilladelse efter stk. 3  

 betinges af, at forhandleren betaler et gebyr til dækning af tilsynet med, at  

 vilkårene for tilladelsen overholdes.
 § 26. Ministeren kan fastsætte nærmere regler om, i hvilket omfang  

 virksomheder, institutioner og personer, der sælger meget giftige eller  

 giftige stoffer og produkter, skal føre, opbevare og forevise en fortegnelse  

 over modtagerne af disse stoffer og produkter, samt i hvilket omfang de i §  

 24 nævnte rekvisitioner skal opbevares.
 § 27. Ministeren kan fastsætte andre regler end dem, der følger af §§  

 24-26, for salg af stoffer og produkter, der skal godkendes efter § 33.
Stk. 2. Ministeren kan fastsætte regler om, at 1) visse nærmere angivne stoffer og produkter, der falder ind under § 24,  

 stk. 1, skal være undtaget fra reglerne i §§ 24-26, og at 2) andre stoffer og produkter end dem, der falder ind under § 24, stk. 1,  

 skal være omfattet af reglerne i §§ 24-26.« 18. § 30 affattes således:
»§ 30. Når det findes nødvendigt for at sikre, at kemiske stoffer  

 eller produkter ikke indebærer fare for sundheden eller medfører skade på  

 miljøet, kan ministeren træffe bestemmelse eller fastsætte regler om  

 begrænsning i eller forbud mod salg, import og anvendelse af bestemte kemiske  

 stoffer eller produkter.
Under samme betingelser kan ministeren træffe  

 bestemmelse eller fastsætte regler om begrænsning i eller forbud mod salg,  

 import eller anvendelse af kemiske stoffer eller produkter med nærmere  

 angivne egenskaber.
Der kan herunder stil- les krav til stoffernes renhed og  

 til koncentrationen af de stoffer, der indgår i et kemisk produkt.
Stk. 2. Når det findes nødvendigt for at sikre, at andre varer, end de i  

 stk. 1 nævnte, ikke indebærer fare for sundheden eller medfører skade på  

 miljøet, kan ministeren træffe bestemmelse eller fastsætte regler om varens  

 indhold eller afgivelse af et bestemt kemisk stof eller produkt.
Tilsvarende  

 kan ministeren træffe bestemmelse eller fastsætte regler om en vares indhold  

 eller afgivelse af kemiske stoffer eller produkter med nærmere angivne  

 egenskaber.
Stk. 3. Under samme betingelser, som nævnt i stk. 2, kan ministeren i  

 øvrigt træffe bestemmelse eller fastsætte regler om, at en vare, der  

 indeholder eller afgiver kemiske stoffer eller produkter, ikke må sælges  

 eller anvendes til nærmere bestemte formål.« 19. Efter § 30 indsættes:
»§ 30 a.
Ministeren kan træffe bestemmelse eller fastsætte regler om,  

 at kemiske stoffer, produkter eller varer, der er omfattet af bestemmelserne  

 i § 30, ved salg skal være ledsaget af en brugsanvisning.
Der kan herunder  

 stilles krav til udformning og indhold af brugsanvisningen, ligesom der kan  

 stilles krav om, at brugsanvisningen skal være godkendt af ministeren.
 Stk. 2. Der kan i den i stk. 1 nævnte brugsanvisning fastsættes bindende  

 regler om anvendelse, opbevaring og bortskaffelse af stoffet, produktet eller  

 varen.
§ 30 b.
I forbindelse med salgs- eller anvendelsesbegræsninger efter § 30  

 kan ministeren, når hensynet til at forebygge sundhedsfare eller miljøskade  

 gør dette særligt begrundet, bestemme eller fastsætte regler om, at bestemte  

 kemiske stoffer eller produkter kun må sælges mod rekvisition til nærmere  

 angivne erhvervsmæssige formål eller til en nærmere angiven kreds af  

 erhvervsmæssige brugere.
 Stk. 2. Ministeren kan fastsætte nærmere regler om tilsynsmyndighedernes  

 påtegning af de i stk. 1 nævnte rekvisitioner, om rekvisitionernes indhold og  

 form samt om, i hvilket omfang sådanne rekvisitioner skal opbevares af sælger  

 og efter anmodning udleveres til tilsynsmyndigheden.
§ 30 c.
Når hensynet til miljøbeskyttelsen i øvrigt taler herfor, kan  

 ministeren, uden at betingelserne efter § 30 er opfyldt, træffe bestemmelse  

 eller fastsætte regler om begrænsning i eller forbud mod salg eller  

 anvendelse af de i § 30 nævnte stoffer, produkter eller varer.
 Stk. 2. Salgs- eller anvendelsesbegrænsninger efter stk. 1 kan fastsættes,  

 hvis de pågældende stoffer, produkter eller varer kan erstattes af stoffer,  

 produkter, varer eller metoder med samme anvendelsesområder, som i væsentlig  

 grad begrænser forureningen i forbindelse med fremstillingen, brugen eller  

 bortskaffelsen af de pågældende stoffer, produkter eller varer, eller som  

 iøvrigt i væsentlig grad forbedrer mulighederne for anvendelse af renere  

 teknologi.
 Stk. 3. Det er endvidere en betingelse for fastsættelse af salgs- eller  

 anvendelsesbegrænsninger efter stk. 1, at den i stk. 2 nævnte erstatning af  

 stoffer, produkter eller varer kan ske uden væsentlige samlede  

 meromkostninger for virksomhederne og forbrugerne.
§ 30 d.
Der kan ydes tilskud til forsknings- og udredningsprojekter til  

 undersøgelse af de sundheds- og miljømæssige virkninger af kemiske stoffer og  

 produkter eller varer, der indeholder eller afgiver kemiske stoffer eller  

 produkter.
 Stk. 2. Til fremme af de i § 30 c nævnte hensyn kan der ydes tilskud til  

 forsknings-, udrednings- og udviklingsprojekter vedrørende alternative  

 stoffer, produkter, varer og metoder.
Stk. 3. Ministeren kan fastsætte nærmere regler om ydelse af de i stk. 1  

 og 2 nævnte tilskud.« 20. § 31 affattes således:
»§ 31. For at sikre, at et kemisk produkt ikke indebærer fare for  

 sundheden eller medfører skade på miljøet, kan ministeren træffe bestemmelse  

 eller fastsætte regler om sammensætningen af produktet.
Der kan herunder  

 stilles krav til, i hvilket omfang og på hvilken måde bestemte kemiske  

 stoffer eller kemiske stoffer med nærmere angivne egenskaber må forekomme i  

 produktet.
Under samme betingelser kan der stilles krav til, i hvilket omfang  

 urenheder må forekomme i produktet.
Stk. 2. Ministeren kan træffe bestemmelse eller fastsætte regler om  

 produktets mikrobiologiske renhed.« 21. Efter § 32 indsættes i kapitel 6:
»§ 32 a.
Ministeren kan i forbindelse med et forbud mod salg eller  

 anvendelse efter § 30 eller § 38 påbyde en producent eller importør for egen  

 regning at tilbagekalde stoffet, produktet eller varen fra forhandlere eller  

 brugere, når det findes nødvendigt for at sikre, at stoffet, produktet eller  

 varen ikke medfører alvorlig fare for sundheden eller alvorlig skade på  

 miljøet.
 Stk. 2. Forhandlere og brugere af et kemisk stof, produkt eller en vare,  

 som tilbagekaldes efter stk. 1, har pligt til at aflevere stoffet, produktet  

 eller varen til producenten eller importøren efter dennes anvisning.
§ 32 b.
Ministeren kan fastsætte regler om betaling af gebyr til dækning  

 af udgifterne ved administration, tilsyn og kontrol i forbindelse med regler  

 fastsat efter dette kapitel.« 22. § 33, stk. 2, 2. pkt., ophæves, og stk. 3 og 4, affattes  

 således:
»Stk. 3. Godkendelser meddeles for en periode af 8 år.
For kemiske  

 stoffer og produkter klassificeret som »meget giftig« og  

 »giftig« meddeles godkendelse dog for en periode af 4 år.
Stk. 4. Godkendelser, der er meddelt før 1. september 1987, bortfalder 1.  

 september 1995. For kemiske stoffer og produkter klassificeret som  

 »meget giftig« og »giftig« bortfalder godkendelsen dog 1.  

 september 1991.' 23. I § 36 ændres »afgift« til: »gebyr«.
 24. Overskriften til kapitel 8 affattes således:
»Egenkontrol, oplysnings- og undersøgelsespligt.« 25. I kapitel 8 indsættes efter § 38 c:
»§ 38 d.
Ministeren kan fastsætte regler om, at producenter eller  

 importører af et kemisk produkt eller en anden vare, hvoraf salg eller  

 anvendelse er reguleret i regler fastsat i henhold til kapitel 6, skal være i  

 besiddelse af dokumentation for, at produktet eller varen opfylder de  

 fastsatte krav (egenkontrol). Dokumentationen skal efter anmodning udleveres  

 til ministeren.
 Stk. 2. Ministeren kan fastsætte nærmere regler om kravene til den i stk.  

 1 nævnte dokumentation.
 Stk. 3. Ministeren kan fastsætte regler om, at ministeren i de tilfælde,  

 hvor en producent eller importør ikke opfylder kravene til dokumentation,  

 fastsat i medfør af stk. 1 og 2, kan påbyde denne at udføre eller lade udføre  

 de nødvendige undersøgelser til dokumentation for, at produktet eller varen  

 opfylder de fastsatte krav.
 Stk. 4. Ministeren kan fastsætte regler om, at ministeren for den  

 ansvarliges regning kan udføre eller lade udføre de undersøgelser, hvorom der  

 er givet påbud efter regler, fastsat i medfør af stk. 3, hvis påbudet ikke er  

 efterkommet inden den fastsatte frist.
 Stk. 5. Ministeren kan fastsætte regler om, at ministeren uden forudgående  

 påbud for den ansvarliges regning kan udføre eller lade udføre de nødvendige  

 undersøgelser til kontrol af, at produktet eller varen opfylder de fastsatte  

 krav, hvis producenten eller importøren ikke er i besiddelse af eller  

 undlader at udlevere dokumentation herfor, jf. stk. 1, og hvis der er grund  

 til at antage, at produktet eller varen kan indebære alvorlig sundhedsfare  

 eller medføre alvorlig skade på miljøet.
 Stk. 6. Ministeren kan fastsætte regler om, at producenten eller  

 importøren efter anmodning uden vederlag skal udlevere de nødvendige prøver  

 af produktet eller varen til gennemførelse af de i stk. 4 og 5 nævnte  

 undersøgelser.
Stk. 7. Ministeren kan fastsætte regler om, at andre forhandlere af  

 produktet eller varen end producenten eller importøren efter anmodning skal  

 udlevere de i stk. 6 nævnte prøver af produktet eller varen for importørens  

 eller producentens regning, hvis denne ikke selv kan opfylde  

 udleveringspligten.« 26. § 39 affattes således:
»§ 39. Enhver producent, importør, forhandler eller erhvervsmæssig  

 bruger af et kemisk stof eller produkt skal efter anmodning fra ministeren  

 eller tilsynsmyndighederne, jf. § 47, give de oplysninger om stoffet eller  

 produktet, herunder om økonomiske og regnskabsmæssige forhold, som har  

 betydning for myndighedernes administration af loven.
Det samme gælder for  

 producenter, importører, forhandlere eller erhvervsmæssige brugere af varer  

 omfattet af lovens kapitel 6.« 27. I § 40 indsættes som stk. 2:
»Stk. 2. Foretager producenten eller importøren ikke inden for den  

 fastsatte frist de undersøgelser, hvorom der er stillet krav efter stk. 1,  

 kan ministeren foretage eller lade foretage de nævnte undersøgelser for  

 producentens eller importørens regning.« 28. § 41 affattes således:
»§ 41. Enhver producent eller importør af et kemisk stof, som er  

 anmeldt her i landet efter § 12, stk. 1, eller af et kemisk stof eller  

 produkt, hvorom ansøgning om godkendelse er indgivet efter § 33, skal efter  

 anmodning fra ministeren foretage eller lade foretage yderligere  

 undersøgelser end allerede krævet i regler efter § 12 eller § 34.« 29. § 41, stk. 2, ophæves.
 30. I § 42 indsættes efter stk. 1 som nyt stykke:
»Stk. 2. Ministeren kan fastsætte regler om, at de i stk. 1 nævnte  

 oplysninger skal indgives på et særligt skema.« Stk. 2 bliver herefter stk. 3.
 31. § 43 affattes således:
»§ 43. Ministeren kan bestemme eller fastsætte regler om, at analyser  

 og undersøgelser skal udføres efter bestemte metoder.
Der kan i forbindelse  

 hermed stilles krav til de udførende laboratoriers organisation og til  

 dokumentation for kvaliteten af undersøgelsesarbejdet samt krav om inspektion  

 og kontrol af laboratorierne.
Endvidere kan ministeren stille krav om, at  

 analyser og undersøgelser skal foretages på autoriserede laboratorier.
 Stk. 2. Ministeren kan bestemme eller fastsætte regler om, at analyser og  

 undersøgelser foretaget i udlandet kan ligestilles med tilsvarende  

 undersøgelser foretaget her i landet, når krav fastsat i medfør af stk. 1 må  

 anses for opfyldt i forbindelse med de udenlandske undersøgelser.
Stk. 3. Ministeren kan fastsætte regler om gebyr til dækning af udgifterne  

 til inspektion og kontrol med laboratorierne efter stk. 1.« 32. I § 45, stk. 2, udgår: »,Kemikaliekontrollen«, og  

 »Statens Levnedsmiddelinstitut« ændres til:  

 »Levnedsmiddelstyrelsen«.
33. I § 46, stk. 2, indsættes efter  

 »kommunalbestyrelsen«: »eller den myndighed, der i øvrigt  

 fører tilsyn og kontrol med den pågældende virksomhed efter reglerne i  

 kapitel 7 i lov om miljøbeskyttelse.« 34. I § 46 indsættes som stk. 3:
»Stk. 3. Ministeren kan fastsætte regler om adgangen til at klage  

 over tilsynsmyndighedens afgørelser efter stk. 1 og 2, herunder at  

 tilsynsmyndighedens afgørelse ikke kan indbringes for anden administrativ  

 myndighed.« 35. §§ 52-57 ophæves, og i stedet indsættes:
 »Kapitel 11.
 Afgørelser.
 § 52. Afgørelser efter denne lov meddeles skriftligt til de personer,  

 organisationer og myndigheder, der kan klage over afgørelsen, jf. §§ 55 og  

 56, og de myndigheder, der i øvrigt har været inddraget i sagens behandling.
Stk. 2. Påbud eller forbud kan meddeles mundtligt, når der er  

 overhængende, alvorlig fare for sundheden, eller øjeblikkelige indgreb er  

 påkrævet for at afværge alvorlig miljøskade.
En mundtlig afgørelse skal  

 snarest muligt tillige meddeles skriftligt.
§ 53. Påbud eller forbud skal indeholde en frist for afgørelsens  

 efterkommelse.
Når der foreligger særlige forhold kan det dog bestemmes, at  

 påbud eller forbud skal efterkommes straks.
 Stk. 2. Når særlige grunde taler herfor, kan det bestemmes, at klage over  

 påbud eller forbud ikke skal have opsættende virkning.
§ 54. Afgørelser, der kan påklages, skal oplyse datoen for klagefristens  

 udløb og i øvrigt indeholde oplysning om, at 1) afgørelsen kan påklages skriftligt til Miljøankenævnet, og at 2) klage skal være modtaget af Miljøankenævnet senest ved klagefristens  

 udløb.
 Stk. 2. Påbud eller forbud skal tillige indeholde oplysning om, at klage  

 har opsættende virkning, jf. dog § 53, stk. 2.
 § 55. Miljøankenævnet er klagemyndighed for afgørelser efter kapitel 6 og  

 7, der træffes i første instans af den myndighed, ministeren bemyndiger  

 hertil.
Stk. 2. Klage til Miljøankenævnet kan indgives af 1) afgørelsens adressat og 2) enhver, der har en individuel, væsentlig interesse i sagens udfald.
 § 56. Ministeren kan fastsætte regler om eller bestemme, hvilke personer,  

 organisationer og myndigheder, der i øvrigt kan påklage afgørelser efter  

 kapitel 6 og 7 eller afgørelser efter regler, der fastsættes med hjemmel i  

 kapitel 6 og 7.
 § 57. Klagefristen er 4 uger fra afgørelsens dato.
Stk. 2. Hvis klagefristen udløber på en lørdag eller helligdag, forlænges  

 klagefristen til den følgende hverdag.« 36. § 58 affattes således:
»§ 58. Den, der udøver eller har udøvet opgaver efter loven, er  

 underkastet tavshedspligt efter borgerlig straffelovs §§ 152-152 c.« 37. § 59 affattes således:
»§ 59. Medmindre højere straf er forskyldt efter den øvrige  

 lovgivning, straffes med bøde, hæfte eller fængsel i indtil 1 år den, der 1) overtræder § 10, stk. 3, § 11, stk. 1, § 19, § 22, stk. 1, § 24, stk. 1 og 3 eller § 37, 2) undlader at indhente tilladelse efter § 25, stk. 2, eller at indhente  

 godkendelse efter § 33, stk. 1, 3) undlader at efterkomme bestemmelse om ophør af retten til salg eller  

 import af et stof eller produkt i medfør af regler fastsat i henhold til §  

 33, stk. 5, 4) tilsidesætter vilkår knyttet til en tilladelse efter § 25, stk. 2,  

 eller til en godkendelse efter § 35, stk. 3, 5) undlader at efterkomme forbud, påbud eller anmodning efter § 30, § 30  

 a, § 30 b, § 30 c, § 31, § 32 a eller § 48, 6) undlader at meddele oplysninger efter § 39, at foretage undersøgelser  

 som nævnt i § 40 og § 41 eller at afgive prøver efter § 50, 7) undlader at klassificere og mærke et farligt stof i overensstemmelse  

 med kravene i den liste, der udarbejdes i henhold til § 21, 8) overtræder forskrifter bekendtgjort på emballagen til et godkendt stof  

 eller produkt, jf. § 35, stk. 6, 9) modvirker adgang til en ejendom i strid med § 49, eller 10) ved uforsvarlig omgang med farlige stoffer eller produkter udsætter  

 menneskers eller husdyrs liv eller sundhed for fare eller forvolder ikke  

 ubetydelig skade på miljøet.« 38. § 60 affattes således:
»§ 60. For overtrædelse af § 22, stk. 1, § 24, stk. 1 og 3, § 25,  

 stk. 2, § 33, stk. 1 og § 35, stk. 3, kan der pålægges en producent, en  

 importør eller en virksomheds ejer eller bruger bødeansvar, selv om  

 overtrædelsen ikke kan tilregnes denne som forsætlig eller uagtsom.
For  

 bødeansvar fastsættes ingen forvandlingsstraf.« 39. § 61 affattes således:
»§ 61. I regler, der udstedes i henhold til § 7 a, § 12, stk. 1, 2 og  

 4, § 22, stk. 2-5, § 22 a, § 23, § 24, stk. 4, § 26, § 27, stk. 1 og 3, § 30,  

 § 30 a, stk. 1 og 2, § 30 b, § 30 c, § 31, § 32, § 32 a, § 35, stk. 5, § 38  

 d, stk. 1, 3, 6 og 7, § 39, § 41, § 42 og § 43, kan der fastsættes straf af  

 enten bøde, af bøde eller hæfte eller af bøde, hæfte eller fængsel i indtil 1  

 år for overtrædelse af bestemmelserne i reglerne.
I regler, der er udstedt i  

 henhold til § 22, stk. 3-5, § 23 § 26 og § 27, stk. 1 og 3, kan der  

 fastsættes bødeansvar for en producent, en importør eller en virksomheds ejer  

 eller bruger, selv om overtrædelsen ikke kan tilregnes denne som forsætlig  

 eller uagtsom.
For sådant bødeansvar fastsættes ingen  

 forvandlingsstraf.« 40. Efter § 61 indsættes:
»§ 61 a.
Forældelsesfristen for strafansvaret er 5 år for  

 overtrædelser m.v., som omhandlet i § 59, nr. 1, 2, 4, 5, 7, 8 og 10, samt  

 for overtrædelser af regler udstedt i henhold til § 7 a, § 12, stk. 1 og 4, §  

 22, stk. 2-5, § 22 a, § 23, § 24, stk. 4, § 26, § 27, stk. 1 og 3, § 30, § 30 a, stk. 1 og 2, § 30 b, § 30 c, § 31,  

 § 32, § 32 a og § 38 d, stk. 1.« 41. § 64 affattes således:
»§ 64. Staten har udpantningsret for gebyrer efter § 10 a, stk. 3, §  

 25, stk. 3, § 32 b, § 36, § 38 d, stk. 4 og 5, § 40 stk. 2 og § 43 stk. 1,  

 samt for afholdte undersøgelsesudgifter efter § 38 d, stk. 4 og 5 og § 40,  

 stk. 2.« § 2 Stk. 1. Loven træder i kraft den 1. juli 1989.
Stk. 2. Regler, der er fastsat i henhold til hidtil gældende bestemmelser  

 i loven, jf. lovbekendtgørelse nr. 574 af 26. august 1987, forbliver i kraft  

 indtil de afløses af regler fastsat i henhold til denne lov.
Overtrædelse af  

 reglerne straffes efter hidtil gældende regler.
 Stk. 3. Sager, der ved lovens ikrafttræden er under behandling i  

 Miljøankenævnet, færdigbehandles efter hidtil gældende regler.
Bemærkninger til lovforslaget Almindelige bemærkninger 1. Baggrunden for lovforslaget.
 Lovforslaget er en gennemgribende revision af lov om kemiske stoffer og  

 produkter, som blev vedtaget i maj 1979.
Reglerne i lovens kapitel 7, der omhandler godkendelsesordningen for  

 bekæmpelsesmidler, blev i 1987 ændret på baggrund af miljøministerens  

 redegørelse af 10. januar 1986 om bekæmpelsesmidler til Folketingets Miljø-  

 og Planlægningsudvalg, jf. bemærkningerne til lovforslag nr.
L 270 fremsat  

 den 14. maj 1986 (jf.
Folketingstidende 1985/86, tillæg A, spalte 6273-6286).  

 Bortset fra en mindre korrekturrettelse berøres reglerne i kapitel 7 om  

 bekæmpelsesmidler ikke af denne lovrevision.
Denne lovrevision er baseret på næsten 10 års erfaringer i forbindelse med  

 administration af loven.
I denne periode er der sket en betydelig vækst i den  

 videnskabelige erkendelse med hensyn til kemiske stoffers påvirkning af  

 menneskers sundhed og af miljøet.
Således er der i de seneste år sket en  

 stærk udvikling inden for forskningen vedrørende kemiske stoffers virkning på  

 planter og dyreliv - den såkaldte økotoksikologiske forskning.
Denne udvikling har ikke alene fundet sted i Danmark, men i alle højt  

 industrialiserede lande.
Det erkendes også, at denne udvikling stiller  

 ændrede krav til udformningen af lovgivning og regler på dette område både  

 nationalt og internationalt.
 Således har man indenfor EF i stadigt stigende omfang fundet det  

 nødvendigt at modernisere og udvide reguleringen af kemiske stoffer og  

 produkter.
 Lovforslaget skal ses på denne baggrund.
 Hertil kommer, at det har vist sig nødvendigt at ændre de særlige danske  

 anmelderegler i lovens kapitel 3 som følge af EF-domstolens afgørelse af 14.  

 oktober 1987 (278/85) vedrørende den danske anmeldeordning, jf.  

 bemærkningerne til §§ 11 og 12.
 Endvidere er det nødvendigt at ændre forskellige bestemmelser i  

 Kemikalieloven for at åbne mulighed for, at allerede vedtagne eller  

 forberedte EF-direktiver kan gennemføres med hjemmel i loven.
 2. Hovedprincipper i lovforslaget.
 Lovforslaget indebærer, at lovens formålsbeskrivelse ændres, således at  

 det understreges, at der ved lovens administration skal lægges vægt på at  

 forebygge sundhedsfare og miljøskade i forbindelse med alle faser af det  

 kredsløb, som kemiske stoffer og produkter gennemløber: fra fremstilling af  

 disse stoffer og produkter, over opbevaring og anvendelse i virksomheder og  

 husholdninger til den endelige bortskaffelse som affald.
 Ud fra såvel en miljømæssig som en samfundsøkonomisk betragtning skønnes  

 det nødvendigt at anlægge denne omfattende ramme for vurderingen af de  

 sundheds- og miljømæssige problemer, som kemiske stoffer og produkter kan  

 være forbundet med i det moderne industrielle samfund.
 Den ændrede formålsbeskrivelse fremhæver sammenhængen mellem  

 Kemikalielovens beskyttelseshensyn og miljøbeskyttelseshensynene efter  

 Miljøbeskyttelsesloven.
 Denne betragtnings- og vurderingsmåde er i overensstemmelse med princippet  

 om renere teknologi.
 Det er erkendelsen af, at en forureningsbekæmpelse, som kun retter sig mod  

 eet led i kredsløbet, f.eks. produktionsleddet, og betragter dette isoleret,  

 måske blot medfører, at problemet flytter over i næste led i kredsløbet, som  

 ligger bag princippet om renere teknologi.
Princippet om renere teknologi indebærer, at man søger at hindre, at  

 forureningen opstår, ikke alene i den primære produktionsproces, men også i  

 senere led af vare- eller produktkredsløbet.
Vægten lægges således på den  

 forebyggende indsats til begrænsning af forurening, snarere end på den  

 afhjælpende indsats i form af rensning og destruktion af forurenende stoffer  

 og produkter.
Ved anvendelse af princippet om renere teknologi forstås efter denne lov  

 alene krav om erstatning af miljømæssigt betænkelige kemiske stoffer,  

 produkter m.v. med mindre betænkelige stoffer, produkter m.v. eller med  

 metoder, der slet ikke indebærer anvendelse af kemiske stoffer, produkter  

 m.v.
Renere teknologi i form af direkte krav til anlæg og deres indretning  

 henhører således under miljøbeskyttelseslovens område.
 Princippet om anvendelse af renere teknologi skal også ses i sammenhæng  

 med de stadigt voksende problemer med bortskaffelsen af affald.
 Den ændrede formålsbestemmelse i Kemikalieloven åbner mulighed for, at  

 kemiske stoffer og produkter, som giver problemer i forbindelse med  

 affaldsbortskaffelsen, kan blive erstattet af stoffer og produkter eller  

 metoder, som begrænser disse problemer. (Jf. bemærkningerne til §§ 1 og 2).
De hidtidige anvendelsesreguleringer i Kemikalieloven har fortrinsvis  

 været koncentreret om særlig farlige eller særlig skadelige stoffer og har  

 som udgangspunkt været et generelt forbud mod salg eller anvendelse af disse  

 stoffer.
Med de nye bestemmelser i forslagets kapitel 6 bliver der mulighed  

 for - i takt med den øgede viden om renere teknologi og forurening i  

 forbindelse med affaldsbortskaffelse - at fastsætte regler, der begrænser  

 anvendelsen af miljø- eller sundhedsmæssigt betænkelige kemiske stoffer m.v.  

 til de områder, hvor de er teknologisk nødvendige.
Erfaringen med lovens administration har vist, at der er behov for at  

 regulere salg og anvendelse af andet end identificerede og navngivne  

 enkeltstoffer.
Lovforslaget åbner derfor muligheder for, at der i visse  

 tilfælde bør ske en regulering ikke alene af navngivne stoffer og produkter,  

 men også af stoffer og produkter med visse nærmere angivne egenskaber.
 Baggrunden for denne ændring er erkendelsen af, at reguleringer af et  

 enkelt navngivet stof indebærer en mulighed for, at der ukontrolleret kan  

 foretages en udskiftning af det regulerede stof med andre stoffer, som har  

 samme farlige egenskaber, men som ikke i kemisk forstand er nøjagtig identisk  

 med det forbudte eller regulerede stof.
Behovet for en sådan bredere regulering af kemiske stoffer og produkter er  

 erkendt i international sammenhæng.
EF har således anvendt denne  

 reguleringsmetode i forslaget til 8. ændring af direktivet om begrænsning af  

 markedsføring og anvendelse af visse farlige stoffer og præparater og i  

 direktivet om sikkerhedskrav til legetøj. (Jf. bemærkningerne til kapitel 6,  

 særlig §§ 30 og 30 c).
 Lovforslaget indholder, i overensstemmelse med principperne i  

 Miljøbeskyttelsesloven, en bestemmelse om, at producenter og importører selv  

 skal kontrollere overholdelsen af krav fastsat med hjemmel i loven -  

 egenkontrol.
Princippet »forureneren betaler« indføres hermed også i denne  

 lov.
Myndighedernes tilsyns- og kontrolopgaver forenkles herved og forskydes  

 fra at være en aktiv laboratoriemæssig kontrol af, at gældende regler er  

 overholdt til en kontrol med, at virksomhederne har opfyldt deres  

 forpligtelse til at udføre egenkontrol.
 I lighed med principperne i Miljøbeskyttelsesloven foreslås loven ændret  

 således, at overholdelse af regler udstedt med hjemmel i loven kontrolleres  

 ved hjælp af egenkontrol. (Jf. bemærkningerne til kapitel 8, særlig § 38 d).
 Det er endvidere et hovedprincip i lovforslaget, at der i videst muligt  

 omfang skal tilvejebringes mulighed for en samordnet og forenklet indsats på  

 miljøområdet, for så vidt angår reguleringen af kemiske stoffer og produkter.  

 Således åbner lovforslaget mulighed for, at der med hjemmel i Kemikalieloven  

 kan stilles krav om anvendelse af mindre forurenende stoffer, produkter eller  

 metoder i virksomheder m.v., hvorved det på længere sigt forventes, at der  

 kan ske en forenkling af godkendelsesordningen efter Miljøbeskyttelseslovens  

 kapitel 5, for så vidt angår sådanne virksomheder.
Tilsvarende åbner lovforslaget mulighed for, at der kan ske en koordineret  

 og forenklet tilsynsindsats på miljøområdet.
Efter lovforslaget kan der  

 således henlægges tilsynsopgaver efter Kemikalieloven til kommuner eller  

 amtskommuner, som har tilsynsbeføjelserne efter Miljøbeskyttelseslovens  

 regler (jf. bemærkningerne til kapitel 10, § 46).
Som et nyt virkemiddel foreslås det at indføre en særlig positiv  

 miljømærkeordning.
Miljømærket skal give forbrugerne en nem og pålidelig  

 information om, at den pågældende vare opfylder væsentlige miljøkrav.  

 Samtidig vil miljømærkeordningen tilskynde producenter og forhandlere af de  

 pågældende varer til at udvikle og markedsføre mere miljøvenlige varer og  

 produkter. (Jf. bemærkninger til kapitel 2a).
Som følge af EF-domstolens dom af 14. oktober 1987 (278/85) om  

 anmeldeordningen er den danske anmeldeordning bragt i overensstemmelse med  

 EF's anmeldeordning.
Desuden er hele kapitlet gennemgået og reglerne  

 forenklet.
 Anmeldeordningen er udformet som bemyndigelsesbestemmelser, der giver  

 mulighed for justeringer som følge af EF's regler på området, som er under  

 stadig forandring. (Jf. bemærkningerne til kapitel 3, §§ 11 og 12).
Lovforslaget indeholder ændrede regler om klageadgang. Ændringerne i  

 reglerne om klageadgang skal ses på baggrund af de ændrede regler om  

 anvendelsesreguleringer, renere teknologi m.v., som er omtalt ovenfor.
Disse  

 regler betyder, at en større kreds kan blive berørt af reguleringer efter  

 loven.
Udover den umiddelbare adressat for afgørelsen kan en afgørelse have  

 væsentlig interesse for f.eks. den pågældende branche, virksomhedens ansatte  

 og naboer til virksomheden, ligesom brugerne af de producerede varer kan  

 blive berørt.
Lovforslaget giver derfor mulighed for, at det i afgørelser  

 eller i regler efter lovens kapitel 6 og 7 kan fastsættes, hvilken kreds af  

 personer, organisationer og myndigheder m.v. der har klageadgang i  

 forbindelse med de pågældende afgørelser.
 3. Øvrige ændringer i lovforslaget.
Udover de ovenfor nævnte principielle ændringer i loven indeholder  

 lovforslaget en række redaktionelle og systematiske ændringer med henblik på  

 at forenkle lovens regler.
Desuden indeholder lovforslaget på en række  

 punkter nogle mindre, supplerende ændringer.
 I lovens kapitel 1 indsættes en bestemmelse om, at ministeren kan  

 fastsætte de nødvendige regler for anvendelsen af EF's forordninger på  

 Kemikalielovens område.
I lovens kapitel 4 om klassificering, emballering, mærkning m.v. indsættes  

 hjemmel til at kræve anden mærkning end faremærkning samt hjemmel til at  

 kræve følbar advarselsmærkning.
Desuden åbnes der mulighed for at stille krav  

 om, at kemiske stoffer og produkter skal være ledsaget af oplysningsblad med  

 risikooplysninger m.v. til supplering af advarselsmærkning på etiketten.
 I lovens kapitel 5 om salg af gifte er der sket en forenkling af reglerne,  

 som i øvrigt i det væsentlige er uændrede.
 Udover de ovenfor omtalte ændringer i lovens kapitel 6 om begrænsning af  

 forekomst og anvendelse af kemiske stoffer m.v. er der i dette kapitel  

 foretaget følgende ændringer:
Der er åbnet mulighed for at stille krav om, at visse kemiske stoffer  

 eller produkter eller varer med kemiske egenskaber skal være ledsaget af en  

 brugsanvisning.
I brugsanvisningen kan der fastsættes bindende regler om  

 anvendelse, bortskaffelse m.v. af de pågældende stoffer, produkter eller  

 varer.
 For så vidt angår erhvervsmæssig anvendelse af visse kemiske stoffer eller  

 produkter åbnes der i kapitel 6 mulighed for, at der kan etableres en  

 rekvisitionsordning svarende til den, der gælder for salg af gifte til  

 private efter lovens kapitel 5.
 I tilknytning til reglerne om anvendelsesbegrænsning i kapitel 6 åbnes der  

 mulighed for, at der kan ydes tilskud til forsknings-, udrednings- og  

 udviklingsprojekter.
 Der indsættes en hjemmel til at tilbagekalde forbudte stoffer og produkter  

 m.v., som kan medføre alvorlig fare for sundheden eller alvorlig skade på  

 miljøet, fra forhandlere og brugere.
 Endelig indsættes der i kapitel 6 en hjemmel til at fastsætte gebyrer til  

 dækning af udgifterne ved tilsyn m.v.
 I kapitel 7 foretages kun en korrektion af visse korrekturfejl ved  

 tilblivelsen af lov nr. 285 af 13. maj 1987, jf. lovbekendtgørelse nr. 574 af  

 26. august 1987. Herudover er der ingen ændringer i kapitel 7 om godkendelse  

 af bekæmpelsesmidler.
 Til støtte for den ovenfor omtalte regel i kapitel 8 om egenkontrol er der  

 indsat en række bestemmelser i dette kapitel, der skal sikre  

 tilsynsmyndighedernes mulighed for at skaffe sig oplysninger om, at et  

 produkt eller en vare med kemiske egenskaber opfylder de stillede krav, hvis  

 producentens eller importørens egenkontrolforpligtelse ikke opfyldes.
 Herudover er der foretaget en række ændringer og justeringer af  

 bestemmelserne i kapitel 8.
 Bestemmelsen om tavshedspligt i kapitel 12 er sprogligt ændret i  

 overensstemmelse med de gældende regler for tavshedspligt i straffeloven, jf.  

 straffelovens §§ 152-152 c.
Straffebestemmelserne i lovens kapitel 13 ændres som konsekvens af de  

 foretagne ændringer af loven i øvrigt.
Herudover indsættes en bestemmelse om  

 5-årig forældelse af strafansvaret for overtrædelse af visse bestemmelser.
4. Kemikalielovens administration Kemikalielovens regler bliver i dag i alt væsentligt administreret af  

 Miljøstyrelsen.
Tilsyns- og kontrolopgaver efter loven var indtil 1. oktober 1986 henlagt  

 til Kemikaliekontrollen.
Ved Miljøministeriets bekendtgørelse nr. 616 af 15.  

 september 1986 overførtes disse tilsyns- og kontrolopgaver til  

 Miljøstyrelsen.
Miljøstyrelsen har herefter været 1. instans i afgørelser  

 efter Kemikalieloven, bortset fra ganske særlige afgørelser, såsom politiets  

 afgørelse om giftrekvisitioner o. lign.
Ved lovændringen i 1987 blev der indsat en hjemmel til i videre omfang at  

 henlægge tilsynsopgaver efter Kemikalieloven til kommunalbestyrelserne.
Disse  

 tilsynsbeføjelser forudsættes udnyttet bl. a. i forbindelse med de regler,  

 der vil blive fastsat om sprøjtebeviser jf. lovens § 38 b, og  

 sprøjtejournaler, jf. lovens § 38 c.
I forbindelse med denne lovændring lægges der op til, at reguleringer  

 efter Kemikalieloven skal samvirke med og eventuelt på længere sigt erstatte  

 reguleringer efter Miljøbeskyttelseloven, især Miljøbeskyttelseslovens  

 kapitel 5. Det er specielt de ændrede regler i lovens kapitel 6 om  

 anvendelsesbegrænsninger og renere teknologi, som kan tjene til at regulere  

 forhold, der i dag fra sag til sag reguleres ved hjælp af  

 Miljøbeskyttelseslovens godkendelsesordning.
Denne integration af  

 Kemikalielovens og Miljøbeskyttelseslovens reguleringssystemer vil kunne ske  

 i takt med, at den nødvendige viden om renere teknologi opbygges eller  

 tilvejebringes, jf. nærmere nedenfor.
En konsekvens af denne integration af Miljøbeskyttelsesloven og  

 Kemikalieloven er, at det er naturligt at overveje, om der ikke i samme takt  

 kan ske en tilsvarende samordning på tilsynsområdet.
Lovforslaget åbner  

 derfor mulighed for, at tilsynsopgaver efter Kemikalieloven kan henlægges til  

 den myndighed, der i øvrigt fører tilsyn efter Miljøbeskyttelseslovens  

 regler, det vil idag sige kommuner og amtskommuner.
Tilsynsreglerne er også på andre måder søgt samordnet med  

 Miljøbeskyttelseslovens system, idet lovforslaget fastsætter, at  

 egenkontrolprincippet i videst muligt omfang også skal finde anvendelse på  

 Kemikalielovens område.
Hovedvægten i tilsynsarbejdet vil herefter kunne  

 lægges på producenters og importørers egen dokumentation for, at fastsatte  

 krav og normer er overholdt.
For så vidt angår nærmere angivne kemiske  

 produkter samt varer med kemiske egenskaber indebærer  

 egenkontrolforpligtelsen, jf. § 38 d, en naturlig udbygning af det generelle  

 selvvurderingsprincip, som i øvrigt gælder efter loven.
Egenkontrolkravet kan efter forslaget kun gøres gældende for kemiske  

 produkter eller varer, der indeholder eller afgiver kemiske stoffer eller  

 produkter, under forudsætning af, at de pågældende produkter eller varer er  

 nærmere reguleret i medfør af loven og at det i den forbindelse er angivet,  

 hvilke produkter eller varer det pågældende krav vedrører.
Producenter og  

 importører har herved mulighed for at indrette sig på kravene og den dermed  

 forbundne egenkontrolforpligtelse.
Ved fastsættelsen af de nærmere krav til egenkontrollen vil der i videst  

 muligt omfang blive lagt vægt på, at disse krav harmonerer med internationale  

 normer og standarder, således at der ikke lægges unødige hindringer for den  

 frie samhandel.
Samtidig vil der blive lagt vægt på at tilrettelægge  

 egenkontrolkravene sådan, at de kan indpasses i virksomhedernes  

 produktkvalitetskontrol.
Som nævnt åbner lovforslaget mulighed for, at der kan stilles krav om, at  

 miljømæssigt betænkelige stoffer og produkter eller varer med kemiske  

 egenskaber, skal erstattes af stoffer, produkter, varer eller metoder med  

 samme anvendelsesområde, hvis der herved umiddelbart sker en væsentlig  

 begrænsning af forureningen i forbindelse med fremstillingen, brugen eller  

 bortskaffelsen af de miljømæssigt betænkelige stoffer, produkter m.v. - eller  

 mulighederne for anvendelse af renere teknologi i øvrigt i væsentlig grad  

 forbedres herved.
Renere teknologi skal her ses i forbindelse med de  

 miljømæssige problemer ved fremstillingen, anvendelsen eller bortskaffelsen  

 af de pågældende stoffer, produkter eller varer.
Anvendelsen af denne bestemmelse om renere teknologi forudsætter, at  

 myndighederne godtgør, 1) at der findes egnede alternativer 2) at disse i væsentlig grad umiddelbart begrænser forureningen i  

 forbindelse med fremstillingen, brugen eller bortskaffelsen af de stoffer,  

 produkter eller varer, som de kan erstatte, eller at de i øvrigt i væsentlig  

 grad forbedrer mulighederne for anvendelse af renere teknologi og 3) at anvendelsen af alternativerne kan ske uden væsentlige samlede  

 meromkostninger for virksomhederne og forbrugerne.
Som nævnt påhviler denne dokumentationsforpligtelse myndighederne.
Det kan  

 således ikke pålægges producenter eller importører at fremskaffe de  

 nødvendige oplysninger til brug for vurderingen af, om der er grundlag for at  

 bringe bestemmelsen i anvendelse.
 Producenten eller importøren er alene forpligtet til at bidrage med de  

 oplysninger, som følger af lovens almindelige oplysningspligt, jf. lovens  

 kapitel 8.
Der er derfor samtidig stillet forslag om en ny regel, der åbner mulighed  

 for, at der kan ydes tilskud til forsknings-, udrednings- og  

 udviklingsprojekter vedrørende bl.a. alternative stoffer, produkter, metoder  

 og varer.
Herudover er der åbnet mulighed for, at der kan ydes tilskud til  

 forsknings-, udrednings- og undersøgelsesprojekter vedrørende de sundheds- og  

 miljømæssige virkninger af kemiske stoffer og produkter og varer med kemiske  

 egenskaber.
 Tilskudsordningen foreslås administreret af Rådet for genanvendelse og  

 mindre forurenende teknologi med henblik på at sikre koordination med  

 udviklingsprogrammet for renere teknologi.
 Det er ikke tanken, at der i forbindelse med fremsættelse af forslaget  

 skal afsættes tilskudsmidler til de nævnte projekter.
Lovforslaget giver mulighed for, at ministeren kan fastsætte regler om ret  

 til at anvende et særligt miljømærke.
Princippet i bestemmelsen er at oplyse  

 forbrugerne om, at nogle produkter er mere miljøvenlige end andre.
Det forudsættes, at den traditionelle regulering efter Kemikalielovens  

 regler kan samvirke med miljømærkeordningens administration.
Således kan  

 ansøgninger om miljømærke medvirke til, at der fastsættes generelle normer  

 for det pågældende produktområde, ligesom sådanne generelle normer igen kan  

 danne grundlag for tildeling af miljømærke.
Administrationen af miljømærket tænkes placeret i et nævn.
Sammensætningen  

 af nævnet forudsættes at ske efter indstilling fra myndigheder, berørte  

 brancher og organisationer.
 Gebyr opkrævet for ansøgning om og brug af miljømærket skal finansiere  

 nævnets virksomhed, tilsyn og kontrol samt den forsknings- og  

 udredningsvirksomhed, der er nødvendig til støtte for administrationen af  

 ordningen.
 Ved lovændringen i 1987, der skærpede kravene til godkendelse og  

 revurdering af bekæmpelsemidler, blev det fremhævet, at  

 Bekæmpelsesmidddelrådet, som et rådgivende, sagkyndigt organ fik en særlig  

 betydning i forbindelse med rådets bistand til Miljøstyrelsen ved  

 administrationen af de skærpede krav til godkendelsesordningen.
 Bekæmpelsesmiddelrådet er nedsat af miljøministeren efter indstilling fra  

 en række berørte organisationer, brancher og myndigheder.
Ligeledes har miljøministeren nedsat to andre sagkyndige, rådgivende  

 organer efter indstilling fra berørte organisationer, brancher og  

 myndigheder.
Det drejer sig om Kosmetikrådet og Det generelt sagkyndige Råd.
Det generelt sagkyndige Råd har på tværs af produktområderne under  

 opbygningen af administrationen af Kemikalieloven ydet Miljøstyrelsen  

 værdifuld bistand vedrørende spørgsmål af generel karakter, såsom  

 vurderingskriterier, undersøgelsesmetoder m.v.
Kosmetikrådet har i den samme  

 periode ydet Miljøstyrelsen faglig, sagkyndig bistand ved opbygningen af den  

 omfattende regulering af kosmetiske produkter.
Det videre arbejde på dette  

 område vil i det væsentlige bestå i tekniske justeringer fastsat i  

 EF-direktiver herom.
I forbindelse med iværksættelsen af de regler, der er indeholdt i dette  

 lovforslag kunne det overvejes at tage f.eks.
Det generelt sagkyndige Råds og  

 Kosmetikrådets funktioner og opgaver op til vurdering.
Særlig kan det overvejes, om Det generelt sagkyndige Råds opgaver skal  

 ændres eller området bør afløses af et særligt, sagkyndigt råd vedrørende  

 spørgsmål om anvendelsen af renere teknologi på Kemikalielovens område.
Det  

 kunne også i den forbindelse overvejes, om der fortsat vil være behov for et  

 særligt Kosmetikråd til at følge udviklingen på dette produktområde, hvor  

 reguleringerne i alt væsentligt er fastlagt med de vedtagne direktiver og  

 heraf følgende bekendtgørelser.
Spørgsmålet om nødvendig sagkyndig bistand for miljømyndighederne i  

 forbindelse med indførelsen af de nye regler om anvendelse af renere  

 teknologi kunne evt. også imødekommes på anden måde end gennem et permanent  

 råd herom.
Under alle omstændigheder er det nødvendigt og ønskeligt, at  

 miljømyndighederne får mulighed for at inddrage sagkyndige både på tekniske,  

 handelsmæssige og andre områder i forbindelse med gennemførelsen af  

 reguleringer om renere teknologi.
Som loven administreres idag er der reelt kun klageadgang for den, som  

 afgørelsen direkte henvender sig til.
De nye regler om salgs- og  

 anvendelsbegrænsninger i lovens kapitel 6, som er omtalt ovenfor, indebærer  

 som nævnt, at Kemikalieloven på visse områder kommer til at virke overfor den  

 samme kreds af interessenter, som Miljøbeskyttelsesloven gør i dag.
Det kan  

 derfor overvejes at åbne mulighed for, at også klagereglerne og reglerne om  

 klageadgang harmoniseres med klagereglerne efter Miljøbeskyttelsesloven.
Et krav om, at et kemisk stof m.v. skal erstattes i bestemte industrielle  

 processer - evt. i en bestemt virksomhed - med andre stoffer m.v. har  

 interesse for ikke alene producenter af det pågældende stof, men også for den  

 virksomhed, der bruger stoffet m.v., virksomhedens ansatte, naboer til  

 virksomheden, forhandlere af virksomhedens produkt, brugere af det pågældende  

 produkt osv.
Kredsen af berørte vil imidlertid variere fra regulering til  

 regulering.
Lovforslaget åbner derfor mulighed for, at der i afgørelser eller  

 i regler efter lovens kapitel 6 og 7 kan ske en nærmere afgrænsning af  

 kredsen af klageberettigede i forhold til den pågældende afgørelse eller  

 regel.
Spørgsmålet om klageret vil blive forhandlet med berørte brancher og  

 organisationer i forbindelse med udmøntningen af reglerne i lovens kapitel 6  

 og 7.
Bestemmelserne åbner endvidere mulighed for, at tilsynsmyndigheden kan  

 bestemme, at et påbud eller forbud skal efterkommes uanset klage til  

 Miljøankenævnet.
Det har vist sig uhensigtsmæssigt, at f.eks. et forbud mod  

 at sælge eller anvende et farligt kemisk produkt ikke kan få virkning før  

 efter udløbet af klagefristen til Miljøankenævnet og - hvis forbudet påklages  

 - først når Miljøankenævnet har taget stilling til spørgsmålet om opsættende  

 virkning.
Det anses for nødvendigt, at myndighederne får mulighed for straks  

 at effektuere et forbud i de tilfælde, hvor alvorlig sundhedsfare eller  

 miljøskade truer.
Den hidtil gældende forældelsesfrist for strafansvar på 2 år ændres for  

 visse sager til 5 år.
Det er især hensynet til at sikre den nødvendige tid  

 til den administrative behandling af straffesagerne, som begrunder  

 lovændringen.
 5. Forholdet til anden lovgivning.
 Lovforslaget indebærer ingen ændring i den bestående ansvarsfordeling  

 imellem arbejdsmiljø- og miljømyndigheder, og lovforslaget berører ikke  

 Arbejdsmiljørådets kompetence.
 Det foreliggende lovforslag må i lighed med den gældende lov fra 1979 ses  

 i nær sammenhæng med de gældende regler i Arbejdsmiljøloven, særlig dennes  

 kapitel 8 om stoffer og materialer, sammenholdt med kapitel 1 (§ 2, stk. 3)  

 og kapitel 4 (§§ 30-35). Disse bestemmelser er sammen med Arbejdsmiljølovens  

 formålsbestemmelse optrykt i bilag 2.
Som nævnt i de almindelige bemærkninger til det forslag til lov om ændring  

 af lov om arbejdsmiljø, der blev fremsat i 1979, vil det fortsat være  

 således, at Arbejdsmiljøloven og Kemikalieloven »skal støtte og supplere  

 hinanden«, jf.
Folketingstidende 1978/79, tillæg A, spalte 2730.
Arbejdsmiljølovgivningens regler om stoffer og materialer tager særligt  

 sigte på at beskytte sikkerhed og sundhed i arbejdsmiljøet, mens  

 Kemikalielovens formål er en almen forebyggelse af sundhedsfarer og  

 miljøskader.
I vidt omfang er det de samme kemiske stoffer og produkter  

 (materialer), der anvendes i og uden for arbejdsmiljøet, og som derfor  

 reguleres efter såvel Arbejdsmiljøloven som Kemikalieloven.
Hertil kommer, at  

 der efter Arbejdsmiljøloven kan fastsættes regler for enhver, der har med de  

 pågældende stoffer eller materialer at gøre, herunder de, der fremstiller,  

 importerer, leverer eller anvender disse, ligesom reglerne kan finde  

 anvendelse på ethvert arbejde, uanset om dette udføres for en arbejdsgiver,  

 f.eks. brugere i private hjem og ved fritidsvirksomhed.
 Som hidtil er der således i princippet mulighed for at tilvejebringe  

 overlappende regler efter de to lovgivninger.
 Af hensyn til virksomheder og forbrugere er det derfor nødvendigt, at der  

 sker en samordning, inden der fastsættes regler, således at man sikrer en  

 overskuelig, enkel og brugervenlig regulering af kemiske stoffer og produkter  

 (materialer).
 Fastsættelse af nye regler efter Kemikalieloven, som kan berøre  

 arbejdsmiljøforhold, vil derfor som hidtil ske efter forhandling med  

 arbejdsministeren.
 Der vil - bl.a. med henblik herpå - ske en udbygning og intensivering af  

 koordinationen mellem Arbejdsministeriet og Miljøministeriet på de områder,  

 hvor der er berøringsflader imellem de to lovgivninger.
Ud fra regeringens generelle ønske om forenkling og afbureaukratisering  

 kan der blive tale om at tage såvel myndighedssystemet som lovgivningen på  

 kemikalieområdet i videste forstand op til nærmere vurdering.
Der vil således  

 snarest i samarbejde mellem miljøministeren og arbejdsministeren blive taget  

 initiativ til en viderebearbejdning af forslaget om etablering af et  

 »Virksomhedernes Miljøtilsyn«.
Herudover har Kemikalieloven tilsvarende fælles berøringsflader med anden  

 speciallovgivning om kemiske stoffer og produkter, f.eks.  

 lægemiddellovgivningen, levnedsmiddellovgivningen, brandlovgivningen, loven  

 om foderstoffer og transportlovgivningen.
Heller ikke i forhold til disse  

 love indebærer lovforslaget nogen ændring eller indskrænkning i forhold til  

 den hidtidige retstilstand.
Ved reguleringer efter Kemikalieloven med  

 berøring til disse lovgivningsområder vil der i øvrigt i lighed med, hvad der  

 er anført i forbindelse med arbejdsmiljølovgivningen ske forhandling med de  

 relevante organisationer og berørte statslige myndigheder, jf. § 9. Jf.  

 hertil iøvrigt bemærkningerne til det oprindelige forslag til lov om kemiske  

 stoffer og produkter (jf.
Folketingstidende 1978/79, tillæg A, spalte  

 1354-1355 og 1388-1391).
6. Hørte myndigheder og organisationer Det foreliggende lovforslag har været til genstand for høring af og i et  

 vist omfang forhandling med:
 Amtsrådsforeningen, Kommunernes Landsforening, Københavns Magistrat,  

 Frederiksberg Kommune, Hovedstadsrådet, Administrations- og  

 personaledepartementet, Arbejdsministeriet, Boligministeriet,  

 Budgetdepartementet, Energiministeriet, Fiskeriministeriet,  

 Forbrugerombudsmanden, Forsvarsministeriet, Generaldirektoratet for Post- og  

 Telegrafvæsenet, Generaldirektoratet for DSB, Indenrigsministeriet,  

 Industriministeriet, Justitsministeriet, Landbrugsministeriet, Told- og  

 Afgiftsdepartementet, Sundhedsministeriet, Trafik- og  

 Kommunikationsministeriet, Udenrigsministeriet, Undervisningsministeriet,  

 Planstyrelsen, Skov- og Naturstyrelsen, Akademiet for de tekniske  

 Videnskaber, Akademikernes Centralorganisation, Arbejderbevægelsens  

 Erhvervsråd, Biavlernes Landsforening, Brancheforeningen SPT, Butikshandelens  

 Fællesråd, Danmarks Apotekerforening, Danmarks Naturfredningsforening,  

 Danmarks Sportsfiskerforbund, Dansk Agrokemisk Forening, Dansk  

 Arbejdsgiverforening, Dansk Erhvervsgartnerforening, Dansk Organisation af  

 Detailhandelskæder, Dansk Toksikologi Center, Dansk Træhandlerforening, Dansk  

 Varefakta Nævn, Danske Husmandsforeninger, Dantest, De Danske  

 Handelsforeningers Fællesorganisation, De danske Landboforeninger, De  

 Samvirkende Købmandsforeninger i Danmark, Embedslægeforeningen,  

 Forbrugerrådet, Foreningen for Danmarks Lak- og Farveindustri, Foreningen af  

 Danske Kemiske Industrier, Friluftsrådet, Funktionærernes og Tjenestemændenes  

 Fællesforening, Fællesforeningen for Danmarks Brugsforeninger, Greenpeace,  

 Gulvbranchens samarbejds- og Oplysningsråd, Handelskammeret, Håndværksrådet,  

 Industrifagene, Industrirådet, Jernets Arbejdsgiverforening, Jysk  

 Teknologisk, Kræftens Bekæmpelse, Landbrugsrådet, Landsorganisationen i  

 Danmark, Møbelfabrikantforeningen, NOAH, Oliebranchens Fællesrepræsentation,  

 Specialarbejderforbundet i Danmark, Stadsingeniørforeningen, Teknologirådet,  

 Teknologisk Institut, Tolvmandsforeningerne, Trælasthandelsunionen, Trærådet,  

 Træindustriens Fabrikantforening.
 Lovforslaget har desuden været fremsendt til andre, der har fremsat ønske  

 herom.
7. Lovforslagets administrative og økonomiske konsekvenser Forslaget til ændring af bestemmelserne vedrørende lovens formål og  

 område, salg af gifte, anmeldeordningen for nye kemiske stoffer,  

 klagesagsbehandling og strafbestemmelser har ingen væsentlige økonomiske og  

 administrative konsekvenser.
Ændringen af reglerne i kapitel 6 om salgs- og anvendelsesbegrænsninger af  

 stoffer, produkter og varer med kemiske egenskaber anses ikke at give  

 anledning til økonomiske konsekvenser for virksomheder og forbrugere.
Varer,  

 der belægges med salgsbegrænsninger, må antages at blive erstattet af andre  

 varer, der tilgodeser samme formål uden at være omfattet af  

 salgsbegrænsninger.
Anvendelsen af den særlige regel om renere teknologi  

 skønnes heller ikke at medføre en forøgelse af de samlede omkostninger for  

 virksomheder og forbrugere.
En øget brug af generelle anvendelsesreguleringer efter kapitel 6 vil  

 betyde, at krav om godkendelse af en række virksomheder eller anlæg efter  

 Miljøbeskyttelsesloven efterhånden vil kunne falde bort.
Dette vil på lidt  

 længere sigt kunne give forenklinger og ressourcebesparelser for det  

 offentlige.
En sådan omlægning fra konkret til generel regulering vil også  

 kunne give praktiske og økonomiske fordele for virksomhederne bl.a. fordi  

 procedurerne i forbindelse med igangsætning eller udvidelse af virksomheder  

 vil blive smidigere.
En forudsætning for iværksættelsen af generelle reguleringer er, at der  

 sker en styrkelse af myndighedernes videngrundlag.
Der vil senere i et  

 forslag til finanslov eller på et aktstykke blive fremsat forslag om  

 tilskudsmidler til forsknings-, udrednings- eller udviklingsprojekter.  

 Midlerne vil blive søgt tilvejebragt inden for ministeriets økonomiske  

 rammer.
 Miljømærkeordningen i kapitel 2a forudsættes gebyrfinansieret, således at  

 ordningen ikke giver øgede administrative udgifter for det offentlige.
Omlægningen fra offentligt tilsyn til egenkontrol i kapitel 8 vil på lidt  

 længere sigt betyde en modernisering og forenkling af det offentliges  

 tilsynsindsats.
For virksomhederne vil omlægningen kun betyde begrænsede  

 merudgifter.
Omlægningen er i øvrigt også i god overensstemmelse med  

 forureneren-betaler-princippet.
Lovforslaget åbner således samlet - i takt med de teknologiske muligheder  

 - muligheder for forenklinger og ressourcebesparelser.
På kort sigt vil der  

 skulle afsættes ressourcer til den nødvendige videnopbygning m.v.
For  

 virksomhederne skønnes lovforslaget også samlet på lidt længere sigt at give  

 forenklinger og besparelser.
 Muligheden for at træffe afgørelse eller fastsætte regler om en udvidet  

 kreds af klageberettigede kan, i det omfang den udnyttes, betyde begrænsede  

 merudgifter for tilsynsmyndighederne, Miljøstyrelsen eller Miljøankenævnet.  

 Eventuelle meromkostninger i forbindelse hermed forudsættes afholdt indenfor  

 Miljøministeriets økonomiske rammer.
8. Forholdet til EF Som det fremgår, er lovforslaget for så vidt angår anmeldeordningen for  

 nye stoffer i lovens kapitel 3, en konsekvens af EF-domstolens afgørelse af  

 14. oktober 1987 (278/85). Lovforslagets regler herom åbner mulighed for, at  

 såvel nugældende som evt. ændrede EF-regler på anmeldeområdet fuldt ud  

 gennemføres i Danmark med hjemmel i Kemikalieloven.
 Herudover åbner lovforslaget mulighed for at gennemføre adskillige  

 allerede vedtagne eller forberedte EF-direktiver på Kemikalielovens område.
 Endelig er der indsat en bestemmelse, der åbner mulighed for, at  

 ministeren kan fastsætte regler, der er nødvendige for anvendelsen af  

 EF-forordninger på Kemikalielovens område her i landet.
 Opmærksomheden henledes på, at der evt. skal ske notificering til  

 EF-Kommissionen af de regler, som fastsættes i medfør af de i lovforslaget  

 indeholdte bemyndigelser, i det omfang sådanne regler er omfattet af Rådets  

 direktiv af 22. marts 1988 om ændring af direktiv 83/189/EØF om en  

 informationsprocedure med hensyn til tekniske standarder og forskrifter  

 (88/182/EØF).
Bemærkninger til lovforslagets enkelte bestemmelser Til § 1 Til nr. 1 Ad § 1 Ændringen af formålsbeskrivelsen i lovens § 1 skal understrege, at der ved  

 lovens administration skal lægges vægt på at forebygge sundhedsfare og  

 miljøskade i forbindelse med alle faser i det kredsløb, som kemiske stoffer  

 og produkter gennemløber: fra fremstilling af disse stoffer og produkter,  

 over opbevaring og anvendelse i virksomheder og husholdninger til den  

 endelige bortskaffelse som affald.
 Ud fra såvel en miljømæssig som en samfundsøkonomisk betragtning er det  

 nødvendigt at anlægge en så omfattende ramme for vurderingen af de sundheds-  

 og miljømæssige problemer, som kemiske stoffer og produkter kan være  

 forbundet med i det moderne industrielle samfund.
Lov om kemiske stoffer og produkter blev vedtaget i maj 1979. Bortset fra  

 en mindre ændring i februar 1980 og en ændring af reglerne om  

 godkendelsesordningen for bekæmpelsesmidler i lovens kapitel 7 er reglerne  

 uændrede siden vedtagelsen af hovedloven i 1979. Denne revision er således  

 baseret på næsten 10 års erfaringer i forbindelse med administration af  

 loven.
I denne periode er der samtidig sket en betydelig vækst i den  

 videnskabelige viden med hensyn til kemiske stoffers påvirkning af menneskers  

 sundhed og - ikke mindst - påvirkningen af planter og dyreliv.
Også i international sammenhæng er der sket en betydelig udvikling inden  

 for den periode, hvor Kemikalieloven har virket.
Ikke mindst har man inden  

 for EF i stadigt stigende omfang fundet det nødvendigt at modernisere og  

 udvide reguleringen af kemiske stoffer og produkter. Ændringen af lovens  

 formålsbestemmelse skal ses på den baggrund.
Hertil kommer et ønske om at  

 sikre et bedre samspil mellem Kemikalieloven og andre miljølove, især  

 Miljøbeskyttelsesloven.
Kemikalieloven udspringer i det væsentlige af de reguleringer af gifte og  

 bekæmpelsesmidler, som tidligere fandtes i Giftloven og  

 Bekæmpelsesmiddelloven, begge fra 1961. Disse love tog væsentligst sigte på  

 at beskytte mennesker og husdyr mod akut forgiftning.
Herudover skulle  

 Bekæmpelsesmiddelloven også sikre midlernes effektivitet og nyttevirkning.
Miljøbeskyttelsesloven fra 1973 samlede og moderniserede regler, som  

 tidligere fandtes i flere for- skellige love.
Reguleringen af særligt  

 forurenende virksomheder og anlæg, som nu findes i Miljøbeskyttelseslovens  

 kapitel 5, tog sit udgangspunkt i en modernisering af de tidligere gældende  

 Sundhedsvedtægter.
Miljøbeskyttelsesloven indeholdt, indtil Kemikalielovens ikrafttræden den  

 1. oktober 1980, en bestemmelse i § 7, hvorefter ministeren kunne fastsætte  

 regler, hvorefter indførsel eller anvendelse af bestemte stoffer forbydes  

 eller begrænses, såfremt sådanne stoffer må antages at være til skade for  

 miljøet.
Denne bestemmelse supplerede Giftlovens og Bekæmpelsesmiddellovens  

 regler derved, at beskyttelseshensynet udstraktes til - udover menneskers og  

 dyrs sundhed - også at gælde hensynet til miljøbeskyttelse, dog kun i  

 tilfælde, hvor dette hensyn var af større betydning.
 Kemikalielovens nugældende formålsbestemmelse forenede og udbyggede  

 Giftlovens og Bekæmpelsesmiddellovens beskyttelseshensyn med hensynet til  

 beskyttelse af miljøet i øvrigt, således som dette er beskrevet i  

 Miljøbeskyttelseslovens § 1, stk. 1 og 2. Jf. bemærkningerne til § 1 i det  

 oprindelige forslag til lov om kemiske stoffer og produkter (jf.  

 Folketingstidende 1978/79, tillæg A, spalte 1384).
 Den formålsbeskrivelse, som er angivet i dette forslag til revision af  

 Kemikalieloven, indebærer, at der udtrykkeligt peges på sammenhængen mellem  

 Kemikalielovens beskyttelseshensyn og miljøbeskyttelseshensynene efter  

 Miljøbeskyttelsesloven samtidig med, at det angives, at den brede miljø- og  

 sundhedsmæssige vurdering af kemiske stoffer og produkter skal foretages ud  

 fra en vurdering af stoffernes og produkternes samlede kredsløb eller skæbne.
 Denne betragtnings- og vurderingsmåde er i overensstemmelse med princippet  

 om renere teknologi.
 Det er erkendelsen af, at en forureningsbekæmpelse, som kun retter sig mod  

 eet led i kredsløbet, f.eks. produktionsleddet, og betragter dette isoleret,  

 måske blot medfører, at problemet flytter over i næste led i kredsløbet, som  

 ligger bag princippet om renere teknologi.
Princippet om renere teknologi indebærer, at man søger at hindre, at  

 forurening opstår, ikke alene i den primære produktionsproces, men også i  

 senere led i vare- eller produktkredsløbet.
Vægten lægges således på den  

 forebyggende indsats til begrænsning af forurening, snarere end på den  

 afhjælpende indsats i form af rensning og destruktion af forurenende stoffer  

 og produkter.
 Princippet om renere teknologi indebærer endvidere, at man så vidt muligt  

 tilsigter at indbygge forureningsbegrænsning i selve produktionsteknologien.
 For så vidt angår kemiske stoffer og produkter er hovedvirkemidlet i  

 forbindelse med princippet om renere teknologi at søge at erstatte stoffer og  

 produkter, som giver anledning til miljøbelastninger med mindre forurenende  

 stoffer og produkter eller metoder.
Princippet om renere teknologi kan inden for Kemikalielovens område finde  

 anvendelse i alle faser af stoffernes og produkternes kredsløb.
I  

 fremstillingsfasen, hvor stofferne og produkterne produceres og behandles.
I  

 anvendelsesfasen, hvor stofferne og produkterne bruges og forbruges, hvad  

 enten anvendelsen finder sted i fremstillingsvirksomheder, som anvender  

 stofferne og produkterne som rå- og hjælpestoffer, eller i husholdninger,  

 hvor stofferne og produkterne indgår og forbruges.
Eller i affalds- og  

 genanvendelsesvirksomheder, hvor stofferne og produkterne destrueres,  

 deponeres eller oparbejdes til råvarer for nye produkter.
Ved anvendelse af princippet om renere teknologi forstås efter denne lov  

 alene krav om erstatning af miljømæssigt betænkelige stoffer, produkter m.v.  

 med mindre betænkelige stoffer, produkter m.v. eller med metoder, der slet  

 ikke indebærer anvendelse af kemiske stoffer, produkter m.v.
Renere teknologi  

 i form af direkte krav til anlæg og deres indretning henhører således under  

 miljøbeskyttelseslovens område.
 Princippet om renere teknologi fører altså - i forbindelse med den samlede  

 betragtning af stoffernes og produkternes kredsløb - til, at der ved  

 vurderingen af de stoffer og produkter, som fremstilles og anvendes i de  

 varefremstillende virksomheder, må anlægges en samlet vurdering af de  

 sundheds- og miljømæssige problemer, som de pågældende stoffer og produkter  

 kan give anledning til i senere faser af kredsløbet.
Princippet om renere teknologi er også kommet til udtryk i  

 Miljøbeskyttelsesloven.
I forbindelse med ændringen af denne lov i 1986 blev  

 der indsat en adgang til at ændre ældre godkendelsesvilkår, hvis der er  

 udviklet mindre forurenende produktionsmetoder, jf.
Miljøbeskyttelseslovens §  

 44, stk. 5.
 Også i forbindelse med meddelelse af nye miljøgodkendelser efter  

 Miljøbeskyttelseslovens kapitel 5, vil princippet om renere teknologi blive  

 anvendt i takt med opbygningen af det nødvendige teknologiske videngrundlag.
 Princippet om anvendelse af renere teknologi skal ikke mindst ses i  

 sammenhæng med de stadigt voksende problemer med bortskaffelsen af affald.
Den ændrede formålsbestemmelse i Kemikalieloven tilsigter at give en ramme  

 for, at kemiske stoffer og produkter, som giver problemer i forbindelse med  

 affaldsbortskaffelsen, kan blive erstattet af stoffer og produkter eller  

 metoder, som begrænser disse problemer.
Dette fremgår af formålsbestemmelsens  

 stk. 2.
Som det fremgår af bemærkningerne til bl.a. § 30 c og § 46 forudsættes  

 det, at der med hjemmel i Kemikalieloven kan fastsættes regler, som i et vist  

 omfang kan erstatte enkeltsagsbehandling med miljøgodkendelser af  

 virksomheder eller anlæg.
Sådanne generelle reguleringer efter  

 Kemikalielovens kapitel 6 vil således kunne medvirke til en forenkling og  

 smidiggørelse af godkendelsesordningen efter Miljøbeskyttelseslovens kapitel  

 5.
 Understregningen af, at vurderingen af den mulige sundhedsfare og  

 miljøskade skal ske ud fra det helhedsperspektiv, som er angivet i  

 kredsløbsbetragtningen af kemiske stoffer og produkter, indebærer også en  

 markering af, at sundheds- og miljøskadebegrebet må ses i denne brede ramme.
Sundhedsbegrebet er ikke uforanderligt.
Det påvirkes af levevilkår og  

 kulturelle forhold, som er under stadig udvikling og forandring.  

 Sundhedsbegrebet påvirkes også af den videnskabelige og medicinske udvikling.  

 Visse lidelser og gener, som man tidligere ikke kendte oprindelsen til eller  

 havde muligheder for at forebygge eller helbrede, og som man derfor affandt  

 sig med, betragtes i dag som helbredsforringende eller sundhedstruende.
Et  

 eksempel herpå kan være overfølsomhedsreaktioner.
Samtidig er man i stigende grad blevet opmærksom på, at det ikke alene er  

 intensiteten af de farer for den enkeltes helbred og sundhed, som kemiske  

 stoffer og produkter kan frembyde, som må tages i betragtning.
Også omfanget  

 af den samlede belastning af befolkningens sundhed og levevilkår må vurderes.  

 En sådan betragtning af sundhedsbegrebet tager ikke alene udgangspunkt i den  

 akutte risiko for det enkelte individ, som i kortere tid udsættes for en  

 påvirkning af et eller andet stof eller produkt, men inddrager også en  

 statistisk vurdering af belastningen af befolkningens sundhed som helhed.
Et  

 sådant statistisk sundhedsbegreb kan ikke udpege den enkelte syge eller døde,  

 men kan med stor sikkerhed angive, at en del at befolkningen bliver ramt af  

 visse former for lidelser.
Vurderingen af kræftfremkaldende stoffer eller  

 produkter er et eksempel herpå.
Eksemplet viser også, at sundhedsfaren ikke  

 behøver at være akut for at skulle tages i betragtning.
Netop i  

 kræfteksemplet er det klart, at den langsigtede vurdering af en række  

 påvirkninger af stoffet eller produktet spiller en afgørende rolle.
 Den bredere vurdering af begrebet sundhedsfare harmonerer med en moderne  

 betragtning af miljøbegrebet og dermed, hvad der skal forstås ved miljøskade.
Miljøskadebegrebet er under stadig udvikling ud fra samme synspunkter og  

 forudsætninger, som er nævnt ovenfor i forbindelse med omtalen af  

 sundhedsbegrebet.
Det, der her særlig påkalder sig opmærksomhed, er den  

 ophobning af miljøfremmede stoffer i naturen, som er en følge af det moderne  

 industrialiserede samfund.
Denne ophobning af stoffer, hidrørende fra mange  

 forskellige kilder, er ofte den centrale skadeårsag i forbindelse med en  

 langsigtet forringelse af vores natur og miljø. Tilsvarende må vurderingen af  

 kemiske stoffers eller produkters skademulighed eller skadeevne tage hensyn  

 til, ikke alene påvirkningen af de enkelte stoffer eller produkter, men til  

 den samlede miljøpåvirkning af sådanne stoffer og produkter.
Kredsløbsperspektivet, som nu fremhæves i lovens formålsbestemmelse, er  

 således i overensstemmelse med en moderne og langsigtet miljøpolitik, jf. den  

 tilsvarende bestemmelse i Miljøbeskyttelseslovens § 1, stk. 2: »Loven  

 skal særlig anvendes til at søge sikret de kvaliteter i de ydre omgivelser,  

 som er af betydning for menneskers hygiejniske og rekreative levevilkår og  

 for bevarelsen af et alsidigt dyre- og planteliv.« Den kreds af hensyn, som kan varetages efter Kemikalieloven og  

 Miljøbeskyttelsesloven stemmer således overens.
Til nr. 2 Ad § 7 Ændringen af § 7 er af redaktionel karakter, idet det præciseres, at  

 loven, foruden de i § 3 nævnte kemiske stoffer og produkter også omfatter  

 varer, som indeholder eller afgiver sådanne stoffer eller produkter.
Jf.  

 bemærkningerne til § 30.
Til nr. 3 Ad § 7a Bestemmelsen i § 7a er indsat på baggrund af Rådets forordning (EØF) nr.  

 1734/88 af 16. juni 1988 om udførsel fra og indførsel til Fællesskabet af  

 visse farlige kemikalier.
Forordningen indfører en fælles anmelde- og  

 oplysningsordning for visse kemikalier, som på grund af deres virkninger på  

 menneskers sundhed eller på miljøet, er forbudt eller underkastet strenge  

 restriktioner.
Forordningen påbyder, at der gives oplysninger om disse  

 kemikalier ved indførsel fra eller udførsel til lande, der ikke er medlem af  

 EF.
Forordningen træder i kraft den 22. juni 1989.
 Forordningen er bindende i medlemslandene, herunder i Danmark, i alle  

 enkeltheder.
Bestemmelsen i § 7a er indsat for at åbne mulighed for, at ministeren kan  

 fastsætte regler, der er nødvendige for anvendelsen her i landet af denne og  

 eventuelle fremtidige forordninger på Kemikalielovens område.
Der henvises i  

 øvrigt til ændringen af straffebestemmelsen i § 61 og § 61 a.
Til nr. 4 Ad § 8 Ændringen af bestemmelsen i § 8 er for det første en præcisering af, at  

 varer, der indeholder eller afgiver kemiske stoffer eller produkter, efter  

 loven er sidestillet med kemiske stoffer og produkter.
 Desuden er bestemmelsens stk. 1 ændret i konsekvens af de ændrede regler  

 om anmeldeordningen i lovens kapitel 3, jf. bemærkningerne til nr. 8 og 10.
Henvisningen til lovens kapitel 3 om anmeldeordningen er ophævet på grund  

 af den ændrede udformning af disse bestemmelser.
Som det fremgår af  

 bemærkningerne hertil, findes det mest hensigtsmæssigt at udforme reglerne om  

 anmeldepligt som bemyndigelsesregler, således at bestemmelserne løbende kan  

 ajourføres som følge af ændringerne i EF's anmeldeordning.
Det findes derfor  

 heller ikke hensigtsmæssigt i § 8 direkte at lovfæste anmeldepligten i  

 forbindelse med eksport, idet ministeren efter denne bestemmelse kan  

 fastsætte regler herom.
 Ændringen tilsigter således ikke at medføre nogen ændring af  

 retstilstanden med hensyn til eksport.
Til nr. 5 Ad § 9 Ved ændringen i § 9 understreges, at der i forbindelse med  

 regelfastsættelse efter loven skal ske forhandling med berørte statslige  

 myndigheder, på samme måde som med landsomfattende erhvervs- og  

 forbrugerorganisationer, herunder arbejdsmarkedets parter og de kommunale  

 organisationer.
Arbejdsministeren er særligt fremhævet på grund af den nære sammenhæng,  

 der er mellem Kemikalielovgivningen og Arbejdsmiljølovgivningen.
I vidt  

 omfang er der mulighed for en regulering af de samme stoffer og produkter  

 (materialer) efter henholdsvis Kemikalieloven og Arbejdsmiljøloven.
Af hensyn  

 til brugerne, herunder virksomhederne, er det derfor nødvendigt at sikre en  

 samordning inden der fastsættes regler, således at man undgår overlappende  

 reguleringer.
 Forhandlingerne om de regler, der agtes udstedt efter Kemikalieloven, vil  

 praktisk kunne finde sted i forbindelse med den udbyggede koordinering, der  

 er omtalt i de almindelige bemærkninger under afsnit 5.
 Der henvises i øvrigt til de almindelige bemærkninger, afsnit 5, om  

 forholdet til anden lovgivning.
Til nr. 6 Ad § 10 a Bestemmelsen åbner mulighed for at etablere en positiv miljømærkeordning  

 for varer og produkter.
Miljømærket skal give forbrugerne en nem og pålidelig  

 information om, at den pågældende vare opfylder væsentlige miljøkrav.
Formålet med en sådan miljømærkeordning er at give forbrugerne en bedre  

 mulighed for at vælge miljøvenlige varer og produkter fremfor andre.
Samtidig  

 vil en sådan miljømærkeordning tilskynde producenter og forhandlere af de  

 pågældende varer til at udvikle og markedsføre mere miljøvenlige varer og  

 produkter.
 Kemikalielovens § 10, stk. 3, som forbyder salg af kemiske stoffer eller  

 produkter »under omstændigheder, der er egnet til at vildlede  

 forbrugerne med hensyn til stoffets eller produktets anvendelse eller med  

 hensyn til den risiko, der kan være forbundet med stoffet eller  

 produktet«, har hindret, at producenter og forhandlere lovligt har  

 kunnet reklamere med, at deres varer var »ufarlige«,  

 »miljøvenlige«, »allergitestet« eller lignende.
 Forbudet mod vildledende angivelser i § 10, stk. 3, ønskes opretholdt.  

 Samtidig findes det imidlertid ønskeligt, at der åbnes mulighed for, at der  

 efter saglige kriterier kan tildeles miljøvenlige varer og produkter et  

 autoriseret miljømærke for at inddrage forbrugerne i det forebyggende  

 miljøbeskyttelsesarbejde.
Ideelt set kunne man tænke sig, at det særlige miljømærke kun tildeltes  

 varer, som udfra en samlet vurdering af alle miljømæssige forhold vedrørende  

 varen måtte foretrækkes fremfor andre varer af samme art.
En total vurdering  

 af alle miljømæssige forhold vedrørende en given vare - og alle  

 sammenlignelige varer - ville imidlertid stille krav om så omfattende og  

 ressourcekrævende undersøgelser og vurderinger, at det næppe er  

 gennemførligt.
 En miljømærkeordning kan imidlertid godt forene kravet om saglig  

 forsvarlighed og praktisk gennemførlighed uden, at den skal basere sig på en  

 sådan total vurdering.
Et mindre ambitiøst kriterium for tildeling af miljømærket kunne være, at  

 man fokuserede på et enkelt eller nogle få miljømæssige forhold af væsentlig  

 betydning.
F.eks. kunne man ved vurdering af batterier lægge vægt på  

 indholdet af kviksølv eller andre tungmetaller.
Efter dette  

 væsentlighedsprincip har man opbygget tilsvarende miljømærkeordninger i  

 udlandet f.eks. den tyske »Blaue Engel«-ordning.
En anden måde at gribe sagen an på kunne være at tage udgangspunkt i de  

 grænseværdier og kriterier, som allerede er fastsat eller bliver fastsat i  

 love og bekendtgørelser.
Eventuelt suppleret med vejledende normer udarbejdet  

 af miljømyndighederne.
Det forudsættes, at den traditionelle regulering efter Kemikalielovens  

 regler kan samvirke med miljømærkeordningens administration.
Således kan  

 ansøgninger om miljømærke medvirke til, at der fastsættes generelle normer  

 for det pågældende produktområde, ligesom sådanne generelle normer igen kan  

 danne grundlag for tildeling af miljømærke.
 Administrationen af miljømærket tænkes placeret under et nævn.  

 Sammensætningen af nævnet forudsættes at ske efter indstilling fra  

 myndigheder, berørte brancher og organisationer.
 Gebyr opkrævet for ansøgning om og brug af miljømærket skal finansiere  

 nævnets virksomhed, tilsyn og kontrol samt den forsknings- og  

 udredningsvirksomhed, der er nødvendig til støtte for administrationen af  

 ordningen.
Til nr. 7-10 Ad §§ 11-12 Ændringen af disse bestemmelser er en konsekvens af EF-domstolens dom af  

 14. oktober 1987 vedrørende Danmarks gennemførelse af anmeldereglerne i  

 Rådets direktiv om 6. ændring af direktivet om tilnærmelse af  

 medlemsstaternes lovgivning om klassificering, emballering og etikettering af  

 farlige stoffer (6. ændring af 67-direktivet).
Hovedindholdet i den hidtidige danske anmeldeordning er, at stoffer, der  

 ikke var markedsført i Danmark inden Kemikalielovens ikrafttræden, betragtes  

 som nye i Danmark, og derfor skal anmeldes til de danske myndigheder.  

 Endvidere betragtes gamle stoffer, der sælges til væsentligt ændret  

 anvendelse eller i væsentligt forøget mængde, som anmeldelsespligtige.
EF's  

 anmeldeordning benytter en anden afgrænsning for, hvornår et stof betragtes  

 som nyt, ligesom EF betragter hele det fælles marked som eet anmeldeområde.
Dommen udtaler, at den særlige danske anmeldeordning foreskriver en mere  

 vidtgående anmeldepligt end direktivet, som efter domstolens opfattelse  

 udtømmende angiver, hvilke stoffer, der kan kræves anmeldt.
Som følge heraf  

 kan den særlige danske anmeldeordning ikke opretholdes.
 På denne baggrund er lovens bestemmelser om anmeldelse af nye kemiske  

 stoffer ændret og samlet i §§ 11-12. Ændringerne åbner mulighed for at bringe  

 de danske anmelderegler ved markedsføring i Danmark i fuld overensstemmelse  

 med EF's anmeldeordning, hvilket ministeren agter at gøre ved fastsættelse af  

 bekendtgørelse herom.
 Under hensyn til, at det forventes, at direktivets bestemmelser om  

 anmeldelse vil blive revideret inden for de nærmeste år, har man imidlertid  

 ikke fundet det hensigtsmæssigt at fastsætte de detaljerede regler i selve  

 lovteksten, men blot at skabe de nødvendige lovgivningsmæssige rammer for, at  

 EF's anmeldeordning kan implementeres i fuldt omfang.
 De ændringer i EF's anmeldeordning, der evt. kan komme på tale, og hvorom  

 der har været ført indledende forhandliger mellem medlemslandene, vil i givet  

 fald blive fastsat ved en 7. ændring af 67-direktivet.
Lovforslagets § 11 vedrører, hvornår et stof skal betragtes som nyt og  

 derfor undersøges med henblik på at belyse stoffets virkninger på sundheden  

 og miljøet.
Nye stoffer skal anmeldes i overensstemmelse med bestemmelserne i  

 lovens § 12.
 Ændringen i § 11, stk. 1 er en redaktionel konsekvens af, at systematikken  

 i kapitlet er revideret.
Ændringen af § 11, stk. 2 er en konsekvens af EF-domstolens afgørelse  

 vedrørende den danske anmeldeordning.
Direktivet fastsætter, at stoffer, der  

 ikke er markedsført i fællesmarkedet senest den 18. september 1981, skal  

 betragtes som nye.
 Ifølge de hidtidige danske regler var datoen for ikrafttræden af  

 Kemikalieloven, den 1. oktober 1980, skæringsdato for, hvornår stoffer  

 betragtedes som nye i Danmark.
EF-domstolens afgørelse lød på, at Danmark ved den bredere afgræsning af,  

 hvilke stoffer, der betragtes som nye, foreskriver en mere vidtgående  

 anmeldepligt end direktivet.
Som følge af dommen ændres skæringsdatoen for,  

 hvornår stoffer betragtes som nye.
Herefter er stoffer, der markedsføres  

 efter den 18. september 1981, nye stoffer.
 I EF har man imidlertid fundet det uhensigtsmæssigt og arbejdskrævende at  

 basere afgørelsen af, om et stof er nyt eller gammelt på, om stoffet har  

 været markedsført før eller efter en vis skæringsdato.
Derfor har EF-Kommissionen besluttet, at afgrænsningen mellem nye og gamle  

 stoffer fremover skal bero på, om stoffet er optaget på en særlig fortegnelse  

 over gamle stoffer.
Denne fortegnelse indeholder 100.115 stoffer og benævnes  

 EINECS (European Inventory of Existing Commercial Chemical Substances).  

 EINECS-fortegnelsen er i 1987 udkommet på engelsk, men er endnu ikke  

 offentliggjort i EF-Tidende, og derfor ikke trådt i kraft endnu.
Efter  

 offentliggørelsen af fortegnelsen i EF-Tidende vil kriteriet for, hvornår et  

 stof anses for nyt være, at stoffet ikke er optaget på fortegnelsen.
 Det foreslåede stk. 3 skal åbne mulighed for, at ministeren kan bestemme,  

 at EINECS-fortegnelsen, når denne træder i kraft, bliver grundlaget for, om  

 et stof skal anses for nyt.
 Det tidligere stk. 3 ophæves, da EF-domstolen fastslog, at denne  

 bestemmelse var i strid med direktivet.
Bestemmelsen i § 12, stk. 1 åbner mulighed for, at ministeren kan  

 fastsætte regler om, at producenter og importører af nye stoffer skal indgive  

 anmeldelse inden markedsføring.
Ifølge EF-direktivet skal et nyt kemisk stof  

 inden markedsføring anmeldes i det EF-land, hvor det er fremstillet eller  

 hvortil det importeres fra et land udenfor EF-området.
 Indholdet af bestemmelsen i den ny § 12, stk. 2 svarer til indholdet i de  

 hidtidige bestemmelser i § 12, stk. 3 og § 14.
Ifølge § 12, stk. 2 kan ministeren fastsætte, at et nyt stof først må  

 markedsføres et vist antal dage efter, at en fuldstændig anmeldelse er  

 indgivet.
Fristen vil i overensstemmelse med EF-direktivet fortsat være 45  

 dage efter indgivelsen af anmeldelsen.
Såfremt den indsendte anmeldelse er mangelfuld, kan ministeren bestemme,  

 at stoffet eller produktet først må markedsføres 45 dage efter, at de  

 manglende oplysninger er modtaget.
I forbindelse med de indledende  

 forhandlinger om en 7. ændring af direktivet overvejes det at forlænge denne  

 frist til 60 dage. 45-dages reglen er derfor ikke lovfæstet.
 Med bestemmelsen i den ny § 12, stk. 3 kan ministeren fastsætte regler om,  

 hvilke oplysninger en fuldstændig anmeldelse skal indeholde, samt om  

 anmeldelsens indhold og form.
 Bestemmelsen udtrykker af lovtekniske grunde ikke EF-direktivets  

 bestemmelser så detaljeret som tidligere, men bestemmelsen skal fortsat  

 implementere EF-direktivets bestemmelser om, hvad en fuldstændig anmeldelse  

 skal indeholde.
Anmeldelsen skal bl.a. indeholde oplysninger om stoffets navn og  

 identitet, anvendelse, metoder til stoffets påvisning, nødvendige  

 forsigtighedsforanstaltninger og eventuelle bortskaffelsesmuligheder.  

 Endvidere skal anmeldelsen indeholde oplysninger om de foretagne  

 undersøgelser vedrørende stoffets fysiske og kemiske egenskaber og mulige  

 farlige virkninger på sundheden og mulige skadelige virkninger på miljøet,  

 herunder beskrivelse af de anvendte undersøgelsesmetoder.
Endelig skal  

 anmeldelsen indeholde forslag til eventuel klassificering og mærkning, jf.  

 lovens kapitel 4.
 Ministeren kan på grundlag af de oplysninger, der er meddelt i anmeldelsen  

 stille krav om yderligere undersøgelser.
I forbindelse med de indledende forhandlinger om 7. ændring af direktivet,  

 er der overvejelser om, at anmeldelsen tillige skal ledsages af et særligt  

 oplysningsblad, jf. bemærkningerne til lovforslagets § 22 a.
Endvidere  

 foregår der løbende en ajourføring af de undersøgelsesmetoder, der ifølge  

 EF-direktivet skal benyttes ved undersøgelser af nye stoffers sundheds- og  

 miljøfarlige egenskaber.
 Bestemmelsen i den nye § 12, stk. 4 er identisk med den tidligere § 16.  

 Bestemmelsen fastsætter i overensstemmelse med EF-direktivet, at enhver  

 producent eller importør, der har anmeldt et nyt stof her i landet, skal  

 underrette ministeren om væsentlige nye oplysninger, herunder for eksempel ny  

 viden om stoffets virkning på sundhed eller miljø og nye anvendelser af  

 stoffet.
 Bestemmelsen i den nye § 12, stk. 5 indeholder en generel bemyndigelse til  

 ministeren til at fastsætte regler om indhold og omfang af anmeldeordningen.  

 Som nævnt vil ordningens indhold og omfang blive fastsat i overensstemmelse  

 med de gældende EF-regler, dvs. for tiden 6. ændring af 67-direktivet.
 Af bemærkningerne til lovforslagets § 12, stk. 1 fremgår det, at  

 EF-direktivet fastsætter, at et nyt kemisk stof inden markedsføring skal  

 anmeldes i det EF-land, hvor det er fremstillet eller hvortil det importeres  

 fra et land udenfor EF-området.
Erfaringerne med EF's anmeldeordning, der har været i kraft siden  

 september 1981, viser, at de nye stoffer fortrinsvis markedsføres i de store  

 EF-lande.
Danmark vil dog for samtlige de stoffer, der anmeldes i et af de  

 øvrige EF-lande, modtage de oplysninger, som er indeholdt i anmeldelsen, idet  

 en genpart eller et resume via EF-Kommissionen bliver tilsendt samtlige  

 medlemslande.
Ethvert medlemsland vil således selv have mulighed for at  

 reagere overfor det medlemsland, der har modtaget anmeldelsen, hvis  

 oplysningerne i anmeldelsen findes utilstrækkelige.
 Den ovenfor beskrevne procedure vil give danske myndigheder oplysninger om  

 mulige sundheds- og miljøfarer ved de nye stoffer, der markedsføres i hele  

 EF-området.
Herudover kan de danske myndigheder i medfør af de gældende  

 oplysningsregler i lovens § 42 skaffe sig overblik over, hvilke af disse  

 stoffer, der efterfølgende markedsføres i Danmark.
De danske oplysningsregler  

 i § 42 anfægtes ikke af dommen, idet domstolen udtaler, at sådanne  

 oplysningsordninger ikke strider mod direktivet, sålænge oplysningsordningen  

 ikke gøres til en betingelse for markedsføring.
Ministeren kan endvidere i overenstemmelse med direktivet fastsætte  

 undtagelser fra anmeldeordningen.
Det drejer sig f.eks. om visse stoffer til  

 forsknings- og analyseformål samt visse polymere.
 §§ 13-15 ophæves, idet indholdet af bestemmelserne er samlet i  

 bemyndigelsesbestemmelserne i § 12, jf. § 12, stk. 5.
 §§ 17 og 18 ophæves som en konsekvens af EF-domstolens afgørelse  

 vedrørende de danske anmelderegler.
Til nr. 11 og 12 Ad § 20 Begrundelsen for ændringen af § 20, stk. 2, er, at det i lighed med, hvad  

 der er opført i forbindelse med anmeldereglerne, jf. bemærkningerne til §§ 11  

 og 12, findes mest hensigtsmæssigt at udforme bestemmelserne om  

 klassificering i fareklasser som en bemyndigelsesbestemmelse.
Dette muliggør,  

 at ministeren løbende kan ajourføre betegnelsen for gældende fareklasser med  

 EF-direktiverne herom.
Til nr. 13-15 Ad § 22 I § 22 er der foretaget mindre ændringer.
Således er der åbnet mulighed  

 for, at der kan fastsættes regler om, at kemiske stoffer og produkter kan  

 mærkes på anden måde end med den i § 22, stk. 1, nævnte faremærkning.  

 Baggrunden for denne ændring er overvejelser i EF om at indføre en særlig  

 mærkning, som angiver, at stoffer og produkter, som endnu ikke er  

 tilbundsgående undersøgt, mærkes med en oplysning herom.
 Desuden er der med den ændrede formulering af § 22, stk. 4 skabt hjemmel  

 til, at der kan fastsættes regler om, at emballage skal være forsynet med  

 følbar advarselsmærkning.
 Den regel, der tidligere fandtes i § 22, stk. 4, om mærkning af andre end  

 de i § 3 nævnte kemiske stoffer og produkter, findes nu i stk. 5 til § 22.  

 Bestemmelsen er omformuleret i overensstemmelse med den sprogbrug, som er  

 gennemført i lovforslaget, jf. bemærkningerne til § 30.
 Betegnelsen for »andre end de i § 3, stk. 2, nævnte produkter, der  

 indeholder kemiske stoffer« er herefter »varer«.
Til nr. 16 Ad § 22 a Bestemmelsen i § 22 a giver mulighed for, at kemiske stoffer, produkter og  

 varer, der indeholder eller afgiver et kemisk stof eller produkt, ved salg  

 skal være ledsaget af et oplysningsblad.
 Oplysningsbladet skal være et supplement til den advarselsetiket på  

 emballagen, som farlige kemiske stoffer og produkter skal være forsynet med,  

 jf. lovens kapitel 4. Advarselsetiketten giver forbrugeren eller  

 arbejdstageren en ganske kortfattet information om stoffets eller produktets  

 sundhedsfarlige egenskaber og om evt. sikkerhedsforskrifter ved opbevaring  

 eller brug.
 Bestemmelsen om oplysningsblad er nødvendig for at implementere  

 EF-direktiv af 7. juni 1988 om tilnærmelse af medlemsstaternes lovgivning om  

 klassificering, emballering og etikettering af farlige produkter, hvori en  

 sådan mere udbygget informationsordning fastsættes.
 Bemyndigelsen i § 22 a tager sigte på gennemførelsen af direktivbundne  

 krav om sådanne oplysningsblade.
 På oplysningsbladet kan der gives oplysninger om sikkerhedsforskrifter og  

 anvisninger på bortskaffelse, samt oplysninger om sammensætning af produktet  

 eller varen, samt om stoffets, produktets eller varens sundheds- og  

 miljøfarlige egenskaber.
 For så vidt angår reglerne om hjemmelen til at fastsætte krav om bindende  

 brugsanvisninger i § 30 a, skal det bemærkes, at et eventuelt krav om  

 oplysningsblade efter § 22 a og et eventuelt krav om brugsanvisning efter §  

 30 a i forbindelse med samme stof, produkt eller vare vil blive udformet som  

 krav, som kan opfyldes ved et dokument.
 Den nærmere udformning af disse oplysningsblade vil blive fastlagt ved  

 forhandling mellem EF-landene.
Til nr. 17 Ad kapitel 5 Reglerne i kapitel 5 er i det store og hele videreført uændret fra  

 Giftloven fra 1961 (Lov om gifte og sundhedsfarlige stoffer). I forbindelse  

 med denne revision af Kemikalieloven har man fundet det hensigtsmæssigt at  

 foretage en omredigering af dette kapitel med henblik på at tilvejebringe en  

 klarere og mere overskuelig systematik i reglerne.
Indholdsmæssigt er  

 reglerne i det væsentlige uændrede i forhold til tidligere.
Ad § 24 Bestemmelserne i § 24, stk. 1, fastslår, at meget giftige og giftige  

 stoffer og produkter som hovedregel kun kan sælges mod rekvisition.
Kun til  

 den kreds af virksomheder, institutioner og personer, der er nævnt i § 25,  

 stk. 1, kan disse stoffer sælges uden rekvisition.
 Hovedsigtet med rekvisitionsordningen er som hidtil at kontrollere og  

 begrænse salget af disse giftige stoffer og produkter til private.
 Rekvisitionsordningen beskrives nærmere i stk. 2 til 5.
Ad § 25 I § 25, stk. 1, beskrives de virksomheder, institutioner og personer, som  

 uden rekvisition kan købe meget giftige og giftige stoffer og produkter.  

 Denne kreds af virksomheder mv. er den samme som den, der efter de gældende  

 regler kan købe disse gifte uden rekvisition.
For fremstillingsvirksomheder  

 opretholdes pligten til at give meddelelse til Arbejdstilsynet.
I § 25, stk. 2 er som en ny bestemmelse indsat en hjemmel til at  

 miljøministeren efter forhandling med arbejdsministeren kan fastsætte nærmere  

 regler om meddelelsen til Arbejdstilsynet.
Det kan herunder fastsættes, at  

 meddelelsen skal fornyes med visse mellemrum.
 En-gros virksomheder skal fortsat efter stk. 1 give meddelelse til  

 Miljøstyrelsen som betingelse for at kunne købe gifte.
 Forhandlere eller sælgere til private skal som hidtil indhente tilladelse  

 fra Miljøstyrelsen til salg af gifte.
Ad § 26 Bestemmelserne i den ny § 26 svarer til reglerne i den hidtil gældende §  

 28.
Ad § 27 § 27, stk. 1 svarer til den hidtil gældende § 29.
 I § 27, stk. 2, åbnes der mulighed for at fastsætte regler om, at visse  

 nærmere angivne gifte skal være undtaget fra rekvisitionsordningen, hvor en  

 sådan undtagelse findes sundheds- og miljømæssigt ubetænkelig.
 Omvendt åbner stk. 3 mulighed for at inddrage andre kemiske stoffer og  

 produkter end gifte under rekvisitionsordningen, hvis dette er særligt  

 begrundet i hensynet til at forebygge sundhedsfare eller miljøskade i  

 forbindelse med privates brug af sådanne stoffer og produkter.
 Bestemmelsen i § 27, stk. 3 suppleres således af den ny bestemmelse i § 30  

 a, som åbner mulighed for at kræve rekvisition i forbindelse med  

 erhvervsmæssig anvendelse af miljø- og sundhedsmæssigt betænkelige stoffer,  

 jf. bemærkningerne hertil.
Ad §§ 28 og 29 Disse bestemmelser ophæves.
 Bestemmelserne i den hidtil gældende § 28 er overført til den ny § 26.
 Bestemmelsen i den hidtil gældende § 29 er overført til den ny § 27, stk.  

 1.
Til nr. 18 Ad § 30 Den oprindelige bestemmelse i § 30 fra 1980 udbyggede og videreførte  

 reguleringsmulighederne efter Miljøbeskyttelsesloven, Giftloven og  

 Bekæmpelsesmiddelloven.
Den dagældende § 30 var meget bredt formuleret, idet den fastslog, at der  

 kunne gribes ind med forbud mod salg, import og anvendelse af et kemisk stof,  

 når dette var nødvendigt for at sikre, at stoffet ikke indebar fare for  

 sundheden eller medførte skade på miljøet.
Der henvises til bemærkningerne  

 til den oprindelige § 30 (jf.
Folketingstidende 1978/79, tillæg A, spalte  

 1412).
 I forbindelse med lovændringen i 1987 blev der foretaget en redaktionel  

 ændring af bestemmelsen og dennes systematik, idet det blev præciseret, at  

 varer, som indeholder eller afgiver sundshedsfarlige eller miljøskadelige  

 stoffer, kan reguleres efter bestemmelsen i § 30.
Ordet »vare« eller »varer« er foretrukket som fælles  

 begreb frem for ord som »præparat«, »produkt« eller  

 »artikel«, fordi lovens hovedvirkemidler har været - og fortsat vil  

 være - forskellige former for reguleringer af salg og import.
Valget af ordet  

 »vare« betyder imidlertid ikke, at reguleringer efter loven alene  

 tager sigte på regulering af salg eller import af sådanne varer.
Formålet med  

 salgs- eller importbegrænsninger efter loven kan være at begrænse anvendelse  

 og forekomst af kemiske stoffer og produkter.
Anvendelsen af kemiske stoffer  

 og produkter eller af andre varer, der indeholder eller afgiver kemiske  

 stoffer eller produkter, kan desuden være selvstændigt reguleret.
 Kerneområdet inden for den varegruppe, som er omfattet af loven, er  

 fortsat de kemiske stoffer og kemiske produkter, således som de er defineret  

 i lovens § 3. Herudover omfatter loven kun de varer, som indeholder eller  

 afgiver kemiske stoffer eller produkter.
 Det bemærkes, at det er en betingelse for at foretage umiddelbart  

 strafsanktionerede salgs- og anvendelsesbegrænsninger af andre varer end  

 kemiske stoffer eller kemiske produkter, at den enkelte vare eller varegruppe  

 er identificeret ved gængs handelsnavn eller -betegnelse.
Erfaringen med lovens administration har vist, at der er behov for at  

 kunne regulere andet end identificerede og navngivne enkeltstoffer.
Den  

 ændrede formulering af § 30 i dette lovforslag åbner derfor mulighed for, at  

 der kan ske en regulering ikke alene af navngivne stoffer, men også af  

 stoffer med visse nærmere angivne egenskaber.
 Baggrunden for denne ændring er erkendelsen af, at reguleringer af et  

 enkelt navngivet stof indebærer en mulighed for, at der ukontrolleret kan  

 foretages en udskiftning af det regulerede stof med andre stoffer, som har  

 samme farlige egenskaber, men som ikke i kemisk forstand er nøjagtig identisk  

 med det forbudte eller regulerede stof.
Behovet for en sådan bredere regulering af kemiske stoffer og produkter er  

 erkendt i international sammenhæng.
EF har således anvendt denne  

 reguleringsmetode i to direktiver.
Det drejer sig om forslag til 8. ændring  

 af EF-direktivet om indbyrdes tilnærmelse af medlemsstaternes bestemmelser om  

 begrænsning af markedsføring og anvendelse af visse farlige stoffer og  

 præparater.
Endvidere er princippet anvendt i EF-direktivet om indbyrdes  

 tilnærmelse af medlemsstaternes sikkerhedskrav til legetøj.
 Ændringen i § 30 er derfor også nødvendig for at kunne gennemføre disse  

 direktivbestemmelser i medfør af Kemikalieloven.
 Bestemmelsen åbner således nu mulighed for at regulere bestemte navngivne  

 kemiske stoffer eller produkter, herunder sådanne stoffer eller produkter,  

 som er indeholdt i eller afgives fra en vare.
Bestemmelsen åbner herudover mulighed for at regulere kemiske stoffer og  

 produkter med nærmere angivne egenskaber.
Ved nærmere angivne egenskaber  

 forstås i første række klassificeringskriterier eller fareklasse.
Herudover  

 kan der være tale om let konstaterbare kemiske eller fysisk-kemiske  

 egenskaber ved stoffet eller produktet, som f.eks. dettes kogepunkt.
Ved valg  

 af andre end de nævnte egenskaber til identifikation af de omfattede stoffer  

 eller produkter vil det være en forudsætning, at der er tale om egenskaber,  

 som producenten eller importøren ligger inde med oplysninger om, eller  

 sådanne egenskaber, som producenten eller importøren må formodes at kunne få  

 oplyst uden betydelige omkostninger.
De pågældende egenskaber forudsættes  

 angivet så præcist og måleligt, at der ikke skabes uvished om reguleringens  

 omfang.
 Denne måde at regulere kemiske stoffer, produkter og varer på, giver  

 producenter og importører bedre mulighed for at sikre sig, at de pågældende  

 stoffer, produkter og varer er i overensstemmelse med de fastsatte krav.  

 Samtidig indebærer denne reguleringsform en administrativ forenkling for  

 myndighederne, idet der ikke i forbindelse med sådanne reguleringer løbende  

 skal foretages suppleringer af lister over de uønskede stoffer eller  

 produkter.
 Reguleringer efter Kemikalieloven vil fortsat basere sig på veldefinerede  

 og navngivne stoffer og stofgrupper i det omfang, hvor en sådan  

 reguleringsform må anses for praktisk og relevant.
Bestemmelsen i § 30, stk. 3 åbner mulighed for, at man kan begrænse  

 anvendelsen af en vare, der indeholder eller afgiver kemiske stoffer eller  

 produkter, til de områder, hvor varen er teknologisk nødvendig.
Det bemærkes  

 dog, at det, i modsætning til salgs- eller anvendelsesbegrænsninger efter §  

 30 c, ikke er nogen nødvendig betingelse, at der findes varer, der kan  

 erstatte de regulerede.
 Bestemmelsen i § 30, stk. 3, tænkes f.eks. anvendt til at forbyde salg til  

 private af visse varer, der indeholder eller afgiver kemiske stoffer eller  

 produkter.
Til nr. 19 Ad § 30 a Bestemmelsen i § 30 a giver mulighed for at kræve, at visse stoffer,  

 produkter eller varer, der indeholder eller afgiver kemiske stoffer eller  

 produkter, skal være ledsaget af en brugsanvisning.
 De nuværende bestemmelser i Kemikalieloven giver kun begrænsede muligheder  

 for på emballagen at give anvisninger for brug m.m.
Efter bestemmelsen kan der stilles krav om, at der i brugsanvisningen  

 gives anvisninger om brug, opbevaring eller bortskaffelse af stoffet,  

 produktet eller varen.
Der kan stilles krav om godkendelse af  

 brugsanvisningen.
 Den nye bestemmelse åbner mulighed for, at der med bindende virkning for  

 brugerne kan stilles krav til håndtering, opbevaring og bortskaffelse af  

 miljøfarlige stoffer, produkter eller varer.
Efter Arbejdsmiljølovgivningen kan der stilles krav om leverandør- og  

 arbejdsgiverbrugsanvisninger for farlige stoffer eller produkter, der  

 anvendes erhvervsmæssigt.
Disse brugsanvisninger tager dog ikke sigte på  

 beskyttelsen af det ydre miljø. Bestemmelsen i § 30 a supplerer derfor disse  

 regler efter Arbejdsmiljølovgivningen.
 Den nærmere udformning af kravene vil blive forhandlet og samordnet med de  

 berørte myndigheder og organisationer.
Ad § 30 b Bestemmelsen i den ny § 30 b åbner mulighed for, at der kan fastsættes  

 regler om, at salg af bestemte kemiske stoffer og produkter kun må ske mod  

 rekvisition.
En sådan rekvisitionspligt tænkes kun iværksat, når hensynet til  

 forebyggelse af sundhedsfare eller miljøskade gør dette særligt begrundet, og  

 kun i forbindelse med salgs- eller anvendelsesreguleringer efter § 30.  

 Rekvisitionskravet kan knytte sig til, at salg kun kan ske til visse bestemte  

 anvendelsesformål eller, at salg kun kan ske til en nærmere bestemt kreds af  

 erhvervsmæssige brugere af de pågældende stoffer og produkter.
Som det  

 fremgår af bestemmelsens ordlyd, forudsættes rekvisitionspligt kun  

 undtagelsesvis at blive fastsat og kun i forbindelse med visse typer af  

 erhvervsmæssigt brug af sådanne stoffer og produkter.
Herved adskiller reglen  

 sig fra den tilsvarende rekvisitionsordning i kapitel 5, som retter sig til  

 private.
 Rekvisitionspligten kan tænkes pålagt i tilfælde, hvor det f.eks. af  

 miljømæssige grunde skønnes væsentligt at kontrollere distributionen af visse  

 særligt betænkelige stoffer og produkter.
 Rekvisitionsordningen efter § 30 a forudsættes administeret af den  

 myndighed, der efter Miljøbeskyttelseslovens kapitel 7, fører tilsyn med de  

 pågældende virksomheder i samarbejde med andre relevante myndigheder, jf.  

 bemærkningerne til § 46. Rekvisitionsordningen forudsættes herved indpasset i  

 det eksisterende miljøtilsyn som et supplerende styringsmiddel.
Ad § 30 c Bestemmelsen i § 30 c sammenkæder Kemikalieloven med den øvrige lovgivning  

 vedrørende miljøbeskyttelsen.
Formålet med bestemmelsen er at åbne mulighed  

 for at anvende den voksende viden om kemiske stoffer og produkter i det  

 forebyggende arbejde for at forhindre unødig forurening af omgivelserne,  

 bl.a. gennem øget anvendelse af renere teknologi.
Bestemmelsen omfatter den  

 samme kreds af stoffer, produkter og varer, som er omfattet af § 30, jf.  

 bemærkninger hertil.
Mens § 30 sigter på at forebygge skade på miljøet og fare for sundheden,  

 sigter § 30 c på at regulere forbruget af stoffer, produkter m.v., der på den  

 ene side ikke i sig selv antages at give anledning til miljøskade eller  

 sundhedsfare, men på den anden side heller ikke kan antages at være  

 miljømæssigt ubetænkelige.
Behovet herfor udspringer af, at mange små bidrag  

 af stoffer, der ikke isoleret betragtet giver anledning til større  

 betænkeligheder, dog samlet kan indebære en negativ påvirkning af den  

 økologiske balance i naturen eller af menneskers levevilkår.
 Indsættelsen af den ny § 30 c følger af den kredsløbsbetragtning af  

 kemiske stoffer og produkter, som er fremhævet i den ændrede  

 formålsbestemmelse i § 1. Uanset, at indgrebsniveauet efter den gældende § 30  

 kan ændre sig under hensyn til den teknologiske og videnskabelige viden, som  

 begrunder, hvad der på et givet tidspunkt må anses for sundhedsfarligt eller  

 miljøskadeligt, jf. bemærkningerne til § 1, findes det rimeligt at fremhæve,  

 at indgrebsmulighederne efter § 30 ikke udtømmer det behov, der ud fra en  

 miljømæssig helhedsbetragtning kan være for at begrænse den kemiske  

 forurening.
 Med indførelsen af § 30 c markeres en grænse mellem de indgreb, som må  

 anses for tvingende under hensyntagen til sundhedsfare eller miljøskade, og  

 de indgreb som må anses for miljømæssigt velbegrundede ud fra en  

 helhedsbetragtning, idet der herved sker en nedbringelse af forureningen ud  

 fra en samlet betragtning.
Det understreges således ved lovændringen, at reguleringer efter § 30  

 forudsætter, at der foreligger kvalificerede sundheds- eller miljømæssige  

 betænkeligheder ved forekomsten eller anvendelsen af de pågældende stoffer  

 eller produkter.
Er disse kvalificerende betingelser ikke til stede, må  

 eventuelle indgreb vurderes ud fra rammerne og betingelserne i § 30 c.
 Den konkrete afgræsning mellem området for § 30 og området for § 30 c må  

 løbende fastlægges gennem forhandlinger mellem de berørte organisationer og  

 myndigheder, jf. lovens § 9, i forbindelse med fastsættelsen af de konkrete  

 reguleringer.
 Bestemmelsen åbner mulighed for, at der kan ske en forenkling og  

 modernisering af reguleringen af virksomhedernes kemikalieanvendelse.  

 Bestemmelsen muliggør, at der kan ske en regulering af anvendelsen af kemiske  

 stoffer og produkter m.v., som i dag reguleres fra sag til sag, f.eks. i  

 forbindelse med behandling af sager efter Miljøbeskyttelseslovens kapitel 5.
 I det omfang bestemmelsen tages i anvendelse vil den således kunne danne  

 grundlag for en forenkling af bilaget til Miljøbeskyttelsesloven, således at  

 antallet af virksomheder, der omfattes af dette kan nedbringes.
 Med hensyn til de af bestemmelsen omfattede varer, der indeholder eller  

 afgiver kemiske stoffer eller produkter samt med hensyn til mulighederne for  

 at regulere kemiske stoffer eller produkter med nærmere angivne egenskaber  

 henvises der til bemærkningerne til § 30.
I bestemmelsens stk. 2 og 3 er opregnet de nærmere betingelser for, at en  

 regulering efter § 30 c kan bringes i anvendelse.
Anvendelsen af bestemmelsen  

 forudsætter:
- at det godtgøres, at der findes egnede alternativer - at alternativerne umiddelbart i væsentlig grad begrænser forureningen i  

 forbindelse med fremstillingen, brugen eller bortskaffelsen af de pågældende  

 stoffer, produkter eller varer, eller at de i øvrigt i væsentlig grad  

 forbedrer mulighederne for anvendelse af renere teknologi.
 - at det godtgøres, at anvendelsen af alternative stoffer, produkter,  

 varer eller metoder kan ske uden væsentlige samlede meromkostninger for  

 virksomhederne og forbrugerne.
 Ved alternativer til anvendelse af miljømæssigt uønskede kemiske stoffer  

 og produkter forstås her, såvel anvendelse af andre mindre betænkelige  

 stoffer eller produkter, som anvendelse af andre fremstillingsmetoder, der  

 måske slet ikke indebærer anvendelse af kemiske stoffer.
Ved vurderingen af omkostningerne lægges de samlede omkostninger til  

 grund.
Det vil sige inklusive de omkostninger, som overholdelse af gængse  

 normer for beskyttelse af omgivelser og medarbejdere indebærer, jf. i øvrigt  

 det tilsvarende princip i lovens § 35 om alternativvurdering af  

 bekæmpelsesmidler.
 I denne lov forstås ved anvendelse af princippet om renere teknologi alene  

 krav til ændret anvendelse af eller erstatning af kemiske stoffer, produkter  

 m.v., som direkte eller indirekte bevirker en nedsættelse af påvirkningen af  

 miljøet, jf. bemærkningerne til § 1. Renere teknologi i form af direkte krav  

 til ændrede anlæg hører således under miljøbeskyttelseslovens område.
Vurderingen af miljøpåvirkningen tager sit udgangspunkt i en vares samlede  

 produktkredsløb fra råvare over produktion og forbrug, herunder forbrug i  

 husholdninger, til endelig affaldsbortskaffelse.
Det er således nedsættelsen  

 af den samlede miljøpåvirkning af det eller de pågældende stoffer, der danner  

 udgangspunktet for vurderingen af, om der er tale om renere teknologi.
 F.eks. vil brug af et mindre forurenende rengøringsmiddel i husholdninger  

 falde ind under denne lovs begreb om renere teknologi.
 Tilsvarende vil nedsættelsen af en vares indhold af kemiske stoffer, der  

 senere i forbindelse med affaldsbortskaffelse frigives til miljøet og giver  

 anledning til forurening, være omfattet af lovens begreb om renere teknologi.  

 Det er naturligvis herved en forudsætning, at forureningen med det pågældende  

 kemiske stof i forbindelse med produktion af varen, ikke øges tilsvarende.
Som eksempel kan nævnes plastmaterialet PVC.
Dette materiale antages at  

 give problemer i forbindelse med affaldsforbrændingen, idet der herved dannes  

 saltsyre, som udsendes til luften.
PVC anvendes blandt andet til en række  

 plastemballager.
Såfremt PVC kan erstattes af andre materialer, som er mindre  

 miljømæssigt betænkelige, kan bestemmelsen i § 30 c finde anvendelse.
Det er  

 dog en forudsætning, at erstatningsmaterialet opfylder samme funktionskrav og  

 ikke indebærer en væsentlig fordyrelse af emballagen.
 Der vil ligeledes kunne være tale om at anvende bestemmelsen til at  

 regulere kemiske stoffer, produkter m.v., som kan give anledning til andre  

 typer af affaldsproblemer.
 Det kan ikke pålægges producenter eller importører at fremskaffe de  

 nødvendige oplysninger til brug for vurderingen af om, der er grundlag for at  

 bringe bestemmelsen i anvendelse.
 Producenten eller importøren er alene forpligtet til at bidrage med de  

 oplysninger, som følger af lovens almindelige oplysningspligt, jf. kapitel 8.  

 Der er derfor samtidig stillet forslag om en ny § 30 d, der hjemler, at der  

 kan ydes tilskud til udvikling og sammenstilling af den nødvendige  

 dokumentation.
En anvendelsesbegrænsning efter § 30 c indebærer ikke nødvendigvis, at  

 alle anvendelser af et givet stof eller produkt m.v. forbydes eller  

 begrænses.
Bestemmelsen åbner mulighed for, at en anvendelsesbegrænsning kan  

 indskrænkes til visse områder eller formål.
Herved kan indsatsen koncentreres om de anvendelser, der vejer tungest  

 miljømæssigt set.
Afgørelsen af, hvilke anvendelser, der skal reguleres,  

 træffes i hvert enkelt tilfælde på grundlag af en vurdering af muligheden for  

 at erstatte de pågældende stoffer m.v., herunder de økonomiske forhold i  

 denne forbindelse.
 En sådan formåls- eller områdebestemt anvendelsesbegrænsning vil især  

 kunne komme på tale i forbindelse med forskellige industrielle anvendelser.
Ved fastsættelse af begrænsninger i virksomheders anvendelse af kemiske  

 stoffer, produkter m.v. vil hovedreglen være, at disse begrænsninger  

 fastsættes i form af generelle regler.
Der er imidlertid tillige mulighed for  

 at fastsætte anvendelsesbegrænsninger i form af konkrete afgørelser.
Når  

 denne mulighed er medtaget, er det for de tilfælde, hvor begrænsningerne kun  

 vil vedrøre en enkelt eller ganske få virksomheder, og en sådan fremgangsmåde  

 derfor administrativt vil være betydeligt enklere.
 Uanset om anvendelsesbegrænsninger efter § 30 c fastsættes i generelle  

 regler eller undtagelsesvis i konkrete afgørelser vil reguleringen ske i tæt  

 samarbejde med de berørte virksomheder og deres organisationer.
 Gennemførelsen af reguleringer ud fra princippet om renere teknologi  

 stiller særlige krav om, at den nødvendige teknologiske viden og erfaring,  

 som findes i industrien, inddrages i en tidlig fase.
 Hertil kommer, at der naturligvis ved udstedelsen af regler efter § 30 c  

 på sædvanlig måde vil finde forhandling sted med de berørte myndigheder og  

 organisationer inden reguleringer gennemføres, jf. lovens § 9. Tilsvarende  

 vil der i forbindelse med reguleringer i form af konkrete afgørelser, hvor  

 denne reguleringsform findes mest hensigtsmæssig, jf. ovenfor, ske en  

 inddragelse af berørte virksomheder og organisationer efter reglerne om  

 partshøring.
Ad § 30 d Bestemmelsen giver hjemmel til at yde tilskud til forsknings-, udrednings-  

 og udviklingsprojekter indenfor Kemikalielovens område som led i det  

 forebyggende arbejde med miljøbeskyttelse.
Tilskudsordningen etableres med  

 henblik på at tilvejebringe det nødvendige beslutningsgrundlag for  

 reguleringer efter lovens kapitel 6.
 § 30 d skal ses i nøje sammenhæng med bestemmelserne i §§ 30, 30 c og 31.  

 I alle tilfælde påhviler der myndighederne en undersøgelsesforpligtelse, der  

 normalt ikke vil kunne opfyldes, medmindre der samtidig er mulighed for at  

 yde tilskud til projekter, der skal tilvejebringe vurderingsgrundlaget.
 Bestemmelsens stk. 1 vedrører undersøgelser vedrørende virkninger af  

 stoffer, produkter m.v. på miljøet, og stk. 2 vedrører undersøgelser af  

 alternative stoffer, produkter, varer og metoder.
Midlerne til forskning, undersøgelser og udvikling vil blive anvendt til  

 tilskud til offentlige og private virksomheder, institutter m.v.
Det er  

 forudsat, at projekter som hovedregel igangsættes på baggrund af  

 myndighedernes initiativer indenfor områder, hvor det er af betydning at tage  

 stilling til, om der er behov for eller grundlag for at gennemføre  

 regulering.
Dette bør imidlertid ikke hindre, at virksomheder m.v. - indenfor  

 det område, der omfattes af stk. 2 - kan søge tilskud til selvstændigt  

 formulerede projekter.
 Tilskud til gennemførelse af undersøgelser efter stk. 1 er navnlig  

 foreslået med henblik på overvejelser vedrørende eventuel anvendelse af § 30.  

 De undersøgelser, der kan ydes tilskud til efter denne bestemmelse, vedrører  

 virkningen af kemiske stoffer, produkter m.v. på mennesker og miljø.
Undersøgelserne går betydeligt videre end de undersøgelser, der er  

 nødvendige med henblik på at kunne foretage klassificering af stoffer, idet  

 det ikke alene er de pågældende stoffers m.v. sundheds- og miljøskadelige  

 egenskaber, der skal undersøges.
Det skal også undersøges, om stoffet m.v.  

 tilføres omgivelserne på en sådan måde, at mennesker og miljø udsættes for  

 sundhedsfare eller miljøskade.
Dette skyldes, at det normalt vil være en  

 betingelse for anvendelse af § 30, at såvel de i stoffet m.v. iboende  

 egenskaber, som den måde de tilføres omgivelserne på, tilsiger en sådan  

 regulering.
 Endelig kan der være tale om, at foreliggende oplysninger, der har ligget  

 til grund for en klassificering, skal revurderes i forbindelse med  

 beslutninger om anvendelse af § 30.
 Tilskud til gennemførelse af undersøgelser efter stk. 2 er foreslået med  

 henblik på overvejelser vedrørende eventuel anvendelse af § 30 c.
Her stilles der krav om, at det kan godtgøres, at alternative stoffer,  

 produkter, varer eller metoder kan erstatte eksisterende stoffer, produkter  

 eller varer til bestemte anvendelsesområder.
Desuden er det en betingelse, at  

 alternativerne i væsentlig grad forbedrer mulighederne for renere teknologi i  

 forbindelse med fremstillingen eller brugen, eller begrænser problemer i  

 forbindelse med affaldsbortskaffelsen.
Det skal endvidere godtgøres, at en erstatning af et stof m.v. ikke giver  

 anledning til væsentlig højere omkostninger.
Også her påhviler det  

 myndighederne og ikke industrien at tilvejebringe det fornødne grundlag.
 Der vil normalt ikke være mulighed at belyse disse forhold uden, at  

 myndighederne gennemfører egne undersøgelser m.v.
 Sådanne undersøgelser m.v. kan omfatte indhentning af viden fra udlandet  

 vedrørende alternative metoder, stoffer, produkter eller varer.
 Endvidere kan de omfatte vurdering af miljømæssige forhold i forbindelse  

 med eksisterende og alternative stoffer m.v. samt forsknings- og  

 udviklingsarbejder med henblik på at tilvejebringe eller forbedre  

 alternativer.
Endelig vil det ofte være nødvendigt at undersøge, om alternativer kan  

 bringes til at virke efter hensigten under industrielle forhold.
Det vil  

 derfor i mange tilfælde være nødvendigt som beslutningsgrundlag at have  

 demonstrationsanlæg i industriel målestok under gængse industrielle forhold.  

 Der vil derfor også være behov for at kunne yde tilskud til etablering af de  

 nødvendige anlæg i industriel skala til virksomheder, der indvilger i at  

 stille sig til rådighed som demonstrationsvirksomheder, som en del af  

 dokumentationen for alternativer, herunder som dokumentation vedrørende  

 produktivitet og økonomiske forhold.
Med hensyn til størrelsen af tilskud, vil indhentning af viden, udredning  

 samt forsknings- og udviklingsarbejder kunne finansieres med indtil 100 % af  

 udgifterne, mens demonstrationsanlæg i industriel målestok vil kunne  

 finansieres med indtil 75 % af anlægsudgifterne.
Det findes ikke  

 hensigtsmæssigt på forhånd at fastsætte faste, generelle tilskudsprocenter,  

 idet såvel den udførendes egen interesse i projektet, graden af  

 almennyttighed i projektet samt den risiko, den udførende løber ved  

 projektets gennemførelse, bør spille en rolle for tilskudets størrelse.
Disse  

 vurderinger bør foretages i hvert enkelt tilfælde.
Miljøministeren kan efter stk. 3 fastsætte nærmere regler om ydelse af  

 tilskud.
Tilskudsmidlerne vil blive administreret af Rådet vedrørende  

 genanvendelse og mindre forurenende teknologi, nedsat i henhold til § 10 b i  

 lov nr. 297 af 8. juni 1978 om genanvendelse og begrænsning af affald, som  

 ændret ved lov nr. 253 af 23. maj 1984.
Begrundelsen for at henlægge administrationen af tilskudsordningen til  

 dette råd er, at man herved vil sikre den nødvendige koordination til den  

 eksisterende tilskudsordning på genanvendelsesområdet samt til  

 udviklingsprogrammet for renere teknologi.
Det foreslås, at Miljøstyrelsen  

 varetager de sekretariatsmæssige opgaver i forbindelse med administrationen  

 af tilskud.
Tilskud efter bestemmelsen vil være skattepligtige.
Det forudsættes, at  

 den del af en tilsagnsramme, der ikke er udnyttet i et finansår, vil kunne  

 overføres til et følgende finansår.
Der søges ikke ved lovens vedtagelse afsat midler til tilskudsordningen  

 efter § 30 d.
Disse vil senere blive søgt afsat på forslag til finanslov  

 eller på et aktstykke.
Til nr. 20 Ad § 31 Bestemmelsen præciseres således, at det tydeligt fremgår, at  

 sammensætningskrav kan udformes efter samme princip, som anvendes i § 30.
Til nr. 21 Ad § 32 a Bestemmelsen åbner mulighed for, at ministeren kan påbyde en importør  

 eller producent at tilbagekalde et kemisk stof eller produkt eller en vare,  

 der indeholder eller afgiver et kemisk stof eller produkt, fra forhandlere og  

 brugere.
 Det er en betingelse for at påbyde en sådan tilbagekaldelse, at det  

 pågældende stof eller produkt eller den pågældende vare kan medføre alvorlig  

 fare for sundheden eller alvorlig skade på miljøet, uden at betingelserne for  

 at påbyde en sådan tilbagekaldelse ud fra rene nødretssynspunkter behøver at  

 være opfyldt.
Det er herudover en betingelse, at der senest samtidig med påbudet om  

 tilbagekaldelse nedlægges forbud mod salg eller anvendelse af stoffet,  

 produktet eller varen efter § 30 eller § 38 i loven.
Tilbagekaldelse af en  

 godkendelse efter § 38, stk. 2, indebærer et forbud mod salg, som altid bør  

 udløse et krav om, at det pågældende produkt kaldes tilbage fra forhandlere  

 og brugere efter § 32 a.
Forhandlere og brugere af et kemisk stof eller  

 produkt eller en vare, som tilbagekaldes efter denne bestemmelse, har pligt  

 til at aflevere stoffet, produktet eller varen til producenten eller  

 importøren efter dennes anvisning.
Producenten eller importøren godtgør forhandlere og brugere den pris, der  

 er betalt for det tilbageleverede samt udgifterne i forbindelse med  

 afleveringen.
Eventuel erstatning for afledede tab afgøres af domstolene  

 efter de almindelige erstatningsretlige regler.
Ad § 32 b Bestemmelsen giver mulighed for, at der fastsættes regler om  

 gebyrfinansiering af udgifterne til administration, tilsyn og kontrol med de  

 salgs- og anvendelsesreguleringer, som kan fastsættes i medfør af lovens  

 kapitel 6.
 Bestemmelsen er således parallel til gebyrbestemmelsen i § 36, som  

 vedrører godkendelsespligtige bekæmpelsesmidler.
En eventuel gebyrfastsættelse efter den ny regel i § 32 b forudsættes ikke  

 at ske generelt, men i forbindelse med fastsættelsen af de konkrete  

 reguleringer på forskellige anvendelsesområder.
Etableringen af  

 gebyrordninger vil således blive forhandlet med de berørte brancher og  

 organisationer samtidig med fastsættelsen af sådanne reguleringer.
Til nr. 22 Ad § 33 Ændringen af § 33, stk. 2, 3 og 4, er en korrektion af visse korrekturfejl  

 ved tilblivelsen af lov nr. 285 af 13. maj 1987, jf. lovbekendtgørelse nr.  

 574 af 26. august 1987.
Til nr. 23 Ad § 36.
 Ordet »afgift« ændres til »gebyr« i overensstemmelse  

 med den i loven anvendte terminologi.
Til nr. 24-25 Ad § 38 d Bestemmelsen giver mulighed for at fastsætte regler om, at producenter og  

 importører af kemiske produkter og andre varer, som indeholder eller afgiver  

 kemiske stoffer, skal ligge inde med dokumentation for, at produktet eller  

 varen opfylder de krav, som måtte være fastsat i medfør af kapitel 6.
 Denne egenkontrol-forpligtelse gælder således kun for kemiske produkter og  

 varer, som er reguleret efter kapitel 6.
 De nærmere krav til dokumentationens indhold kan fastsættes med hjemmel i  

 stk. 2. Ved fastsættelsen af disse krav vil der blive lagt vægt på at sikre,  

 at internationale standarder og normer så vidt muligt lægges til grund for  

 dokumentationskravene, således at der ikke lægges unødige hindringer for  

 samhandelen.
 Egenkontrol-forpligtelsen i § 38 d er en udbygning af den såkaldte  

 selvvurderingspligt, som følger af lovens § 10, stk. 1, og § 19.
 Princippet om, at producenter og importører skal føre egenkontrol med  

 kemiske produkter og varer med kemiske egenskaber, er nødvendigt, hvis der  

 skal føres et tidssvarende tilsyn med sådanne stoffer og produkter.  

 Myndighedstilsynet på dette område må nødvendigvis indskrænke sig til en  

 stikprøvekontrol, baseret på det dokumentationsmateriale, som tilvejebringes  

 af producenter og importører.
Bestemmelsen i den ny § 38 d er udformet ud fra den forudsætning, at  

 hovedvægten i tilsynsarbejdet skal lægges på det dokumentationsmateriale, som  

 tilvejebringes af producenten eller importøren.
Kun i de tilfælde, hvor denne  

 egenkontrol-forpligtelse tilsidesættes, er der åbnet mulighed for, at  

 tilsynsmyndighederne kan pålægge producenten eller importøren at udføre eller  

 lade udføre de nødvendige analyser og målinger til kontrol af, at kravene er  

 overholdt.
 Selvvurderings-forpligtelsen efter § 10 og § 19 finder ikke anvendelse på  

 varer, der indeholder eller afgiver kemiske stoffer eller produkter.
Ifølge lovens § 10 skal enhver producent eller importør af et kemisk stof  

 eller produkt skaffe sig de oplysninger om sammensætning, egenskaber og  

 virkninger, som er nødvendige for at vurdere, hvilke foranstaltninger, der  

 skal træffes for at forebygge sundheds- og miljøskader, som kan hidrøre fra  

 stoffet eller produktet.
Denne generelle formulering af  

 selvvurderingspligten, gælder i forhold til ethvert kemisk stof eller  

 produkt.
For så vidt angår farlige stoffer og produkter fastslår lovens § 19,  

 at producenten eller importøren skal skaffe sig sådanne oplysninger om  

 egenskaber og virkninger, at stoffet eller produktet efter de gældende regler  

 kan klassificeres, emballeres og mærkes.
Egenkontrol-forpligtelsen efter § 38 d gælder kun for nærmere afgrænsede  

 kemiske produkter og varer med kemiske egenskaber.
For så vidt angår denne  

 afgrænsning, se bemærkningerne til § 30. Området for  

 egenkontrol-forpligtelsen efter § 38 d er herved snævrere og mere præcist  

 angivet end den generelle selvvurderingspligt efter § 10, som finder  

 anvendelse på ethvert kemisk stof eller produkt.
Den snævrere afgrænsning af  

 området for § 38 d gør det samtidig muligt nærmere at fastlægge kravene til  

 de oplysninger, som producenten eller importøren skal ligge inde med.
Herved  

 bliver egenkontrolkravet et egentligt dokumentationskrav.
Det bemærkes, at De europæiske Fællesskaber har fundet det nødvendigt at  

 fastsætte et tilsvarende egenkontrolprincip i forbindelse med reguleringen af  

 legetøj, jf.
Rådets direktiv om indbyrdes tilnærmelse af medlemsstaternes  

 lovgivning om sikkerhedskrav til legetøj.
Den foreslåede § 38 d er derfor  

 nødvendig for at kunne implementere dette og lignende direktiver i Danmark.
 Bestemmelserne i § 38 d, stk. 3-7, skal muliggøre, at tilsynsmyndighederne  

 kan tilvejebringe de nødvendige oplysninger om de kemiske produkter og andre  

 varer, som er omfattet af egenkontrol-forpligtelsen, i de tilfælde, hvor  

 producenten eller importøren ikke ligger inde med den krævede dokumentation.
Også i disse tilfælde er egenkontrolprincippet søgt gennemført, idet  

 udgangspunktet er, at tilsynsmyndigheden påbyder producenten eller importøren  

 selv at udføre eller lade udføre de nødvendige undersøgelser til  

 dokumentation af, at kravene er overholdt.
Kun i de tilfælde, hvor  

 tilsynsmyndigheden har grund til at antage, at produktet eller varen kan  

 indebære sundhedsfare eller medføre skade på miljøet, eller hvor et påbud om  

 at tilvejebringe den nødvendige dokumentation ikke er efterkommet inden den  

 fastsatte frist, kan tilsynsmyndigheden udføre eller lade udføre de  

 nødvendige undersøgelser for producentens eller importørens regning.
 Bestemmelserne i stk. 6 og 7 skal give tilsynsmyndigheden adgang til at få  

 stillet de nødvendige vareprøver til rådighed i de tilfælde, hvor  

 tilsynsmyndigheden er henvist til selv at udføre eller lade udføre de  

 nødvendige undersøgelser til kontrol af, at produktet eller varen overholder  

 de stillede krav.
Til nr. 26 Ad § 39.
 Ændringen af § 39 indebærer, at sprogbrugen i kapitel 8 bringes i  

 overensstemmelse med den sprogbrug, som i øvrigt anvendes i loven, jf.  

 bemærkningerne til § 30. Samtidig er der foretaget den ændring, at også  

 erhvervsmæssige brugere af de efter loven regulerede stoffer, produkter og  

 varer kan pålægges at give de i § 39 omhandlede oplysninger.
Baggrunden for denne ændring er ønsket om at fremme mulighederne for at  

 foretage anvendelsesreguleringer efter kapitel 6 i loven.
Den kreds af  

 erhvervsmæssige brugere, som forslaget sigter til, vil typisk være  

 virksomheder, som i dag er omfattet af Miljøbeskyttelseslovens kapitel 5,  

 d.v.s. de særligt forurenende virksomheder, men også virksomheder omfattet af  

 Reglement om miljøbeskyttelse kan falde ind under reglen i § 39.
Oplysningsreglen vil i forhold til disse erhvervsmæssige brugere blive  

 anvendt som et supplement til den tilsvarende regel i Miljøbeskyttelseslovens  

 § 52 og til tilsvarende bestemmelser i arbejdsmiljølovgivningen. Ændringen  

 skal således også ses som et middel til at sikre en koordinering og  

 forenkling af miljøreguleringen efter Kemikalieloven og efter  

 Miljøbeskyttelsesloven.
Jf. bemærkningerne til § 1 og § 30c.
Til nr. 27 Ad § 40, stk. 2.
 Bestemmelsen åbner mulighed for, at tilsynsmyndigheden kan udføre de  

 undersøgelser, som der er stillet krav om efter § 40, stk. 1, hvis  

 producenten eller importøren ikke inden for den fastsatte frist har  

 efterkommet et påbud om at tilvejebringe de krævede undersøgelser.  

 Tilsynsmyndigheden kan herefter foretage de krævede undersøgelser for  

 producentens eller importørens regning.
 Det bemærkes, at det fortsat er en betingelse for at pålægge producenten  

 eller importøren en sådan undersøgelsespligt, som omhandlet i § 40, stk. 1,  

 at der foreligger en begrundet antagelse om, at det pågældende kemiske stof  

 eller kemiske produkt har sundhedsfarlige eller miljøskadelige virkninger.
Til nr. 28-29 Ad § 41.
 Ændringen af § 41, stk. 1 er en redaktionel konsekvens af, at  

 systematikken i lovens kapitel 3 om anmeldelse af nye stoffer er ændret.
 Bestemmelsen i § 41, stk. 2 ophæves i konsekvens af, at den særlige danske  

 anmeldeordning ikke kan opretholdes, jf. bemærkningerne til lovforslagets §  

 12.
Til nr. 30 Ad § 42.
 Den eksisterende bestemmelse giver ministeren bemyndigelse til at bestemme  

 eller fastsætte regler om, at producenter eller importører af kemiske stoffer  

 eller produkter skal oplyse hvilke stoffer og produkter, de sælger eller  

 importerer, samt hvilken sammensætning disse produkter har.
Bestemmelsen i § 42 vil i øvrigt blive benyttet til at sikre, at de danske  

 myndigheder efter ophævelsen af den særlige danske anmeldeordning fortsat har  

 overblik over, hvilke nye stoffer, der markedsføres i Danmark.
Dette kan ske  

 ved, at importører skal give de danske myndigheder en meddelelse, når eet af  

 de stoffer, der er anmeldt i et af de øvrige EF-lande efterfølgende  

 importeres til og markedsføres i Danmark, jf. bemærkningerne til  

 lovforslagets § 12. EF-domstolen udtaler i sin afgørelse vedrørende den  

 danske anmeldeordning, at en sådan meddelelsesordning ikke vil være i strid  

 med direktivets bestemmelser under forudsætning af, at denne meddelelsespligt  

 ikke gøres til en forudgående betingelse for markedsføring.
Bestemmelsen i § 42 åbner mulighed for, at myndighederne kan indsamle  

 oplysninger om stoffer, der findes på det danske marked.
Som nævnt i  

 bemærkningerne til lovforslagets § 12 indeholder EF's fortegnelse over  

 eksisterende stoffer i hele EF-området lidt over 100.000 stoffer.
Det er  

 næppe sandsynligt, at alle disse stoffer findes på det danske marked.
En  

 oversigt over, hvilke af stofferne på det europæiske marked, der findes i  

 Danmark og i hvilke mængder, vil være et vigtigt led i en effektiv og  

 prioriteret indsats over for stoffer, der er farlige for sundheden eller  

 skadelige for miljøet.
 Den foreslåede nye bestemmelse i stk. 2 åbner mulighed for, at disse  

 oplysninger kan indleveres på et særligt skema.
 Skemaet kan forenkle producenters og importørers arbejde i forbindelse med  

 indlevering af oplysningerne.
Til nr. 31 Ad § 43 Ændringen af § 43 åbner mulighed for, at der i forhold til varer, der  

 indeholder eller afgiver kemiske stoffer eller produkter, kan fastsættes  

 tilsvarende krav til analyser og undersøgelsesmetoder m.v. som der kan  

 stilles til undersøgelser af kemiske stoffer og produkter.
Bestemmelsen er i  

 øvrigt udformet, så den er i overensstemmelse med de fastsatte EF-krav til  

 »God Laboratorie Praksis«.
 Bestemmelsen i stk. 2 åbner mulighed for, at ministeren kan bestemme eller  

 fastsætte regler om, at dokumentationsmateriale fra andre lande kan  

 ligestilles med dokumentationsmateriale, som er resultat af undersøgelser  

 foretaget efter danske normer.
Til nr. 32 Ad § 45, stk. 2.
 Ændringen er af redaktionel karakter.
 Kemikaliekontrollens tilsyns- og kontrolopgaver blev ved Miljøministeriets  

 bekendtgørelse nr. 616 af 15. september 1986 overført til Miljøstyrelsen pr.  

 1. oktober 1986.
 Levnedsmiddelstyrelsen er overført fra Miljøministerens til  

 Sundhedsministerens ressort.
Til nr. 33-34 Ad § 46, stk. 2 og 3.
Ændringen i § 46, stk. 2, er begrundet i ønsket om at skabe mulighed for  

 en koordineret og forenklet tilsynsindsats på miljøområdet.
Bestemmelsen  

 giver således mulighed for at henlægge tilsynsopgaver efter Kemikalieloven  

 til den myndighed, som i øvrigt har miljøtilsynet efter  

 Miljøbeskyttelseslovens regler, jf.
Miljøbeskyttelseslovens kapitel 7.
Det er særlig tilsynet med anvendelsesreguleringer fastsat efter lovens  

 kapitel 6, som forudsættes at kunne henlægges til tilsynsmyndighederne efter  

 Miljøbeskyttelsesloven.
Dette vil indebære en forenkling og effektivisering  

 af tilsynet på dette område, som i dag er henlagt til Miljøstyrelsen.
 Der er samtidig i stk. 3 åbnet mulighed for, at ministeren kan fastsætte  

 regler om klageadgangen i forbindelse med tilsynsmyndighedens afgørelser.
Til nr. 35 Ad §§ 52-57.
 Ændringerne i bestemmelserne indebærer en harmonisering af reglerne om  

 afgørelser efter Kemikalieloven med de tilsvarende regler i miljølovgivningen  

 i øvrigt.
 Bestemmelsen i § 52, stk. 1, fastslår, at en afgørelse efter loven skal  

 meddeles skriftligt til de personer, organisationer og myndigheder, der kan  

 klage over afgørelsen samt til de myndigheder, der i øvrigt har været  

 inddraget i sagens behandling.
Bestemmelsen i § 52, stk. 2, åbner mulighed for, at påbud eller forbud kan  

 meddeles mundtligt, når øjeblikkelig indgriben er nødvendig for at afværge  

 alvorlig sundhedsfare eller miljøskade.
En mundtlig afgørelse skal dog  

 snarest muligt tillige meddeles skriftligt.
En tilsvarende regel findes i den  

 nugældende Miljøbeskyttelseslovs § 65, stk. 1.
 Bestemmelsen i § 53 svarer til bestemmelsen i Miljøbeskyttelseslovens §  

 67.
Bestemmelsen i § 53, stk. 2, åbner mulighed for, at tilsynsmyndigheden kan  

 bestemme, at et påbud eller forbud skal efterkommes uanset klage til  

 Miljøankenævnet.
Det har vist sig uhensigtsmæssigt, at f.eks. et forbud mod  

 at sælge eller at anvende et farligt kemisk produkt ikke kan få virkning før  

 efter udløbet af klagefristen til Miljøankenævnet, og - hvis forbudet  

 påklages - først når Miljøankenævnet har taget stilling til spørgsmålet om  

 opsættende virkning.
 Det forekommer nødvendigt, at myndighederne må have mulighed for straks at  

 effektuere et forbud i de tilfælde, hvor alvorlig sundhedsfare eller  

 miljøskade truer.
 Drejer afgørelsen sig om en tilladelse eller godkendelse, ses der derimod  

 ikke at være behov for en tilsvarende regel om opsættende virkning, sålænge  

 adressaten efterkommer de i tilladelsen eller godkendelsen stillede  

 betingelser eller vilkår.
 Bestemmelsen i den ny § 54 er udformet i overensstemmelse med tilsvarende  

 bestemmelser i andre miljølove.
 Ændringerne i bestemmelserne vedrørende klageadgang til Miljøankenævnet i  

 §§ 55 og 56 skal ses i sammenhæng med de ændrede regler i lovens kapitel 6,  

 særlig bestemmelsen i § 30c.
 Som omtalt i bemærkningerne til § 1 og til den ny § 30 c, er et hovedsigte  

 med lovændringen at åbne mulighed for, at der gennem anvendelsen af renere  

 teknologi, sker en forebyggelse af, at miljøproblemer opstår i senere faser  

 af de kemiske stoffers kredsløb, f.eks. som affaldsproblemer.
Dette bredere sigte med reguleringerne efter loven indebærer imidlertid  

 også, at en bredere kreds berøres af disse reguleringer.
En  

 anvendelsesbegrænsning af et bestemt stof eller produkt, eller af en råvare  

 med et indhold af kemiske stoffer eller produkter, kan f.eks. være rettet mod  

 en bestemt produktion inden for en bestemt branche.
Herved berøres måske både  

 ansatte og naboer til de pågældende virksomheder.
Men også brugerne af de  

 varer, som reguleres efter reglerne i kapitel 6, kan blive berørt af kravene.
Denne omstændighed gør det nærliggende at overveje, om klageadgangen skal  

 omfatte en større kreds af klageberettigede end den, der i dag er  

 klageberettiget efter Kemikalieloven.
Som loven administreres i dag, er der  

 faktisk kun klageadgang for den, som afgørelsen efter loven direkte retter  

 sig til.
 I bestemmelsen i § 56 åbnes der mulighed for, at der i forbindelse med  

 afgørelser eller i regler efter lovens kapitel 6 og 7 kan ske en nærmere  

 afgrænsning af kredsen af klageberettigede i forhold til den pågældende  

 afgørelse eller regel.
Hensynet til at inddrage personer, organisationer eller myndigheder med en  

 væsentlig interesse i sagens udfald som klageberettigede må afvejes mod  

 hensynet til en hurtig og effektiv administration.
Kredsen af relevante  

 interessenter i forhold til forskellige mulige reguleringer efter  

 Kemikalieloven er imidlertid varierende og bred.
Det findes derfor ikke  

 ønskeligt - eller nødvendigt - at fastsætte en kreds af generelt  

 klageberettigede organisationer eller myndigheder.
 Spørgsmålet om klageadgang bør derfor vurderes og forhandles i forbindelse  

 med de enkelte bekendtgørelser efter loven.
 Bestemmelsen i § 57 om klagefristen efter loven svarer til tilsvarende  

 bestemmelser i øvrige miljø- og planlægningslove.
Til nr. 36 Ad § 58 Bestemmelsen i § 58 er sprogligt ændret i overensstemmelse med de gældende  

 regler for tavshedspligt i straffeloven, jf. straffelovens §§ 152-152 c.
Til nr. 37-39 Ad §§ 59-61 Straffebestemmelserne i §§ 59, 60 og 61 ændres som konsekvens af de  

 foretagne ændringer af loven i øvrigt.
Til nr. 40 Ad § 61 a Formålet med den særlige forældelsesfrist på 5 år er især at sikre den  

 nødvendige tid til den administrative behandling af straffesagerne, herunder  

 tilsynsmyndighedernes undersøgelser, politiets efterforskning og  

 anklagemyndighedens forberedelse af sagen.
 Bestemmelsen i § 61 a svarer til bestemmelsen om 5-årig forældelse af  

 strafansvaret i Miljøbeskyttelseslovens § 83, stk. 6.
For andre overtrædelser af loven eller af regler udstedt i henhold til  

 loven end de i § 61a nævnte er forældelsesfristen 2 år, jf.
Straffelovens §  

 93, stk. 1, nr. 1.
Til nr. 41 Ad § 64.
 Staten tillægges udpantningsret for de gebyrer og undersøgelsesudgifter,  

 som kan opkræves i medfør af loven.
Til § 2 Det foreslås at loven træder i kraft 1. juli 1989.
 I overgangsreglerne i stk. 2 fastsættes det, at hidtil gældende regler  

 forbliver i kraft indtil de erstattes af nye.
 Sager, der ved lovens ikrafttræden verserer ved Miljøankenævnet, afgøres  

 efter hidtil gældende regler.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om kemiske stoffer og produkter jf. lovbekendtgørelse nr. 574 af 26.  

 august 1987, foretages følgende ændringer:
 1. § 1 affattes således:
 »§ 1. Denne lov har til formål at forebygge sundhedsfare og  

 miljøskade i forbindelse med fremstilling, opbevaring, anvendelse og  

 bortskaffelse af kemiske stoffer og produkter.
Stk. 2. Ved administration af loven kan der lægges vægt på mulighederne  

 for at fremme renere teknologi og for at begrænse problemer i forbindelse med  

 affaldsbortskaffelse.« Kapitel 1 Formål og område § 1. Denne lov har til formål at forebygge sundheds- og miljøskader, som  

 kan hidrøre fra kemiske stoffer og produkter.
 2. § 7, stk. 1, affattes således:
»De bestemmelser, der efter anden lovgivning gælder for kemiske  

 stoffer og produkter og for varer, der indeholder eller afgiver kemiske  

 stoffer eller produkter, berøres ikke af denne lov, som kun finder anvendelse  

 på disse stoffer, produkter eller varer i det omfang, hvor anden lovgivning  

 ikke indeholder bestemmelser herom.« § 7. De bestemmelser, der efter anden lovgivning gælder for kemiske  

 stoffer og produkter, berøres ikke af denne lov, som kun anvendes på kemiske  

 stoffer og produkter i det omfang, hvor anden lovgivning ikke indeholder  

 bestemmelser herom.
Stk. 2. Bestemmelserne i kapitel 3 finder anvendelse, selv om der i anden  

 lovgivning er fastsat regler om anmeldelse af kemiske stoffer.
Kapitel 3  

 gælder dog ikke for kemikalieaffald eller for kemiske stoffer, der  

 udelukkende sælges, importeres eller anvendes som eller i lægemidler, som  

 tilsætningsstoffer til levnedsmidler eller som tilsætningsstoffer til  

 foderstoffer, medmindre ministeren bestemmer andet.
 3. Efter § 7 indsættes:
»§ 7 a.
Ministeren kan fastsætte regler, der er nødvendige for  

 anvendelsen her i landet af De Europæiske Fællesskabers forordninger  

 vedrørende de af denne lov omfattede kemiske stoffer, produkter og  

 varer.« 4. § 8 affattes således:
»§ 8. Loven gælder ikke for kemiske stoffer og produkter, der  

 eksporteres, medmindre ministeren bestemmer andet.
Det samme gælder for  

 varer, der indeholder eller afgiver kemiske stoffer eller produkter.
Stk. 2. Loven gælder ikke for kemiske stoffer og produkter, der er  

 fremstillet i udlandet og som kun føres gennem landet som transitgods.
Det  

 samme gælder for varer, der indeholder eller afgiver kemiske stoffer eller  

 produkter.« § 8. Loven gælder ikke for kemiske stoffer og produkter, der eksporteres,  

 medmindre ministeren bestemmer andet.
Bestemmelserne i kapitel 3 gælder dog  

 også for det stof, der eksporteres, enten som et kemisk stof eller som  

 bestanddel af et kemisk produkt, såfremt stoffet ikke inden den 1. oktober  

 1980 har været fremstillet her i landet.
 Stk. 2. Loven gælder ikke for kemiske stoffer og produkter, der er  

 fremstillet i udlandet, og som kun føres gennem landet som transitgods eller  

 oplagres her i landet som transitgods.
5. I § 9 ændres: »og de kommunale organisationer« til:  

 »de kommunale organisationer samt arbejdsministeren og andre berørte  

 statslige myndigheder.« § 9. Inden miljøministeren fastsætter regler i medfør af loven, forhandler  

 ministeren med de nærmest interesserede landsomfattende erhvervs- og  

 forbrugerorganisationer, herunder arbejdsmarkedets parter, og de kommunale  

 organisationer.
 6. Efter § 10 indsættes som nyt kapitel:
 »Kapitel 2 a.
 Miljømærke.
§ 10 a.
Ministeren kan fastsætte regler om opnåelse af ret til at anvende  

 et miljømærke i forbindelse med salg af kemiske stoffer og produkter samt af  

 andre varer, der indeholder eller afgiver kemiske stoffer eller produkter.  

 Ministeren kan herunder fastsætte regler om betingelser for at anvende  

 mærket, om mærkets udformning og anbringelse på varen.
Stk. 2. Ministeren kan henlægge administrationen af miljømærket til et  

 særligt nævn.
Ministeren kan fastsætte regler om udpegning af medlemmer til  

 nævnet, herunder om hvilke myndigheder og organisationer, der indstiller  

 medlemmer til nævnet.
Ministeren fastsætter forretningsordenen for nævnet.
 Stk. 3. Ministeren kan fastsætte regler om gebyrer for behandlingen af  

 ansøgninger og for anvendelse af det særlige miljømærke.
 Stk. 4. Gebyrerne kan anvendes til dækning af udgifterne ved:
1) nævnets virksomhed, 2) tilsyn og kontrol med miljømærkeordningen og 3) forsknings- og udredningsprojekter til støtte for administrationen af  

 miljømærket.« 7. I § 11, stk. 1, ændres »§ 13« til: »§ 12, stk.  

 3«.
 8. § 11, stk. 2 og 3, affattes således:
»Stk. 2. Et kemisk stof anses for nyt, når det ikke senest den 18.  

 september 1981 har været solgt i eller importeret til et land, der er medlem  

 af De Europæiske Fællesskaber.
Dette gælder såvel for rene kemiske stoffer  

 som for stoffer, der er en bestanddel af kemiske produkter.
Stk. 3. Ministeren kan udarbejde en fortegnelse over de stoffer, som efter  

 stk. 2 ikke skal anses som nye.« Kapitel 3 Anmeldelse af kemiske stoffer § 11. Et nyt kemisk stof må ikke sælges eller importeres, før producenten  

 eller importøren har foranstaltet undersøgelser til at belyse stoffets  

 virkinger på sundheden og miljøet, jf. § 13.
 Stk. 2. Et kemisk stof anses for nyt, når det ikke inden den 1. oktober  

 1980 har været solgt her i landet eller importeret her til landet enten som  

 et kemisk stof eller som bestanddel af et kemisk produkt.
 Stk. 3. De bestemmelser, der gælder for et nyt kemisk stof, anvendes også  

 på et kemisk stof, som inden den 1. oktober 1980 har været solgt her i landet  

 eller importeret her til landet, hvis det efter denne dato sælges eller  

 importeres til væsentligt ændret anvendelse eller i væsentligt forøgede  

 mængder.
 9. § 12 affattes således:
»§ 12. Enhver producent eller importør, der vil sælge eller importere  

 et nyt kemisk stof, jf. § 11, skal inden markedsføring indgive anmeldelse  

 herom efter regler fastsat af ministeren.« Stk. 2. Ministeren kan fastsætte regler om, at stoffer tidligst må  

 markedsføres efter udløbet af en nærmere angivet frist, regnet fra  

 modtagelsen af anmeldelsen.
 Stk. 3. Ministeren kan fastsætte nærmere regler om de oplysninger, som  

 anmeldelsen skal indeholde, og om anmeldelsens form, herunder at anmeldelsen  

 skal indgives på et særligt skema.
 Stk. 4. Enhver producent eller importør af et kemisk stof, som er anmeldt  

 efter § 12, stk. 1, skal underrette ministeren om væsentlige ændringer i  

 eller tilføjelser til de allerede indsendte oplysninger.
Stk. 5. Ministeren kan fastsætte nærmere regler om indhold og omfang af  

 anmeldeordningen efter stk. 1, herunder om undtagelser fra denne.' § 12. Enhver producent eller importør, der vil sælge eller importere et  

 nyt kemisk stof, jf. § 11, skal indgive anmeldelse herom efter regler fastsat  

 af miljøministeren.
 Stk. 2. Anmeldelsespligten omfatter ikke det anmeldte stof, som efter  

 videresalg anvendes til at fremstille et kemisk produkt.
 Stk. 3. Stoffet eller produktet må tidligst sælges eller importeres 45  

 dage efter, at anmeldelsen er modtaget, jf. dog § 14, stk. 2.
 Stk. 4. Ministeren kan fastsætte regler om, at stk. 1 ikke gælder for  

 nærmere angivne nye stoffer, der sælges eller importeres i små mængder.
 10. §§ 13-18 ophæves.
 § 13. Anmeldelse efter § 12, stk. 1, skal indeholde oplysninger om:
1) stoffets navn og kemiske identitet, indhold af urenheder, den årlige  

 mængde af stoffet, der påtænkes solgt eller importeret, den eller de påtænkte  

 anvendelser af stoffet, 2) metoder til stoffets påvisning, nødvendige  

 forsigtighedsforanstaltninger, bortskaffelsesmuligheder samt 3) foretagne undersøgelser med angivelse af de anvendte  

 undersøgelsesmetoder vedrørende stoffets fysiske og kemiske egenskaber og  

 vedrørende dets mulige skadelige virkninger på sundheden og miljøet.
 Stk. 2. På grundlag af de foretagne undersøgelser skal anmeldelsen  

 indeholde forslag til eventuel klassificering og mærkning af stoffet, jf.  

 kapitel 4.
 Stk. 3. Ministeren kan fastsætte nærmere regler om anmeldelsens indhold og  

 form, herunder om, at anmeldelsen indgives på et særligt skema.
 § 14. Ministeren skal inden udløbet af den i § 12, stk. 3, nævnte frist  

 påse, at anmeldelsen opfylder kravene efter § 13.
 Stk. 2. Hvis en anmeldelse er mangelfuld eller fejlagtig, kan ministeren  

 påbyde, at stoffet eller produktet tidligst må sælges eller importeres 45  

 dage efter, at de oplysninger, som anmeldelsen skal indeholde efter § 13, er  

 modtaget.
 § 15. Et kemisk stof, som er anmeldt efter § 12, stk. 1, må kun sælges  

 under den klassificering og med den mærkning, som er foreslået ved  

 anmeldelsen, medmindre ministeren påbyder anden klassificering og mærkning.
 16. Enhver producent eller importør af et kemisk stof, som er anmeldt  

 efter § 12, stk.1, skal underrette ministeren om væsentlige ændringer i eller  

 tilføjelser til de allerede indsendte oplysninger.
 § 17. Ministeren kan fastsætte regler om, at anmeldelse indgivet i et  

 andet land inden for De europæiske Fællesskaber på visse betingelser kan  

 sidestilles med anmeldelse her i landet.
 § 18. Ministeren kan fastsætte regler om undersøgelse og anmeldelse af  

 grupper af kemiske stoffer, der ikke skal anmeldes efter § 12, stk. 1,  

 herunder regler om, hvilke oplysninger, der skal ledsage anmeldelsen.
 11. I § 20 ophæves stk. 2 og 3.
 12. I § 20 indsættes som nyt stk. 2:
»Stk. 2. Ministeren kan fastsætte regler om klassificering af farlige  

 stoffer og produkter i fareklasser.« § 20. Miljøministeren fastsætter regler om, på hvilket grundlag et kemisk  

 stof eller produkt skal betragtes som farligt.
 Stk. 2. Farlige stoffer og produkter klassificeres i fareklasserne:  

 eksplosiv, brandnærende, let antændelig, antændelig, giftig, ætsende,  

 sundhedsskadelig og lokalirriterende.
 Stk. 3. Ministeren kan ændre antallet af fareklasser og deres betegnelse.
 13. I § 22, stk. 1, ændres »stk. 3« til: »stk.  

 4«.
 14. I § 22 indsættes efter stk. 1 som nyt stykke:
»Stk. 2. Ministeren kan fastsætte regler om anden mærkning af kemiske  

 stoffer og produkter end den i stk. 1 nævnte faremærkning.« Stk. 2-4 bliver herefter stk. 3-5.
 15. § 22, stk. 3 og 4, der bliver stk. 4 og 5, affattes således:
»Stk. 4. Ministeren kan fastsætte nærmere regler om mærkning af  

 emballagen.
Der kan herunder stilles krav til etikettens udformning, om  

 anvendelse af risikoangivelser, sikkerhedsforskrifter, indholdsdeklarationer  

 og brugsanvisninger på etiketten, samt om hvilke andre sprog, der i særlige  

 tilfælde kan anvendes ved mærkning af emballagen.
Ministeren kan endvidere  

 fastsætte regler om, at emballagen skal være forsynet med følbar  

 advarselsmærkning.
Stk. 5. Ministeren kan i øvrigt fastsætte regler om mærkning af andre  

 varer, end de i stk. 4 nævnte, når varen indeholder eller afgiver et kemisk  

 stof eller produkt, hvis egenskaber gør en sådan mærkning påkrævet.« § 22. Et farligt stof eller produkt må kun sælges i en stærk, hel og  

 forsvarlig tillukket emballage, der er forsynet med særlig mærkning på dansk,  

 jf. dog stk. 3.
 Stk. 2. Ministeren kan fastsætte nærmere regler om emballering af farlige  

 stoffer og produkter samt af stoffer og produkter, som skal godkendes efter §  

 33, herunder regler om udformning af emballage samt om, at bestemte  

 emballagematerialer og -typer skal anvendes, og at sådan emballage ikke må  

 anvendes til andre varer.
 Stk. 3. Ministeren kan fastsætte regler om mærkning af emballagen,  

 herunder regler om anvendelse af risikoangivelser, sikkerhedsforskrifter,  

 indholdsdeklarationer, etiketter og brugsanvisninger samt om, hvilke andre  

 sprog, der i særlige tilfælde kan anvendes ved mærkning.
 Stk. 4. Ministeren kan i øvrigt fastsætte regler om mærkning af andre end  

 de i § 3, stk. 2, nævnte produkter, der indeholder kemiske stoffer, såfremt  

 disse stoffers egenskaber gør en sådan mærkning påkrævet.
 16. Efter § 22 indsættes:
»§ 22 a.
Ministeren kan fastsætte regler om, at et kemisk stof eller  

 produkt ved salg skal være ledsaget af et oplysningsblad med  

 indholdsdeklarationer, risikoangivelser, sikkerhedsforskrifter og  

 lignende.« 17. Kapitel 5 affattes således:
»Kapitel 5 Salg af giftige stoffer og produkter m.v.
§ 24. Meget giftige og giftige stoffer og produkter må kun sælges mod  

 rekvisition.
Dette gælder dog ikke salg til de i § 25, stk. 1, nævnte  

 virksomheder, institutioner og personer.
Stk. 2. Rekvisitionen skal indeholde en nærmere angivelse af det formål,  

 hvortil det pågældende stof eller produkt ønskes anvendt.
Rekvisitionen skal  

 af politiet være forsynet med en påtegning om, at politiet tillader  

 udlevering til det angivne formål.
 Stk. 3. Meget giftige og giftige stoffer og produkter må ikke sælges til  

 personer under 18 år eller i øvrigt overlades til personer, som må antages at  

 ville forvolde skade på sig selv eller deres omgivelser.
Stk. 4. Ministeren kan fastsætte regler om, at de i stk. 1 nævnte stoffer  

 og produkter kun må importeres af de i § 25, stk. 1, nævnte virksomheder,  

 institutioner og personer.
Ministeren kan herunder fastsætte bestemmelser om  

 vilkår for en sådan import.
Stk. 5. Ministeren kan fastsætte regler om rekvisitionernes form og  

 indhold, samt retningslinjer for politiets påtegning af disse.
Ministeren kan  

 endvidere fastsætte regler om, at rekvisition i visse tilfælde ikke kræves.
 § 25. Meget giftige og giftige stoffer og produkter må uden rekvisition  

 sælges til:
1) a) sygehuse, b)videnskabelige og tekniske laboratorier og institutioner, som drives af  

 staten, amtskommunerne eller kommunerne, c)teknologiske serviceinstitutioner, der er godkendt af  

 industriministeren, d)laboratorier og institutioner, der er autoriseret af Statens Tekniske  

 Prøvenævn, e)virksomheder, der i henhold til lægemiddelloven har Sundhedsstyrelsens  

 tilladelse til at fremstille og forhandle lægemidler, herunder apoteker, f)højere uddannelsesinstitutioner, teknika, gymnasieskoler og  

 studenterkurser, HF-kurser, lærerseminarier, tekniske skoler, handelsskoler  

 og social- og sundhedsskoler, g)læger, tandlæger og dyrlæger, 2) virksomheder, som fremstiller meget giftige og giftige stoffer og  

 produkter, og andre fremstillingsvirksomheder, som anvender sådanne stoffer  

 og produkter som råvarer eller hjælpemidler, når disse virksomheder har givet  

 meddelelse herom til Arbejdstilsynet, 3) virksomheder, som sælger meget giftige og giftige stoffer og produkter  

 til videre forhandling, og som har givet meddelelse herom til miljøministeren  

 og 4) andre forhandlere end de i nr. 3 nævnte, dog kun for så vidt angår de  

 stoffer og produkter, som er omfattet af en tilladelse meddelt efter stk. 3.
 Stk. 2. Ministeren kan efter forhandling med arbejdsministeren fastsætte  

 nærmere regler om den i stk. 1, nr. 2 omhandlede meddelelse til  

 Arbejdstilsynet, herunder om fornyet meddelelse, samt om meddelelsens indhold  

 og form.
 Stk. 3. Meget giftige og giftige stoffer og produkter må kun sælges til  

 andre virksomheder, institutioner og personer, end de i stk. 1 nævnte, af  

 forhandlere, der af ministeren på nærmere fastsatte vilkår har fået  

 tilladelse hertil.
 Stk. 4. Ministeren kan fastsætte regler om, at en tilladelse efter stk. 3  

 betinges af, at forhandleren betaler et gebyr til dækning af tilsynet med, at  

 vilkårene for tilladelsen overholdes.
 § 26. Ministeren kan fastsætte nærmere regler om, i hvilket omfang  

 virksomheder, institutioner og personer, der sælger meget giftige eller  

 giftige stoffer og produkter, skal føre, opbevare og forevise en fortegnelse  

 over modtagerne af disse stoffer og produkter, samt i hvilket omfang de i §  

 24 nævnte rekvisitioner skal opbevares.
 § 27. Ministeren kan fastsætte andre regler end de, der følger af §§  

 24-26, for salg af stoffer og produkter, der skal godkendes efter § 33.
Stk. 2. Ministeren kan fastsætte regler om, at 1) visse nærmere angivne stoffer og produkter, der falder ind under § 24,  

 stk. 1, skal være undtaget fra reglerne i §§ 24-26, og at 2) andre stoffer og produkter end de, der falder ind under § 24, stk. 1,  

 skal være omfattet af reglerne i §§ 24-26.« Kapitel 5 Salg m.v. af giftige stoffer og produkter § 24. Kemiske stoffer og produkter, som efter § 20 er klassificeret som  

 giftige, må kun sælges i detailhandel af forhandlere, der af miljøministeren  

 på nærmere fastsatte vilkår har fået tilladelse hertil.
 Stk. 2. Ministeren kan fastsætte regler om, at en tilladelse efter stk. 1  

 betinges af, at forhandleren betaler afgift til dækning af tilsyn og kontrol  

 med, at vilkårene for tilladelsen overholdes.
 Stk. 3. Stk. 1 og 2 gælder ikke for apoteker.
 § 25. Giftige stoffer og produkter må sælges til og af følgende  

 virksomheder:
1) a) sygehuse, b)videnskabelige og tekniske laboratorier og institutioner, som drives af  

 staten, amtskommunerne eller kommunerne, c)teknologiske serviceinstitutioner, der er godkendt af handelsministeren, d)laboratorier og institutioner, der er autoriseret af statens tekniske  

 prøvenævn, og e)virksomheder, der i henhold til lægemiddelloven har Sundhedsstyrelsens  

 tilladelse til at fremstille og forhandle lægemidler, 2) virksomheder, som fremstiller giftige stoffer eller produkter, anvender  

 giftige stoffer eller produkter ved fremstilling af produkter af enhver art  

 eller anvender giftige stoffer eller produkter som hjælpemidler i  

 virksomheden, og som har givet meddelelse herom til Arbejdstilsynet, 3) virksomheder, som importerer eller sælger giftige stoffer og produkter  

 en gros, og som har givet meddelelse herom til Kemikaliekontrollen, og 4) de i § 24, stk. 1, nævnte forhandlere, dog kun for så vidt angår de  

 giftige stoffer og produkter, som er omfattet af tilladelsen.
 § 26. Giftige stoffer og produkter må ikke sælges til personer under 18  

 år.
 Stk. 2. Kun apoteker og de i § 24, stk. 1, nævnte forhandlere må sælge  

 giftige stoffer eller produkter til personer over 18 år.
Stk. 3. Salg må kun ske, såfremt der afleveres en særlig rekvisition om  

 udlevering af stoffet eller produktet til et nærmere angivet ikke-lægeligt  

 formål.
Rekvisitionen skal af politiet være forsynet med en påtegning om, at  

 politiet tillader udlevering til det angivne formål.
Stk. 4. Ministeren kan fastsætte regler om rekvisitionernes form og  

 indhold.
Ministeren kan endvidere fastsætte retningslinjer for politiets  

 påtegning af rekvisitionerne samt fastsætte regler om, at politiets påtegning  

 i visse tilfælde ikke kræves.
 § 27. Giftige stoffer og produkter må ikke overlades til personer, som  

 antages at ville forvolde skade på sig selv eller deres omgivelser hermed.
 § 28. Ministeren kan fastsætte regler om, i hvilket omfang de i § 25  

 nævnte virksomheder skal føre, opbevare og forevise fortegnelse over  

 modtagerne af giftige stoffer og produkter, samt i hvilket omfang  

 rekvisitioner som nævnt i § 26, stk. 3, skal opbevares.
 § 29. For salg af giftige stoffer og produkter, som skal godkendes efter §  

 33, kan ministeren fastsætte andre regler end dem, der er fastsat i §§ 25-28.
 18. § 30 affattes således:
»§ 30. Når det findes nødvendigt for at sikre, at kemiske stoffer  

 eller produkter ikke indebærer fare for sundheden eller medfører skade på  

 miljøet, kan ministeren træffe bestemmelse eller fastsætte regler om  

 begrænsning i eller forbud mod salg, import og anvendelse af bestemte kemiske  

 stoffer eller produkter.
Under samme betingelser kan ministeren træffe  

 bestemmelse eller fastsætte regler om begrænsning i eller forbud mod salg,  

 import eller anvendelse af kemiske stoffer eller produkter med nærmere  

 angivne egenskaber.
Der kan herunder stilles krav til stoffernes renhed og  

 til koncentrationen af de stoffer, der indgår i et kemisk produkt.
Stk. 2. Når det findes nødvendigt for at sikre, at andre varer, end de i  

 stk. 1 nævnte, ikke indebærer fare for sundheden eller medfører skade på  

 miljøet, kan ministeren træffe bestemmelse eller fastsætte regler om varens  

 indhold eller afgivelse af et bestemt kemisk stof eller produkt.
Tilsvarende  

 kan ministeren træffe bestemmelse eller fastsætte regler om en vares indhold  

 eller afgivelse af kemiske stoffer eller produkter med nærmere angivne  

 egenskaber.
Stk. 3. Under samme betingelser, som nævnt i stk. 2, kan ministeren i  

 øvrigt træffe bestemmelse eller fastsætte regler om, at en vare, der  

 indeholder eller afgiver kemiske stoffer eller produkter, ikke må sælges  

 eller anvendes til nærmere bestemte formål.« Kapitel 6 Begrænsning af forekomst og anvendelse af kemiske stoffer.
Kemiske  

 produkters sammensætning § 30. Når det findes nødvendigt for at sikre, at et kemisk stof eller  

 produkt ikke indebærer fare for sundheden eller medfører skade på miljøet,  

 kan miljøministeren træffe bestemmelse eller fastsætte regler om begrænsning  

 i eller forbud mod salg, import og anvendelse af stoffet eller produktet.
Der  

 kan herunder stilles krav til stoffets eller produktets renhed.
 Stk. 2. Ministeren kan i øvrigt træffe bestemmelse eller fastsætte regler  

 om en vares indhold eller afgivelse af et kemisk stof, når det findes  

 nødvendigt for at sikre, at stoffet ikke indebærer fare for sundheden eller  

 medfører skade på miljøet.
 19. Efter § 30 indsættes:
» § 30 a.
Ministeren kan træffe bestemmelse eller fastsætte  

 regler om, at kemiske stoffer, produkter eller varer, der er omfattet af  

 bestemmelserne i § 30, ved salg skal være ledsaget af en brugsanvisning.
Der  

 kan herunder stilles krav til udformning og indhold af brugsanvisningen,  

 ligesom der kan stilles krav om, at brugsanvisningen skal være godkendt af  

 ministeren.
 Stk. 2. Der kan i den i stk. 1 nævnte brugsanvisning fastsættes bindende  

 regler om anvendelse, opbevaring og bortskaffelse af stoffet, produktet eller  

 varen.
§ 30 b.
I forbindelse med salgs- eller anvendelsesbegræsninger efter § 30  

 kan ministeren, når hensynet til at forebygge sundhedsfare eller miljøskade  

 gør dette særligt begrundet, bestemme eller fastsætte regler om, at bestemte  

 kemiske stoffer eller produkter kun må sælges mod rekvisition til nærmere  

 angivne erhvervsmæssige formål eller til en nærmere angiven kreds af  

 erhvervsmæssige brugere.
 Stk. 2. Ministeren kan fastsætte nærmere regler om tilsynsmyndighedernes  

 påtegning af de i stk. 1 nævnte rekvisitioner, om rekvisitionernes indhold og  

 form samt om, i hvilket omfang sådanne rekvisitioner skal opbevares af sælger  

 og efter anmodning udleveres til tilsynsmyndigheden.
§ 30 c.
Når hensynet til miljøbeskyttelsen i øvrigt taler herfor, kan  

 ministeren, uden at betingelserne efter § 30 er opfyldt, træffe bestemmelse  

 eller fastsætte regler om begrænsning i eller forbud mod salg eller  

 anvendelse af de i § 30 nævnte stoffer, produkter eller varer.
 Stk. 2. Salgs- eller anvendelsesbegrænsninger efter stk. 1 kan fastsættes,  

 hvis de pågældende stoffer, produkter eller varer kan erstattes af stoffer,  

 produkter, varer eller metoder med samme anvendelsesområder, som i væsentlig  

 grad begrænser forureningen i forbindelse med fremstillingen, brugen eller  

 bortskaffelsen af de pågældende stoffer, produkter eller varer, eller som  

 iøvrigt i væsentlig grad forbedrer mulighederne for anvendelse af renere  

 teknologi.
 Stk. 3. Det er endvidere en betingelse for fastsættelse af salgs- og  

 anvendelsesbegrænsninger efter stk. 1, at den i stk. 2 nævnte erstatning af  

 stoffer, produkter eller varer kan ske uden væsentlige samlede  

 meromkostninger for virksomhederne og forbrugerne.
§ 30 d.
Der kan ydes tilskud til forsknings- og udredningsprojekter til  

 undersøgelse af de sundheds- og miljømæssige virkninger af kemiske stoffer og  

 produkter eller varer, der indeholder eller afgiver kemiske stoffer eller  

 produkter.
 Stk. 2. Til fremme af de i § 30 c nævnte hensyn kan der ydes tilskud til  

 forsknings-, udrednings- og udviklingsprojekter vedrørende alternative  

 stoffer, produkter, varer og metoder.
Stk. 3. Ministeren kan fastsætte nærmere regler om ydelse af de i stk. 1  

 og 2 nævnte tilskud.« 20. § 31 affattes således:
»§ 31. For at sikre, at et kemisk produkt ikke indebærer fare for  

 sundheden eller medfører skade på miljøet, kan ministeren træffe bestemmelse  

 eller fastsætte regler om sammensætningen af produktet.
Der kan herunder  

 stilles krav til, i hvilket omfang og på hvilken måde bestemte kemiske  

 stoffer eller kemiske stoffer med nærmere angivne egenskaber må forekomme i  

 produktet.
Under samme betingelser kan der stilles krav til, i hvilket omfang  

 urenheder må forekomme i produktet.
Stk. 2. Ministeren kan træffe bestemmelse eller fastsætte regler om  

 produktets mikrobiologiske renhed.« § 31. For at sikre at et kemisk produkt ikke indebærer fare for sundheden  

 eller medfører skade på miljøet, kan ministeren fastsætte regler om  

 sammensætningen af produktet.
Der kan herunder fastsættes regler om, i  

 hvilket omfang kemiske stoffer, også som urenheder, må forekomme i produktet.
 Stk. 2. Ministeren kan fastsætte regler om produktets mikrobiologiske  

 renhed.
 21. Efter § 32 indsættes i kapitel 6:
»§ 32 a.
Ministeren kan i forbindelse med et forbud mod salg eller  

 anvendelse efter § 30 eller § 38 påbyde en producent eller importør for egen  

 regning at tilbagekalde stoffet, produktet eller varen fra forhandlere eller  

 brugere, når det findes nødvendigt for at sikre, at stoffet, produktet eller  

 varen ikke medfører alvorlig fare for sundheden eller alvorlig skade på  

 miljøet.
 Stk. 2. Forhandlere og brugere af et kemisk stof, produkt eller en vare,  

 som tilbagekaldes efter stk. 1, har pligt til at aflevere stoffet, produktet  

 eller varen til producenten eller importøren efter dennes anvisning.
§ 32 b.
Ministeren kan fastsætte regler om betaling af gebyr til dækning  

 af udgifterne ved administration, tilsyn og kontrol i forbindelse med regler  

 fastsat efter dette kapitel.« 22. § 33, stk. 2, 2. pkt., ophæves, og stk. 3 og 4, affattes  

 således:
»Stk. 3. Godkendelser meddeles for en periode af 8 år.
For kemiske  

 stoffer og produkter klassificeret som »meget giftig« og  

 »giftig« meddeles godkendelse dog for en periode af 4 år.
Stk. 4. Godkendelser, der er meddelt før 1. september 1987, bortfalder 1.  

 september 1995. For kemiske stoffer og produkter klassificeret som  

 »meget giftig« og »giftig« bortfalder godkendelsen dog 1.  

 september 1991.' Kapitel 7 Godkendelse af kemiske stoffer og produkter til særlige formål § 33. Et kemisk stof eller produkt, som anvendes til et formål, der er  

 nævnt i bilaget til loven, skal før salg, import eller anvendelse af stoffet  

 eller produktet være godkendt af miljøministeren.
Stk. 2. Ministeren fastsætter regler om, at producenter og importører  

 inden en fastsat frist skal ansøge om godkendelse af stoffer og produkter,  

 der er klassificeret af Giftnævnet efter lov nr. 118 af 3. maj 1961 om midler  

 til bekæmpelse af plantesygdomme, ukrudt og visse skadedyr samt om midler til  

 regulering af plantevækst.
For kemiske stoffer og produkter klassificeret som  

 »meget giftig« og »giftig« meddeles godkendelse dog for  

 en periode af 4 år.
Stk. 3. Godkendelser meddeles for en periode af 8 år.
For kemiske stoffer  

 og produkter klassificeret som »meget giftig« og »giftig«  

 bortfalder godkendelsen dog 1. januar 1991.
 Stk. 4. Godkendelser, der er meddelt før 1. januar 1987, bortfalder dog 1.  

 januar 1995.
 Stk. 5. Ministeren fastsætter nærmere regler om fornyelse af godkendelser  

 samt om ophør af retten til salg eller import af et stof eller produkt, som  

 ikke kan godkendes.
 Stk. 6. Ministeren kan foretage ændringer i bilaget til loven.
 23. I § 36 ændres ordet »afgift« til: »gebyr«.
§ 36. Ministeren kan fastsætte regler om, at producenten eller importøren  

 af et stof eller produkt, der er klassificeret af Giftnævnet eller godkendt i  

 henhold til § 33, betaler afgift til dækning af udgifterne ved 1) den godkendende myndigheds virksomhed, 2) tilsyn og kontrol med godkendelsespligtige stoffer og produkter og med  

 disses anvendelse, 3) forskning i godkendelsespligtige stoffers eller produkters indvirkning  

 på sundhed og miljø og 4) uddannelse af brugere af godkendte stoffer eller produkter og oplysning  

 om disse stoffers og produkters anvendelse og indvirkning på sundhed og  

 miljø.
 24. Overskriften til kapitel 8 affattes således:
»Egenkontrol, oplysnings- og undersøgelsespligt.« 25. I kapitel 8 indsættes efter § 38 c:
»§ 38 d.
Ministeren kan fastsætte regler om, at producenter eller  

 importører af et kemisk produkt eller en anden vare, hvoraf salg eller  

 anvendelse er reguleret i regler fastsat i henhold til kapitel 6, skal være i  

 besiddelse af dokumentation for, at produktet eller varen opfylder de  

 fastsatte krav (egenkontrol). Dokumentationen skal efter anmodning udleveres  

 til ministeren.
 Stk. 2. Ministeren kan fastsætte nærmere regler om kravene til den i stk.  

 1 nævnte dokumentation.
 Stk. 3. Ministeren kan fastsætte regler om, at ministeren i de tilfælde,  

 hvor en producent eller importør ikke opfylder kravene til dokumentation,  

 fastsat i medfør af stk. 1 og 2, kan påbyde denne at udføre eller lade udføre  

 de nødvendige undersøgelser til dokumentation for, at produktet eller varen  

 opfylder de fastsatte krav.
 Stk. 4. Ministeren kan fastsætte regler om, at ministeren for den  

 ansvarliges regning kan udføre eller lade udføre de undersøgelser, hvorom der  

 er givet påbud efter regler, fastsat i medfør af stk. 3, hvis påbudet ikke er  

 efterkommet inden den fastsatte frist.
 Stk. 5. Ministeren kan fastsætte regler om, at ministeren uden forudgående  

 påbud for den ansvarliges regning kan udføre eller lade udføre de nødvendige  

 undersøgelser til kontrol af, at produktet eller varen opfylder de fastsatte  

 krav, hvis producenten eller importøren ikke er i besiddelse af eller  

 undlader at udlevere dokumentation herfor, jf. stk. 1, og hvis der er grund  

 til at antage, at produktet eller varen kan indebære alvorlig sundhedsfare  

 eller medføre alvorlig skade på miljøet.
 Stk. 6. Ministeren kan fastsætte regler om, at producenten eller  

 importøren efter anmodning uden vederlag skal udlevere de nødvendige prøver  

 af produktet eller varen til gennemførelse af de i stk. 4 og 5 nævnte  

 undersøgelser.
Stk. 7. Ministeren kan fastsætte regler om, at andre forhandlere af  

 produktet eller varen end producenten eller importøren efter anmodning skal  

 udlevere de i stk. 6 nævnte prøver af produktet eller varen for importørens  

 eller producentens regning, hvis denne ikke selv kan opfylde  

 udleveringspligten.« 26. § 39 affattes således:
»§ 39. Enhver producent, importør, forhandler eller erhvervsmæssig  

 bruger af et kemisk stof eller produkt skal efter anmodning fra ministeren  

 eller tilsynsmyndighederne, jf. § 47, give de oplysninger om stoffet eller  

 produktet, herunder om økonomiske og regnskabsmæssige forhold, som har  

 betydning for myndighedernes administration af loven.
Det samme gælder for  

 producenter, importører, forhandlere eller erhvervsmæssige brugere af varer  

 omfattet af lovens kapitel 6.« Kapitel 8 Oplysnings- og undersøgelsespligt § 39. Enhver producent, importør eller forhandler af et kemisk stof eller  

 produkt skal efter anmodning fra miljøministeren eller tilsynsmyndighederne,  

 jf. § 47, give de oplysninger om stoffet eller produktet, herunder om  

 økonomiske og regnskabsmæssige forhold, som har betydning for myndighedernes  

 administration af loven.
 27. I § 40 indsættes som stk. 2:
»Stk. 2. Foretager producenten eller importøren ikke inden for den  

 fastsatte frist de undersøgelser, hvorom der er stillet krav efter stk. 1,  

 kan ministeren foretage eller lade foretage de nævnte undersøgelser for  

 producentens eller importørens regning.« § 40. Såfremt der er grund til at antage, at et kemisk stof eller produkt  

 har sundhedsfarlige eller miljøskadelige virkninger, skal enhver producent  

 eller importør af det pågældende stof eller produkt efter anmodning fra  

 ministeren foretage eller lade foretage de nødvendige undersøgelser til  

 belysning af sådanne virkninger.
 28. § 41 affattes således:
»§ 41. Enhver producent eller importør af et kemisk stof, som er  

 anmeldt her i landet efter§ 12, stk. 1, eller af et kemisk stof eller  

 produkt, hvorom ansøgning om godkendelse er indgivet efter § 33, skal efter  

 anmodning fra ministeren foretage eller lade foretage yderligere  

 undersøgelser end allerede krævet i regler efter § 12 eller § 34.« 29. § 41, stk. 2, ophæves.
 § 41. Enhver producent eller importør af et kemisk stof, som er anmeldt  

 efter § 12, stk. 1, eller af et kemisk stof eller produkt, hvorom ansøgning  

 om godkendelse er indgivet efter§ 33, skal efter anmodning fra ministeren  

 foretage eller lade foretage yderligere undersøgelser end allerede krævet  

 efter § 13 eller § 34.
 Stk. 2. Yderligere undersøgelser kan også kræves, såfremt ministeren i  

 henhold til § 18 fastsætter regler om undersøgelse og anmeldelse af grupper  

 af stoffer, der ikke skal anmeldes efter § 12, stk. 1.
 30. I § 42 indsættes efter stk. 1 som nyt stykke:
»Stk. 2. Ministeren kan fastsætte regler om, at de i stk. 1 nævnte  

 oplysninger skal indgives på et særligt skema.« Stk. 2 bliver herefter stk. 3.
 § 42. Ministeren kan fastsætte regler om, at producenter og importører af  

 kemiske stoffer eller produkter skal oplyse arten og mængden af de stoffer  

 eller produkter, de sælger eller importerer, samt hvilken sammensætning  

 produkterne har.
 Stk. 2. Ministeren kan bestemme, at myndigheder efter anmodning skal  

 oplyse, hvilke producenter og importører der sælger eller importerer nærmere  

 angivne kemiske stoffer og produkter, og i hvilken mængde.
 31. § 43 affattes således:
»§ 43. Ministeren kan bestemmelse eller fastsætte regler om, at  

 analyser og undersøgelser skal udføres efter bestemte metoder.
Der kan i  

 forbindelse hermed stilles krav til de udførende laboratoriers organisation  

 og til dokumentation for kvaliteten af undersøgelsesarbejdet samt krav om  

 inspektion og kontrol af laboratorierne.
Endvidere kan ministeren stille krav  

 om, at analyser og undersøgelser skal foretages på autoriserede laboratorier.
 Stk. 2. Ministeren kan bestemme eller fastsætte regler om, at analyser og  

 undersøgelser foretaget i udlandet kan ligestilles med tilsvarende  

 undersøgelser foretaget her i landet, når krav fastsat i medfør af stk. 1 må  

 anses for opfyldt i forbindelse med de udenlandske undersøgelser.
Stk. 3. Ministeren kan fastsætte regler om gebyr til dækning af udgifterne  

 til inspektion og kontrol med laboratorierne efter stk. 1.« § 43. Ministeren kan bestemme eller fastsætte regler om, at analyser og  

 undersøgelser af kemiske stoffer og produkter skal udføres efter bestemte  

 metoder og foretages på statslige eller autoriserede laboratorier og  

 institutioner.
Der kan fastsættes regler om, at der skal betales afgift for  

 analyse- og undersøgelsesarbejde foretaget af statslige laboratorier og  

 institutioner.
 32. I § 45, stk. 2, udgår: »,Kemikaliekontrollen«, og  

 »Statens Levnedsmiddelinstitut« ændres til:  

 »Levnedsmiddelstyrelsen«.
Kapitel 10 Myndighederne § 45. Miljøministeren kan henlægge sine opgaver efter loven til  

 Miljøstyrelsen eller andre statslige myndigheder og institutioner.
Ministeren  

 kan fastsætte regler om adgangen til klage over disse myndigheders  

 afgørelser, herunder at disse myndigheder har den endelige administrative  

 afgørelse i sådanne sager.
Stk. 2. Ved varetagelsen af de opgaver, der påhviler ministeren, bistås  

 denne af Miljøstyrelsen, Kemikaliekontrollen og Statens  

 Levnedsmiddelinstitut.
Efter forhandling med pågældende minister kan  

 miljøministeren fastsætte regler om, i hvilket omfang Arbejdstilsynet,  

 Sundhedsstyrelsen, embedslægerne, toldvæsenet og politiet medvirker ved  

 varetagelsen af opgaver efter loven.
33. I § 46, stk. 2, indsættes efter  

 »kommunalbestyrelsen«: »eller den myndighed, der i øvrigt  

 fører tilsyn og kontrol med den pågældende virksomhed efter reglerne i  

 kapitel 7 i lov om miljøbeskyttelse.« 34. I § 46 indsættes som stk. 3:
»Stk. 3. Ministeren kan fastsætte regler om adgangen til at klage  

 over tilsynsmyndighedens afgørelser efter stk. 1 og 2, herunder at  

 tilsynsmyndighedens afgørelse ikke kan indbringes for anden administrativ  

 myndighed.« § 46. Kommunalbestyrelsen fører tilsyn med overholdelsen af regler fastsat  

 i medfør af §§ 38 a-c.
 Stk. 2. Ministeren kan i øvrigt bemyndige kommunalbestyrelsen til at  

 udføre opgaver i forbindelse med tilsynet med, at loven og forskrifter  

 udfærdiget efter loven overholdes.
 35. §§ 52-57 ophæves og i stedet indsættes:
 »Kapitel 11.
 Afgørelser.
 § 52. Afgørelser efter denne lov meddeles skriftligt til de personer,  

 organisationer og myndigheder, der kan klage over afgørelsen, jf. §§ 55 og  

 56, og de myndigheder, der i øvrigt har været inddraget i sagens behandling.
Stk. 2. Påbud eller forbud kan meddeles mundtligt, når der er  

 overhængende, alvorlig fare for sundheden, eller øjeblikkelige indgreb er  

 påkrævet for at afværge alvorlig miljøskade.
En mundtlig afgørelse skal  

 snarest muligt tillige meddeles skriftligt.
§ 53. Påbud eller forbud skal indeholde en frist for afgørelsens  

 efterkommelse.
Når der foreligger særlige forhold kan det dog bestemmes, at  

 påbud eller forbud skal efterkommes straks.
 Stk. 2. Når særlige grunde taler herfor, kan det bestemmes at klage over  

 påbud eller forbud ikke skal have opsættende virkning.
§ 54. Afgørelser, der kan påklages, skal oplyse datoen for klagefristens  

 udløb og i øvrigt indeholde oplysning om, at 1) afgørelsen kan påklages skriftligt til Miljøankenævnet, og at 2) klage skal være modtaget af Miljøankenævnet senest ved klagefristens  

 udløb.
 Stk. 2. Påbud eller forbud skal tillige indeholde oplysning om, at klage  

 har opsættende virkning, jf. dog § 53, stk. 2.
 § 55. Miljøankenævnet er klagemyndighed for afgørelser efter kapitel 6 og  

 7, der træffes i første instans af den myndighed, ministeren bemyndiger  

 hertil.
Stk. 2. Klage til Miljøankenævnet kan indgives af 1) afgørelsens adressat og 2) enhver, der har en individuel, væsentlig interesse i sagens udfald.
 § 56. Ministeren kan fastsætte regler om eller bestemme, hvilke personer,  

 organisationer og myndigheder, der i øvrigt kan påklage afgørelser efter  

 kapitel 6 og 7 eller afgørelser efter regler, der fastsættes med hjemmel i  

 kapitel 6 og 7.
 § 57. Klagefristen er 4 uger fra afgørelsens dato.
Stk. 2. Hvis klagefristen udløber på en lørdag eller helligdag, forlænges  

 klagefristen til den følgende hverdag.« § 52. Tilsynsmyndighedernes afgørelser meddeles skriftligt og skal  

 indeholde oplysninger om, til hvilken myndighed afgørelsen kan påklages, samt  

 fristen herfor.
 Stk. 2. Omfatter afgørelsen et påbud eller et forbud, skal der i  

 afgørelsen være fastsat en frist for afgørelsens efterkommelse.
 § 53. Klagefristen er 4 uger fra den dag, afgørelsen er meddelt den  

 pågældende.
 Stk. 2. Klage indgives til den myndighed, der har truffet afgørelsen.  

 Denne sender klagen til klagemyndigheden ledsaget af det materiale, der er  

 indgået i sagens bedømmelse.
 Stk. 3. Klagemyndigheden kan indtil 6 måneder efter afgørelsen se bort fra  

 overskridelse af klagefristen, når overskridelsen af særlige grunde er  

 undskyldelig.
 § 54. En klage har opsættende virkning, indtil klagemyndighedens afgørelse  

 foreligger eller klagemyndigheden bestemmer andet.
Stk. 2. Tilsynsmyndigheden kan dog, når særlige sundhedsmæssige grunde  

 taler derfor, samtidig med påbudet eller forbudet bestemme, at dette skal  

 efterkommes uanset klage.
Selv om også denne beslutning påklages, skal  

 påbudet eller forbudet efterkommes, indtil klagemyndigheden bestemmer andet.
Kapitel 11 Ankenævnet § 55. Det miljøankenævn, der er nedsat i henhold til lov om  

 miljøbeskyttelse, er klageinstans for administrative afgørelser i henhold til  

 denne lov i det omfang, det er fastsat i § 56.
 Stk. 2. Nævnet er i sin virksomhed uafhængigt af instruktion om den  

 enkelte sags behandling og afgørelse.
Stk. 3. Ved behandling af klagesager medvirker sagkyndige medlemmer, der  

 beskikkes af miljøministeren for 4 år ad gangen efter indstilling fra 1) Industrirådet samt fra Landbrugsrådet, De Samvirkende Danske  

 Landboforeninger, Danske Husmandsforeninger og Dansk Erhvervsgartnerforening  

 i forening, 2) Miljøstyrelsen og Direktoratet for Arbejdstilsynet i forening.
 Stk. 4. Nævnet kan i øvrigt tilkalde sagkyndige til at afgive vejledende  

 udtalelser.
 Stk. 5. Ministeren kan fastsætte nærmere regler om ankenævnets  

 sammensætning og virksomhed ved behandlingen af sager i henhold til denne  

 lov.
 § 56. Til Miljøankenævent kan påklages afgørelser om påbud eller forbud  

 efter § 30 samt afgørelser efter kapitel 7 truffet som 1. instans af  

 ministeren eller den, han bemyndiger hertil.
 Stk. 2. I regler, der fastsættes i henhold til kapitel 3, 6 og 7, kan det  

 bestemmes, at afgørelser truffet som 1. instans af ministeren eller den, han  

 bemyndiger dertil, kan påklages til Miljøankenævnet.
 § 57. Klagefristen er 4 uger fra den dag, afgørelsen er meddelt den  

 pågældende.
 Stk. 2. En klage til Miljøankenævnet har opsættende virkning, medmindre  

 nævnet bestemmer andet.
 36. § 58 affattes således:
»§ 58. Den, der udøver eller har udøvet opgaver efter loven, er  

 underkastet tavshedspligt efter borgerlig straffelovs §§ 152-152c.« Kapitel 12 Tavshedspligt § 58. Myndigheder og personer, der udøver opgaver efter loven, samt  

 enhver, der i øvrigt yder bistand hertil, er underkastet tavshedspligt efter  

 borgerlig straffelovs § 152 og§ 264 b.
 37. § 59 affattes således:
»§ 59. Medmindre højere straf er forskyldt efter den øvrige  

 lovgivning, straffes med bøde, hæfte eller fængsel i indtil 1 år den, der 1) overtræder § 10, stk. 3, § 11, stk. 1, § 19, § 22, stk. 1, § 24, stk. 1  

 og 3 eller § 37, 2) undlader at indhente tilladelse efter § 25, stk. 2, eller at indhente  

 godkendelse efter§ 33, stk. 1, 3) undlader at efterkomme bestemmelse om ophør af retten til salg eller  

 import af et stof eller produkt i medfør af regler fastsat i henhold til §  

 33, stk. 5, 4) tilsidesætter vilkår knyttet til en tilladelse efter § 25, stk. 2,  

 eller til en godkendelse efter § 35, stk. 3, 5) undlader at efterkomme forbud, påbud eller anmodning efter § 30, § 30  

 a, § 30 b,§ 30 c, § 31, § 32 a eller § 48, 6) undlader at meddele oplysninger efter § 39, at foretage undersøgelser  

 som nævnt i § 40 og § 41 eller at afgive prøver efter § 50, 7) undlader at klassificere og mærke et farligt stof i overensstemmelse  

 med kravene i den liste, der udarbejdes i henhold til § 21, 8) overtræder forskrifter bekendtgjort på emballagen til et godkendt stof  

 eller produkt, jf. § 35, stk. 6, 9) modvirker adgang til en ejendom i strid med § 49, eller 10) ved uforsvarlig omgang med farlige stoffer eller produkter udsætter  

 menneskers eller husdyrs liv eller sundhed for fare eller forvolder ikke  

 ubetydelig skade på miljøet.« Kapitel 13 Straf og ikrafttræden m.v.
§ 59. Medmindre højere straf er forskyldt efter den øvrige lovgivning,  

 straffes med bøde, hæfte eller fængsel i indtil 1 år den, der 1) overtræder § 10, stk. 3, § 11, stk. 1, § 12, stk. 3, jf. stk. 1, § 15,  

 § 16, § 19, § 22, stk. 1,§ 25, § 26, stk. 1-3, § 27 eller § 37, 2) undlader at indhente tilladelse efter § 24, stk. 1, eller at indhente  

 godkendelse efter § 33, stk. 1, 3) undlader at efterkomme bestemmelse om ophør af retten til salg eller  

 import af et stof eller produkt i medfør af regler fastsat i henhold til §  

 33, stk. 5, 4) tilsidesætter vilkår knyttet til en tilladelse efter § 24, stk. 1,  

 eller til en godkendelse efter § 35, stk. 3, 5) undlader at efterkomme forbud eller påbud efter § 14, stk. 2, § 15, §  

 30 eller § 48, 6) undlader at meddele oplysninger efter§ 39, at foretage undersøgelser  

 som nævnt i § 40 og § 41 eller at afgive prøver efter§ 50, 7) undlader at klassificere og mærke et farligt stof i overensstemmelse  

 med kravene i den liste, der udarbejdes i henhold til § 21, 8) overtræder forskrifter bekendtgjort på emballagen til et godkendt stof  

 eller produkt, jf. § 35, stk. 6, 9) modvirker adgang til en ejendom i strid med § 49, eller 10) ved uforsvarlig omgang med farlige stoffer eller produkter udsætter  

 menneskers eller husdyrs liv eller sundhed for fare eller forvolder ikke  

 ubetydelig skade på miljøet.
 38. § 60 affattes således:
»§ 60. For overtrædelse af § 22, stk. 1, § 24, stk. 1 og 3, § 25,  

 stk. 2, § 33, stk. 1 og § 35, stk. 3, kan der pålægges en producent, en  

 importør eller en virksomheds ejer eller bruger bødeansvar, selv om  

 overtrædelsen ikke kan tilregnes denne som forsætlig eller uagtsom.
For  

 bødeansvar fastsættes ingen forvandlingsstraf.« § 60. For overtrædelse af § 22, stk. 1, § 24, stk. 1, § 25, § 26, stk. 1  

 og stk. 3, § 27, § 33, stk. 1, og § 35, stk. 3, kan der pålægges en  

 producent, en importør eller en virksomheds ejer eller bruger bødeansvar,  

 selv om overtrædelsen ikke kan tilregnes denne som forsætlig eller uagtsom.  

 For bødeansvar fastsættes ingen forvandlingsstraf.
 39. § 61 affattes således:
»§ 61. I regler, der udstedes i henhold til § 7 a, § 12, stk. 1, 2 og  

 4, § 22, stk. 2-5, § 22 a, § 23, § 24, stk. 4, § 26, § 27, stk. 1 og 3, § 30,  

 § 30 a, stk. 1 og 2, § 30 b, § 30 c, § 31, § 32, § 32 a, § 35, stk. 5,§ 38 d,  

 stk. 1, 3, 6 og 7, § 39, § 41, § 42 og § 43, kan der fastsættes straf af  

 enten bøde, af bøde eller hæfte eller af bøde, hæfte eller fængsel i indtil 1  

 år for overtrædelse af bestemmelserne i reglerne.
I regler, der er udstedt i  

 henhold til § 22, stk. 3-5, § 23 § 26 og § 27, stk. 1 og 3, kan der  

 fastsættes bødeansvar for en producent, en importør eller en virksomheds ejer  

 eller bruger, selv om overtrædelsen ikke kan tilregnes denne som forsætlig  

 eller uagtsom.
For sådant bødeansvar fastsættes ingen  

 forvandlingsstraf.« § 61. I regler, der udstedes i henhold til§ 17, § 18, § 22, stk. 2-4, §  

 23, §§ 28-32, § 35, stk. 5, §§ 38a-c, § 42 og § 43, kan der fastsættes straf  

 enten af bøde, af bøde eller hæfte eller af bøde, hæfte eller fængsel i  

 indtil 1 år for overtrædelse af bestemmelser i reglerne.
I regler, der  

 udstedes i henhold til § 22, stk. 2-4, § 23,§ 28 og § 29, kan der fastsættes  

 bødeansvar for en producent, en importør eller en virksomheds ejer eller  

 bruger, selv om overtrædelsen ikke kan tilregnes denne som forsætlig eller  

 uagtsom.
For sådant bødeansvar fastsættes ingen forvandlingsstraf.
 40. Efter § 61 indsættes:
»§ 61 a.
Forældelsesfristen for strafansvaret er 5 år for  

 overtrædelser m.v., som omhandlet i § 59, nr. 1, 2, 4, 5, 7, 8 og 10, samt  

 for overtrædelser af regler udstedt i henhold til § 7 a, § 12, stk. 1 og 4, §  

 22, stk. 2-5, § 22 a, § 23, § 24, stk. 4,§ 26, § 27, stk. 1 og 3, § 30, § 30  

 a, stk. 1 og 2,§ 30 b,§ 30 c, § 31, § 32, § 32 a og § 38 d, stk. 1.« 41. § 64 affattes således:
»§ 64. Staten har udpantningsret for gebyrer efter § 10 a, stk. 3, §  

 25, stk. 3, § 32 b, § 36, § 38 d, stk. 4 og 5, § 40 stk. 2 og § 43 stk. 1,  

 samt for afholdte undersøgelsesudgifter efter § 38 d, stk. 4 og 5 og § 40,  

 stk. 2.« § 64. Staten har udpantningsret for afgifter efter § 24, stk. 2, § 36 og §  

 43.
§ 2 Stk. 1. Loven træder i kraft den 1. juli 1989.
Stk. 2. Regler, der er fastsat i henhold til hidtil gældende bestemmelser  

 i loven, jf. lovbekendtgørelse nr. 574 af 26. august 1987, forbliver i kraft,  

 indtil de afløses af regler fastsat i henhold til denne lov.
Overtrædelse af  

 reglerne straffes efter hidtil gældende regler.
 Stk. 3. Sager, der ved lovens ikrafttræden er under behandling i  

 Miljøankenævnet, færdigbehandles efter hidtil gældende regler.
Bilag 2 Uddrag af Lov om arbejdsmiljø, jf. lovbekendtgørelse nr. 646 af 18.  

 december 1985 om arbejdsmiljø, som ændret ved lov nr. 220 af 22. april 1987 Kapitel 1 Formål og område § 1. Ved loven tilstræbes at skabe 1) et sikkert og sundt arbejdsmiljø, der til enhver tid er til i  

 overensstemmelse med den tekniske og sociale udvikling i samfundet, samt 2) grundlag for, at virksomhederne selv kan løse sikkerheds- og  

 sundhedsspørgsmål med vejledning fra arbejdsmarkedets organisationer og  

 vejledning og kontrol fra arbejdstilsynet.
 § 2. Loven omfatter arbejde for en arbejdsgiver.
Stk. 2. Undtaget er 1) arbejde i arbejdsgiverens private husholdning, 2) arbejde, der udelukkende udføres af de medlemmer af arbejdsgiverens  

 familie, som hører til hans husstand, jf. dog § 59, stk. 1-3, 3) arbejde, der udføres af militære, og som kan henregnes til egentlig  

 militærtjeneste.
 Stk. 3. Følgende bestemmelser omfatter også arbejde, der ikke udføres for  

 en arbejdsgiver, samt det arbejde, der er nævnt i stk. 2:
1) § 20 om flere arbejdsgivere m.v. på samme arbejdssted, §§ 30-36 om  

 leverandører m.fl. og § 37 om bygherrer m.v., 2) §§ 38 og 39, for så vidt angår de i § 39, stk. 1, nr. 1 og 2,  

 omhandlede arbejder, samt § 41, 3) §§ 45-47 om tekniske hjælpemidler m.v., 4) kapitel 8 om stoffer og materialer, 5) § 58 om vejtransport.
Kapitel 4 Leverandører, installatører, reparatører og planlæggere m.fl.
 § 30. Den, der overdrager, overlader eller udstiller maskiner, maskindele,  

 beholdere, præfabrikerede konstruktioner, apparater, redskaber eller andre  

 tekniske hjælpemidler, skal sørge for, at genstandene, når de udleveres til  

 brug eller udstilles, er forsynet med nødvendigt beskyttelsesudstyr og kan  

 anvendes efter deres hensigt uden at være farlige for sikkerhed eller  

 sundhed, jf. kapitel 7. Nødvendige og let forståelige anvisninger om  

 betjening, vedligeholdelse, transport og opstilling skal følge med ved  

 leveringen.
 Stk. 2. Overdrages eller overlades brugsfærdige tekniske hjælpemidler til  

 videresalg, udlejning eller udlån, gælder samme pligter.
 Stk. 3. Når arbejdstilsynet forlanger det, eller når forholdene i øvrigt  

 giver anledning dertil, skal importøren eller fremstilleren lade foretage  

 undersøgelser, prøver eller besigtigelser, eventuelt ved særligt sagkyndige,  

 for at konstatere, om det tekniske hjælpemiddel er sikkerheds- og  

 sundhedsmæssigt forsvarligt.
 Stk. 4. Hvis et tekniske hjælpemiddel fremstilles efter bestillerens  

 skriftlige, udførlige anvisninger, er importøren eller fremstilleren ikke  

 omfattet af pligterne i stk. 1-3.
 § 31. Enhver maskine, der udleveres eller udstilles her i landet, skal  

 være forsynet med fremstillerens eller for importerede maskiners vedkommende  

 importørens navn og adresse eller med anden markering, som gør det let at  

 identificere fremstilleren, henholdsvis importøren.
 § 32. Den, der som selvstændig virksomhed installerer, ombygger eller  

 hovedreparerer et teknisk hjælpemiddel, skal påse, at de sikkerhedsmæssige  

 forskrifter og anvisninger, der gælder for hjælpemidlet, er opfyldt.
Stk. 2. Hvis en reparation kun berører een eller nogle dele af det, der  

 repareres, skal reparatøren påse, at de sikkerhedsmæssige forskrifter og  

 anvisninger, som gælder for delene, er opfyldt.
Bliver reparatøren under sit  

 arbejde opmærksom på andre fejl eller mangler, der har sikkerhedsmæssig  

 betydning, skal han gøre ejeren eller brugeren bekendt med dem.
§ 33. Den, der leverer et projekt til et teknisk hjælpemiddel, et  

 produktionsanlæg eller et bygge- eller anlægsarbejde, skal i projektet tage  

 hensyn til sikkerhed og sundhed ved arbejdets udførelse og driften af det  

 færdige byggeri eller anlæg m.v.
Det samme gælder den, der på lignende måde  

 rådgiver om arbejdsmiljømæssige forhold.
 § 34. Reglerne i §§ 30, 31, 33 og 35, stk. 2, gælder også for leverandører  

 m.fl. af stoffer og materialer med egenskaber, der kan være farlige for eller  

 i øvrigt forringe sikkerhed eller sundhed.
 § 35. Arbejdsministeren kan fastsætte nærmere regler om de i §§ 30-34  

 omhandlede forhold.
 Stk. 2. Reglerne i §§ 30-34 fritager ikke brugeren for forpligtelser efter  

 loven.
 § 36. Arbejdsministeren kan, når særlige forhold foreligger, fastsætte  

 regler eller træffe bestemmelser, der fraviger kravene i §§ 30-34. Sådanne  

 bestemmelser kan endvidere i enkelttilfælde, når særlige forhold foreligger,  

 træffes af direktøren for arbejdstilsynet.
Kapitel 8 Stoffer og materialer § 48. Stoffer og materialer med egenskaber, der kan være farlige for eller  

 i øvrigt forringe sikkerhed eller sundhed, må kun fremstilles og anvendes ved  

 arbejdsprocesser og -metoder, der effektivt sikrer de beskæftigede mod  

 ulykker og sygdomme.
 Stk. 2. Anerkendte normer eller standarder, som har sikkerheds- eller  

 sundhedsmæssig betydning, skal følges.
 § 49. Arbejdsministeren kan fastsætte nærmere regler om fremstilling,  

 import, oplagring, transport og anvendelse af stoffer og materialer med  

 egenskaber, der kan være farlige for eller i øvrigt forringe sikkerhed eller  

 sundhed, herunder om emballering, omfyldning og mærkning.
 Stk. 2. Arbejdsministeren kan give regler om forbud imod fremstilling,  

 import og anvendelse af særligt farlige stoffer og materialer.
§ 49 a.
Med henblik på at forebygge og imødegå sundheds- og ulykkesskader  

 i arbejdsmiljøet kan arbejdsministeren fastsætte regler om, at den, der  

 fremstiller eller importerer et stof eller materiale, skal foretage  

 undersøgelser eller fremskaffe fornøden dokumentation for allerede foretagne  

 undersøgelser og indgive anmeldelse.
Der kan herunder fastsættes regler for  

 alle stoffer og materialer, for enkelte stoffer og materialer, for bestemte  

 grupper af stoffer og materialer eller for stoffer og materialer til særlige  

 anvendelser.
 Stk. 2. Det kan fastsættes, at anmeldelsen skal indeholde:
 1) Oplysninger om forhold, som har betydning for vurdering af stoffet  

 eller materialets egenskaber og virkninger, herunder om det har egenskaber,  

 der kan være farlige for eller i øvrigt forringe sikkerhed eller sundhed.
 2) Forslag til klassificering, emballering og mærkning.
 3) Oplysninger om forebyggende foranstaltninger, der effektivt sikrer de  

 beskæftigede mod forringelse af sikkerhed og sundhed.
Stk. 3. Det kan endvidere fastsættes, at nye stoffer og materialer  

 tidligst må tages i brug en måned efter anmeldelsen.
Denne frist skal kunne  

 forlænges for tilfælde, hvor anmeldelsen er mangelfuld eller fejlagtig,  

 således at stoffet eller materialet tidligst må tages i brug en måned efter,  

 at de oplysninger, anmeldelsen skal indeholde, er modtaget.
Stk. 4. Arbejdsministeren fastsætter regler om oprettelse, drift og brug  

 af et register for stoffer og materialer.
Lov nr. 294 af 8. juni 1978 om  

 offentlige myndigheders registre finder ikke anvendelse på dette register.
§ 49 b.
Arbejdsministeren kan fastsætte regler om, at tekniske datablade  

 og lignende, som udsendes af fremstillere eller importører af stoffer og  

 materialer, skal indeholde alle væsentlige oplysninger om stoffets eller  

 materialets virkninger på sikkerhed og sundhed i arbejdsmiljøet.
§ 49 c.
Arbejdsministeren kan fastsætte regler om, at et stof eller  

 materiale, der kan være farligt for eller i øvrigt forringe sikkerhed eller  

 sundhed, ikke må anvendes, hvis det kan erstattes af et ufarligt, mindre  

 farligt eller mindre generende stof eller materiale.
 Stk. 2. Arbejdsministeren kan fastsætte regler om, at stoffer og  

 materialer, der kan være farlige for eller i øvrigt forringe sikkerhed eller  

 sundhed, ikke må anvendes til bestemte formål eller inden for særlige  

 områder, før arbejdstilsynets udtalelse eller godkendelse foreligger.
Efter 2. behandling den 16. maj 1989 § 1 I lov om kemiske stoffer og produkter, jf. lovbekendtgørelse nr. 574 af  

 26. august 1987, foretages følgende ændringer:
 1. § 1 affattes således:
 »§ 1. Denne lov har til formål at forebygge sundhedsfare og  

 miljøskade i forbindelse med fremstilling, opbevaring, anvendelse og  

 bort-skaffelse af kemiske stoffer og produkter.
Stk. 2. Ved administration af loven kan der lægges vægt på mulighederne  

 for at fremme renere teknologi og for at begrænse problemer i forbindelse med  

 affaldsbortskaffelse.« 2. § 7, stk. 1, affattes således:
»De bestemmelser, der efter anden lovgivning gælder for kemiske  

 stoffer og produkter og for varer, der indeholder eller afgiver kemiske  

 stoffer eller produkter, berøres ikke af denne lov, som kun finder anvendelse  

 på disse stoffer, produkter eller varer i det omfang, hvor anden lovgivning  

 ikke indeholder bestemmelser herom.« 3. Efter § 7 indsættes:
»§ 7 a.
Ministeren kan fastsætte regler, der er nødvendige for  

 anvendelsen her i landet af De Europæiske Fællesskabers forordninger  

 vedrørende de af denne lov omfattede kemiske stoffer, produkter og  

 varer.« 4. § 8 affattes således:
»§ 8. Loven gælder ikke for kemiske stoffer og produkter, der  

 eksporteres, medmindre ministeren bestemmer andet.
Det samme gælder for  

 varer, der indeholder eller afgiver kemiske stoffer eller produkter.
Stk. 2. Loven gælder ikke for kemiske stoffer og produkter, der er  

 fremstillet i udlandet, og som kun føres gennem landet som transitgods.
Det  

 samme gælder for varer, der indeholder eller afgiver kemiske stoffer eller  

 produkter.« 5. I § 9 ændres: »og de kommunale organisationer« til:  

 »de kommunale organisationer samt arbejdsministeren og andre berørte  

 statslige myndigheder.« 6. I § 10 indsættes som stk. 4:
»Stk. 4. Miljøministeren kan fastsætte nærmere regler om det i stk. 3  

 nævnte forbud mod vildledende markedsføring.
Ministeren kan endvidere  

 fastsætte regler om, at varer, der er omfattet af denne lov, skal være  

 omfattet af det i stk. 3 nævnte forbud.« 7. Efter § 10 indsættes som nyt kapitel:
»Kapitel 2 a Miljømærke § 10 a.
Ministeren kan fastsætte regler om opnåelse af ret til at anvende  

 et miljømærke i forbindelse med salg af kemiske stoffer og produkter samt af  

 andre varer, der indeholder eller afgiver kemiske stoffer eller produkter.  

 Ministeren kan herunder fastsætte regler om betingelser for at anvende  

 mærket, om mærkets udformning og anbringelse på varen.
Stk. 2. Ministeren kan henlægge administrationen af miljømærket til et  

 særligt nævn.
Ministeren kan fastsætte regler om udpegning af medlemmer til  

 nævnet, herunder om, hvilke myndigheder og organisationer der indstiller  

 medlemmer til nævnet.
Ministeren fastsætter forretningsordenen for nævnet.
 Stk. 3. Ministeren kan fastsætte regler om gebyrer for behandlingen af  

 ansøgninger og for anvendelse af det særlige miljømærke.
 Stk. 4. Gebyrerne kan anvendes til dækning af udgifterne ved:
1) nævnets virksomhed, 2) tilsyn og kontrol med miljømærkeordningen og 3) forsknings- og udredningsprojekter til støtte for administrationen af  

 miljømærket.« 8. I § 11, stk. 1, ændres »§ 13« til: »§ 12, stk.  

 3«.
 9. § 11, stk. 2 og 3, affattes således:
»Stk. 2. Et kemisk stof anses for nyt, når det ikke senest den 18.  

 september 1981 har været solgt i eller importeret til et land, der er medlem  

 af De Europæiske Fællesskaber.
Dette gælder såvel for rene kemiske stoffer  

 som for stoffer, der er en bestanddel af kemiske produkter.
Stk. 3. Ministeren kan udarbejde en fortegnelse over de stoffer, som efter  

 stk. 2 ikke skal anses som nye.« 10. § 12 affattes således:
 »§ 12. Enhver producent eller importør, der vil sælge eller importere  

 et nyt kemisk stof, jf. § 11, skal inden markedsføring indgive anmeldelse  

 herom efter regler fastsat af ministeren.
 Stk. 2. Ministeren kan fastsætte regler om, at stoffer tidligst må  

 markedsføres efter udløbet af en nærmere angivet frist, regnet fra  

 modtagelsen af anmeldelsen.
 Stk. 3. Ministeren kan fastsætte nærmere regler om de oplysninger, som  

 anmeldelsen skal indeholde, og om anmeldelsens form, herunder at anmeldelsen  

 skal indgives på et særligt skema.
 Stk. 4. Enhver producent eller importør af et kemisk stof, som er anmeldt  

 efter stk. 1, skal underrette ministeren om væsentlige ændringer i eller  

 tilføjelser til de allerede indsendte oplysninger.
Stk. 5. Ministeren kan fastsætte nærmere regler om indhold og omfang af  

 anmeldeordningen efter stk. 1, herunder om undtagelser fra denne.« 11. §§ 13-18 ophæves.
 12. I § 20 ophæves stk. 2 og 3.
 13. I § 20 indsættes som nyt stk. 2:
»Stk. 2. Ministeren kan fastsætte regler om klassificering af farlige  

 stoffer og produkter i fareklasser.« 14. I § 22, stk. 1, ændres »stk. 3« til: »stk.  

 4«.
 15. I § 22 indsættes efter stk. 1 som nyt stykke:
»Stk. 2. Ministeren kan fastsætte regler om anden mærkning af kemiske  

 stoffer og produkter end den i stk. 1 nævnte faremærkning.« Stk. 2-4 bliver herefter stk. 3-5.
 16. § 22, stk. 3 og 4, der bliver stk. 4 og 5, affattes  

 således:
»Stk. 4. Ministeren kan fastsætte nærmere regler om mærkning af  

 emballagen.
Der kan herunder stilles krav til etikettens udformning, om  

 anvendelse af risikoangivelser, sikkerhedsforskrifter, indholdsdeklarationer  

 og brugsanvisninger på etiketten samt om, hvilke andre sprog der i særlige  

 tilfælde kan anvendes ved mærkning af emballagen.
Ministeren kan endvidere  

 fastsætte regler om, at emballagen skal være forsynet med følbar  

 advarselsmærkning.
Stk. 5. Ministeren kan i øvrigt fastsætte regler om mærkning af andre  

 varer end de i stk. 1 nævnte, når varen indeholder eller afgiver et kemisk  

 stof eller produkt, hvis egenskaber gør en sådan mærkning påkrævet.« 17. Efter § 22 indsættes:
»§ 22 a.
Ministeren kan fastsætte regler om, at et kemisk stof eller  

 produkt ved salg skal være ledsaget af et oplysningsblad med  

 indholdsdeklarationer, risikoangivelser, sikkerhedsforskrifter og  

 lignende.« 18. Kapitel 5 affattes således:
»Kapitel 5 Salg af giftige stoffer og produkter m.v.
§ 24. Meget giftige og giftige stoffer og produkter må kun sælges mod  

 rekvisition.
Dette gælder dog ikke salg til de i § 25, stk. 1, nævnte  

 virksomheder, institutioner og personer.
Stk. 2. Rekvisitionen skal indeholde en nærmere angivelse af det formål,  

 hvortil det pågældende stof eller produkt ønskes anvendt.
Rekvisitionen skal  

 af politiet være forsynet med en påtegning om, at politiet tillader  

 udlevering til det angivne formål.
 Stk. 3. Meget giftige og giftige stoffer og produkter må ikke sælges til  

 personer under 18 år eller i øvrigt overlades til personer, som må antages at  

 ville forvolde skade på sig selv eller deres omgivelser.
Stk. 4. Ministeren kan fastsætte regler om, at de i stk. 1 nævnte stoffer  

 og produkter kun må importeres af de i § 25, stk. 1, nævnte virksomheder,  

 institutioner og personer.
Ministeren kan herunder fastsætte bestemmelser om  

 vilkår for en sådan import.
Stk. 5. Ministeren kan fastsætte regler om rekvisitionernes form og  

 indhold samt retningslinjer for politiets påtegning af disse.
Ministeren kan  

 endvidere fastsætte regler om, at rekvisition i visse tilfælde ikke kræves.
 § 25. Meget giftige og giftige stoffer og produkter må uden rekvisition  

 sælges til:
1) a) sygehuse, b) videnskabelige og tekniske laboratorier og institutioner, som drives af  

 staten, amtskommunerne eller kommunerne, c) teknologiske serviceinstitutioner, der er godkendt af  

 industriministeren, d) laboratorier og institutioner, der er autoriseret af Statens Tekniske  

 Prøvenævn, e) virksomheder, der i henhold til lægemiddelloven har Sundhedsstyrelsens  

 tilladelse til at fremstille og forhandle lægemidler, herunder apoteker, f) højere uddannelsesinstitutioner, teknika, gymnasieskoler og  

 studenterkurser, hf-kurser, lærerseminarier, tekniske skoler, handelsskoler  

 og social- og sundhedsskoler g) læger, tandlæger og dyrlæger, 2) virksomheder, som fremstiller meget giftige og giftige stoffer og  

 produkter, og andre fremstillingsvirksomheder, som anvender sådanne stoffer  

 og produkter som råvarer eller hjælpemidler, når disse virksomheder har givet  

 meddelelse herom til Arbejdstilsynet, 3) virksomheder, som sælger meget giftige og giftige stoffer og produkter  

 til videre forhandling eller til de i nr. 1 og nr. 2 nævnte virksomheder,  

 institutioner og personer, og som har givet meddelelse herom til  

 miljøministeren, og 4) andre forhandlere end de i nr. 3 nævnte, dog kun for så vidt angår de  

 stoffer og produkter, som er omfattet af en tilladelse meddelt efter stk. 3.
 Stk. 2. Ministeren kan efter forhandling med arbejdsministeren fastsætte  

 nærmere regler om den i stk. 1, nr. 2, omhandlede meddelelse til  

 Arbejdstilsynet, herunder om fornyet meddelelse, samt om meddelelsens indhold  

 og form.
 Stk. 3. Meget giftige og giftige stoffer og produkter må kun sælges til  

 andre virksomheder, institutioner og personer end de i stk. 1 nævnte af  

 forhandlere, der af ministeren på nærmere fastsatte vilkår har fået  

 tilladelse hertil.
 Stk. 4. Ministeren kan fastsætte regler om, at en tilladelse efter stk. 3  

 betinges af, at forhandleren betaler et gebyr til dækning af tilsynet med, at  

 vilkårene for tilladelsen overholdes.
 § 26. Ministeren kan fastsætte nærmere regler om, i hvilket omfang  

 virksomheder, institutioner og personer, der sælger meget giftige eller  

 giftige stoffer og produkter, skal føre, opbevare og forevise en fortegnelse  

 over modtagerne af disse stoffer og produkter, samt i hvilket omfang de i §  

 24 nævnte rekvisitioner skal opbevares.
 § 27. Ministeren kan fastsætte andre regler end dem, der følger af §§  

 24-26, for salg af stoffer og produkter, der skal godkendes efter § 33.
Stk. 2. Ministeren kan fastsætte regler om, at 1) visse nærmere angivne stoffer og produkter, der falder ind under § 24,  

 stk. 1, skal være undtaget fra reglerne i §§ 24-26, og at 2) andre stoffer og produkter end dem, der falder ind under § 24, stk. 1,  

 skal være omfattet af reglerne i §§ 24-26.« 19. § 30 affattes således:
»§ 30. Når det findes nødvendigt for at sikre, at kemiske stoffer  

 eller produkter ikke indebærer fare for sundheden eller medfører skade på  

 miljøet, kan ministeren træffe bestemmelse eller fastsætte regler om  

 begrænsning i eller forbud mod salg, import og anvendelse af bestemte kemiske  

 stoffer eller produkter.
Under samme betingelser kan ministeren træffe  

 bestemmelse eller fastsætte regler om begrænsning i eller forbud mod salg,  

 import eller anvendelse af kemiske stoffer eller produkter med nærmere  

 angivne egenskaber.
Der kan herunder stilles krav til stoffernes renhed og  

 til koncentrationen af de stoffer, der indgår i et kemisk produkt.
Stk. 2. Når det findes nødvendigt for at sikre, at andre varer end de i  

 stk. 1 nævnte ikke indebærer fare for sundheden eller medfører skade på  

 miljøet, kan ministeren træffe bestemmelse eller fastsætte regler om varens  

 indhold eller afgivelse af et bestemt kemisk stof eller produkt.
Tilsvarende  

 kan ministeren træffe bestemmelse eller fastsætte regler om en vares indhold  

 eller afgivelse af kemiske stoffer eller produkter med nærmere angivne  

 egenskaber.
Stk. 3. Under samme betingelser som nævnt i stk. 2 kan ministeren i øvrigt  

 træffe bestemmelse eller fastsætte regler om, at en vare, der indeholder  

 eller afgiver kemiske stoffer eller produkter, ikke må sælges eller anvendes  

 til nærmere bestemte formål.« 20. Efter § 30 indsættes:
»§ 30 a.
Ministeren kan træffe bestemmelse eller fastsætte regler om,  

 at kemiske stoffer, produkter eller varer, der er omfattet af bestemmelserne  

 i § 30, ved salg skal være ledsaget af en brugsanvisning.
Der kan herunder  

 stilles krav til udformning og indhold af brugsanvisningen, ligesom der kan  

 stilles krav om, at brugsanvisningen skal være godkendt af ministeren.
 Stk. 2. Der kan i den i stk. 1 nævnte brugsanvisning fastsættes bindende  

 regler om anvendelse, opbevaring og bortskaffelse af stoffet, produktet eller  

 varen.
§ 30 b.
I forbindelse med salgs- eller anvendelsesbegrænsninger efter § 30  

 kan ministeren, når hensynet til at forebygge sundhedsfare eller miljøskade  

 gør dette særligt begrundet, bestemme eller fastsætte regler om, at bestemte  

 kemiske stoffer eller produkter kun må sælges mod rekvisition til nærmere  

 angivne erhvervsmæssige formål eller til en nærmere angiven kreds af  

 erhvervsmæssige brugere.
 Stk. 2. Ministeren kan fastsætte nærmere regler om tilsynsmyndighedernes  

 påtegning af de i stk. 1 nævnte rekvisitioner, om rekvisitionernes indhold og  

 form samt om, i hvilket omfang sådanne rekvisitioner skal opbevares af sælger  

 og efter anmodning udleveres til tilsynsmyndigheden.
§ 30 c.
Når hensynet til miljøbeskyttelsen i øvrigt taler herfor, kan  

 ministeren, uden at betingelserne efter § 30 er opfyldt, træffe bestemmelse  

 eller fastsætte regler om begrænsning i eller forbud mod salg eller  

 anvendelse af de i § 30 nævnte stoffer, produkter eller varer.
 Stk. 2. Salgs- eller anvendelsesbegrænsninger efter stk. 1 kan fastsættes,  

 hvis de pågældende stoffer, produkter eller varer kan erstattes af stoffer,  

 produkter, varer eller metoder med samme anvendelsesområder, som i væsentlig  

 grad begrænser forureningen i forbindelse med fremstillingen, brugen eller  

 bortskaffelsen af de pågældende stoffer, produkter eller varer, eller som i  

 øvrigt i væsentlig grad forbedrer mulighederne for anvendelse af renere  

 teknologi.
 Stk. 3. Det er endvidere en betingelse for fastsættelse af salgs- eller  

 anvendelsesbegrænsninger efter stk. 1, at den i stk. 2 nævnte erstatning af  

 stoffer, produkter eller varer kan ske uden væsentlige samlede  

 meromkostninger for virksomhederne og forbrugerne.
§ 30 d.
Der kan ydes tilskud til forsknings- og udredningsprojekter til  

 undersøgelse af de sundheds- og miljømæssige virkninger af kemiske stoffer og  

 produkter eller varer, der indeholder eller afgiver kemiske stoffer eller  

 produkter.
 Stk. 2. Til fremme af de i § 30 c nævnte hensyn kan der ydes tilskud til  

 forsknings-, udrednings- og udviklingsprojekter vedrørende alternative  

 stoffer, produkter, varer og metoder.
Stk. 3. Ministeren kan fastsætte nærmere regler om ydelse af de i stk. 1  

 og 2 nævnte tilskud.« 21. § 31 affattes således:
»§ 31. For at sikre, at et kemisk produkt ikke indebærer fare for  

 sundheden eller medfører skade på miljøet, kan ministeren træffe bestemmelse  

 eller fastsætte regler om sammensætningen af produktet.
Der kan herunder  

 stilles krav til, i hvilket omfang og på hvilken måde bestemte kemiske  

 stoffer eller kemiske stoffer med nærmere angivne egenskaber må forekomme i  

 produktet.
Under samme betingelser kan der stilles krav til, i hvilket omfang  

 urenheder må forekomme i produktet.
Stk. 2. Ministeren kan træffe bestemmelse eller fastsætte regler om  

 produktets mikrobiologiske renhed.« 22. Efter § 32 indsættes i kapitel 6:
»§ 32 a.
Ministeren kan i forbindelse med et forbud mod salg eller  

 anvendelse efter § 30 eller § 38 påbyde en producent eller importør for egen  

 regning at tilbagekalde stoffet, produktet eller varen fra forhandlere eller  

 brugere, når det findes nødvendigt for at sikre, at stoffet, produktet eller  

 varen ikke medfører alvorlig fare for sundheden eller alvorlig skade på  

 miljøet.
 Stk. 2. Forhandlere og brugere af et kemisk stof, et produkt eller en  

 vare, som tilbagekaldes efter stk. 1, har pligt til at aflevere stoffet,  

 produktet eller varen til producenten eller importøren efter dennes  

 anvisning.
§ 32 b.
Ministeren kan fastsætte regler om betaling af gebyr til dækning  

 af udgifterne ved administration, tilsyn og kontrol i forbindelse med regler  

 fastsat efter dette kapitel.« 23. § 33, stk. 2, 2. pkt., ophæves, og stk. 3 og 4  

 affattes således:
»Stk. 3. Godkendelser meddeles for en periode af 8 år.
For kemiske  

 stoffer og produkter klassificeret som »meget giftig« og  

 »giftig« meddeles godkendelse dog for en periode af 4 år.
Stk. 4. Godkendelser, der er meddelt før 1. september 1987, bortfalder 1.  

 september 1995. For kemiske stoffer og produkter klassificeret som  

 »meget giftig« og »giftig« bortfalder godkendelsen dog 1.  

 september 1991.' 24. I § 36 ændres »afgift« til: »gebyr«.
 25. Overskriften til kapitel 8 affattes således:
»Egenkontrol, oplysnings- og undersøgelsespligt« 26. I kapitel 8 indsættes efter § 38 c:
»§ 38 d.
Ministeren kan fastsætte regler om, at producenter eller  

 importører af et kemisk produkt eller en anden vare, hvoraf salg eller  

 anvendelse er reguleret i regler fastsat i henhold til kapitel 6, skal være i  

 besiddelse af dokumentation for, at produktet eller varen opfylder de  

 fastsatte krav (egenkontrol). Dokumentationen skal efter anmodning udleveres  

 til ministeren.
 Stk. 2. Ministeren kan fastsætte nærmere regler om kravene til den i stk.  

 1 nævnte dokumentation.
 Stk. 3. Ministeren kan fastsætte regler om, at ministeren i de tilfælde,  

 hvor en producent eller importør ikke opfylder kravene til dokumentation,  

 fastsat i medfør af stk. 1 og 2, kan påbyde denne at udføre eller lade udføre  

 de nødvendige undersøgelser til dokumentation for, at produktet eller varen  

 opfylder de fastsatte krav.
 Stk. 4. Ministeren kan fastsætte regler om, at ministeren for den  

 ansvarliges regning kan udføre eller lade udføre de undersøgelser, hvorom der  

 er givet påbud efter regler, fastsat i medfør af stk. 3, hvis påbudet ikke er  

 efterkommet inden den fastsatte frist.
 Stk. 5. Ministeren kan fastsætte regler om, at ministeren uden forudgående  

 påbud for den ansvarliges regning kan udføre eller lade udføre de nødvendige  

 undersøgelser til kontrol af, at produktet eller varen opfylder de fastsatte  

 krav, hvis producenten eller importøren ikke er i besiddelse af eller  

 undlader at udlevere dokumentation herfor, jf. stk. 1, og hvis der er grund  

 til at antage, at produktet eller varen kan indebære alvorlig sundhedsfare  

 eller medføre alvorlig skade på miljøet.
 Stk. 6. Ministeren kan fastsætte regler om, at producenten eller  

 importøren efter anmodning uden vederlag skal udlevere de nødvendige prøver  

 af produktet eller varen til gennemførelse af de i stk. 4 og 5 nævnte  

 undersøgelser.
Stk. 7. Ministeren kan fastsætte regler om, at andre forhandlere af  

 produktet eller varen end producenten eller importøren efter anmodning skal  

 udlevere de i stk. 6 nævnte prøver af produktet eller varen for importørens  

 eller producentens regning, hvis denne ikke selv kan opfylde  

 udleveringspligten.« 27. § 39 affattes således:
»§ 39. Enhver producent, importør, forhandler eller erhvervsmæssig  

 bruger af et kemisk stof eller produkt skal efter anmodning fra ministeren  

 eller tilsynsmyndighederne, jf. § 47, give de oplysninger om stoffet eller  

 produktet, herunder om økonomiske og regnskabsmæssige forhold, som har  

 betydning for myndighedernes administration af loven.
Det samme gælder for  

 producenter, importører, forhandlere eller erhvervsmæssige brugere af varer  

 omfattet af lovens kapitel 6.« 28. I § 40 indsættes som stk. 2:
»Stk. 2. Foretager producenten eller importøren ikke inden for den  

 fastsatte frist de undersøgelser, hvorom der er stillet krav efter stk. 1,  

 kan ministeren foretage eller lade foretage de nævnte undersøgelser for  

 producentens eller importørens regning.« 29. § 41 affattes således:
»§ 41. Enhver producent eller importør af et kemisk stof, som er  

 anmeldt her i landet efter § 12, stk. 1, eller af et kemisk stof eller  

 produkt, hvorom ansøgning om godkendelse er indgivet efter § 33, skal efter  

 anmodning fra ministeren foretage eller lade foretage yderligere  

 undersøgelser end allerede krævet i regler efter § 12 eller § 34.« 30. § 41, stk. 2, ophæves.
 31. I § 42 indsættes efter stk. 1 som nyt stykke:
»Stk. 2. Ministeren kan fastsætte regler om, at de i stk. 1 nævnte  

 oplysninger skal indgives på et særligt skema.« Stk. 2 bliver herefter stk. 3.
 32. § 43 affattes således:
»§ 43. Ministeren kan bestemme eller fastsætte regler om, at analyser  

 og undersøgelser skal udføres efter bestemte metoder.
Der kan i forbindelse  

 hermed stilles krav til de udførende laboratoriers organisation og til  

 dokumentation for kvaliteten af undersøgelsesarbejdet samt krav om inspektion  

 og kontrol af laboratorierne.
Endvidere kan ministeren stille krav om, at  

 analyser og undersøgelser skal foretages på autoriserede laboratorier.
 Stk. 2. Ministeren kan bestemme eller fastsætte regler om, at analyser og  

 undersøgelser foretaget i udlandet kan ligestilles med tilsvarende  

 undersøgelser foretaget her i landet, når krav fastsat i medfør af stk. 1 må  

 anses for opfyldt i forbindelse med de udenlandske undersøgelser.
Stk. 3. Ministeren kan fastsætte regler om gebyr til dækning af udgifterne  

 til inspektion og kontrol med laboratorierne efter stk. 1.« 33. I § 45, stk. 2, udgår »,Kemikaliekontrollen«, og  

 »Statens Levnedsmiddelinstitut« ændres til:  

 »Levnedsmiddelstyrelsen«.
 34. I § 46, stk. 2, indsættes efter  

 »kommunalbestyrelsen«: »eller den myndighed, der i øvrigt  

 fører tilsyn og kontrol med den pågældende virksomhed efter reglerne i  

 kapitel 7 i lov om miljøbeskyttelse«.
 35. I § 46 indsættes som stk. 3:
»Stk. 3. Ministeren kan fastsætte regler om adgangen til at klage  

 over tilsynsmyndighedens afgørelser efter stk. 1 og 2, herunder at  

 tilsynsmyndighedens afgørelse ikke kan indbringes for anden administrativ  

 myndighed.« 36. I § 51 ændres »Kommunalbestyrelserne« til:  

 »Tilsynsmyndighederne«.
 37. §§ 52-57 ophæves, og i stedet indsættes:
»Kapitel 11 Afgørelser § 52. Afgørelser efter denne lov meddeles skriftligt til de personer,  

 organisationer og myndigheder, der kan klage over afgørelsen, jf. §§ 55 og  

 56, og de myndigheder, der i øvrigt har været inddraget i sagens behandling.
Stk. 2. Påbud eller forbud kan meddeles mundtligt, når der er overhængende  

 alvorlig fare for sundheden eller øjeblikkelige indgreb er påkrævet for at  

 afværge alvorlig miljøskade.
En mundtlig afgørelse skal snarest muligt  

 tillige meddeles skriftligt.
§ 53. Påbud eller forbud skal indeholde en frist for afgørelsens  

 efterkommelse.
Når der foreligger særlige forhold, kan det dog bestemmes, at  

 påbud eller forbud skal efterkommes straks.
 Stk. 2. Når særlige grunde taler herfor, kan det bestemmes, at klage over  

 påbud eller forbud ikke skal have opsættende virkning.
§ 54. Afgørelser, der kan påklages, skal oplyse datoen for klagefristens  

 udløb og i øvrigt indeholde oplysning om, at 1) afgørelsen kan påklages skriftligt til Miljøankenævnet, og at 2) klage skal være modtaget af Miljøankenævnet senest ved klagefristens  

 udløb.
 Stk. 2. Påbud eller forbud skal tillige indeholde oplysning om, at klage  

 har opsættende virkning, jf. dog § 53, stk. 2.
 § 55. Det miljøankenævn, der er nedsat i henhold til lov om  

 miljøbeskyttelse, er klagemyndighed for afgørelser efter denne lovs kapitel 6  

 og 7, der træffes i første instans af den myndighed, ministeren bemyndiger  

 hertil.
Stk. 2. Klage til Miljøankenævnet kan indgives af 1) afgørelsens adressat og 2) enhver, der har en individuel, væsentlig interesse i sagens udfald.
 Stk. 3. Miljøankenævnet er i sin virksomhed uafhængigt af instruktion om  

 den enkelte sags behandling og afgørelse.
Stk. 4. Ved behandlingen af klagesager medvirker sagkyndige medlemmer, der  

 beskikkes af miljøministeren for 4 år ad gangen efter indstilling fra 1) Industrirådet samt fra Landbrugsrådet, De danske Landboforeninger,  

 Danske Husmandsforeninger og Dansk Erhvervsgartnerforening i forening.
 2) Miljøstyrelsen og Direktoratet for Arbejdstilsynet i forening.
 Stk. 5. Nævnet kan i øvrigt tilkalde sagkyndige til at afgive vejledende  

 udtalelser.
 Stk. 6. Ministeren kan fastsætte nærmere regler om ankenævnets  

 sammensætning og virksomhed ved behandlingen af sager i henhold til denne  

 lov.
 § 56. Ministeren kan fastsætte regler om eller bestemme, hvilke personer,  

 organisationer og myndigheder der i øvrigt kan påklage afgørelser efter  

 kapitel 6 og 7 eller afgørelser efter regler, der fastsættes med hjemmel i  

 kapitel 6 og 7.
 § 57. Klagefristen er 4 uger fra afgørelsens dato.
Stk. 2. Hvis klagefristen udløber på en lørdag eller helligdag, forlænges  

 klagefristen til den følgende hverdag.« 38. § 58 affattes således:
»§ 58. Den, der udøver eller har udøvet opgaver efter loven, er  

 underkastet tavshedspligt efter borgerlig straffelovs §§ 152-152 c.« 39. § 59 affattes således:
»§ 59. Medmindre højere straf er forskyldt efter den øvrige  

 lovgivning, straffes med bøde, hæfte eller fængsel i indtil 1 år den, der 1) overtræder § 10, stk. 3, § 11, stk. 1, § 19, § 22, stk. 1, § 24, stk. 1 og 3, eller § 37, 2) undlader at indhente tilladelse efter § 25, stk. 2, eller at indhente  

 godkendelse efter § 33, stk. 1, 3) undlader at efterkomme bestemmelse om ophør af retten til salg eller  

 import af et stof eller produkt i medfør af regler fastsat i henhold til §  

 33, stk. 5, 4) tilsidesætter vilkår knyttet til en tilladelse efter § 25, stk. 2,  

 eller til en godkendelse efter § 35, stk. 3, 5) undlader at efterkomme forbud, påbud eller anmodning efter § 30, § 30  

 a, § 30 b, § 30 c, § 31, § 32 a eller § 48, 6) undlader at meddele oplysninger efter § 39, at foretage undersøgelser  

 som nævnt i § 40 og § 41 eller at afgive prøver efter § 50, 7) undlader at klassificere og mærke et farligt stof i overensstemmelse  

 med kravene i den liste, der udarbejdes i henhold til § 21, 8) overtræder forskrifter bekendtgjort på emballagen til et godkendt stof  

 eller produkt, jf. § 35, stk. 6, 9) modvirker adgang til en ejendom i strid med § 49 eller 10) ved uforsvarlig omgang med farlige stoffer eller produkter udsætter  

 menneskers eller husdyrs liv eller sundhed for fare eller forvolder ikke  

 ubetydelig skade på miljøet.« 40. § 60 affattes således:
»§ 60. For overtrædelse af § 22, stk. 1, § 24, stk. 1 og 3, § 25,  

 stk. 2, § 33, stk. 1, og § 35, stk. 3, kan der pålægges en producent, en  

 importør eller en virksomheds ejer eller bruger bødeansvar, selv om  

 overtrædelsen ikke kan tilregnes denne som forsætlig eller uagtsom.
For  

 bødeansvar fastsættes ingen forvandlingsstraf.« 41. § 61 affattes således:
»§ 61. I regler, der udstedes i henhold til § 7 a, § 10, stk. 4, §  

 12, stk. 1, 2 og 4, § 22, stk. 2-5, § 22 a, § 23, § 24, stk. 4, § 26, § 27, §  

 30, § 30 a, § 30 b, § 30 c, § 31, § 32, § 32 a, § 35, stk. 5, § 38 d, stk. 1,  

 3, 6 og 7, § 39, § 41, § 42 og § 43, kan der fastsættes straf af enten bøde,  

 af bøde eller hæfte eller af bøde, hæfte eller fængsel i indtil 1 år for  

 overtrædelse af bestemmelserne i reglerne.
I regler, der er udstedt i henhold  

 til § 22, stk. 3-5, § 23, § 26 og § 27, kan der fastsættes bødeansvar for en  

 producent, en importør eller en virksomheds ejer eller bruger, selv om  

 overtrædelsen ikke kan tilregnes denne som forsætlig eller uagtsom.
For  

 sådant bødeansvar fastsættes ingen forvandlingsstraf.« 42. Efter § 61 indsættes:
»§ 61 a.
Forældelsesfristen for strafansvaret er 5 år for  

 overtrædelser m.v., som omhandlet i § 59, nr. 1, 2, 4, 5, 7, 8 og 10, samt  

 for overtrædelser af regler udstedt i henhold til § 7 a, § 10, stk. 4, § 12,  

 stk. 1 og 4, § 22, stk. 2-5, § 22 a, § 23, § 24, stk. 4, § 26, § 27, § 30, §  

 30 a, § 30 b, § 30 c, § 31, § 32, § 32 a og § 38 d, stk. 1.« 43. § 64 affattes således:
»§ 64. Staten har udpantningsret for gebyrer efter § 10 a, stk. 3, §  

 25, stk. 4, § 32 b, § 36, § 38 d, stk. 4 og 5, § 40, stk. 2, og § 43, stk. 1,  

 samt for afholdte undersøgelsesudgifter efter § 38 d, stk. 4 og 5, og § 40,  

 stk. 2.« § 2 Stk. 1. Loven træder i kraft den 1. juli 1989.
Stk. 2. Regler, der er fastsat i henhold til hidtil gældende bestemmelser  

 i loven, jf. lovbekendtgørelse nr. 574 af 26. august 1987, forbliver i kraft,  

 indtil de afløses af regler fastsat i henhold til denne lov.
Overtrædelse af  

 reglerne straffes efter hidtil gældende regler.
 Stk. 3. Sager, der ved lovens ikrafttræden er under behandling i  

 Miljøankenævnet, færdigbehandles efter hidtil gældende regler.
