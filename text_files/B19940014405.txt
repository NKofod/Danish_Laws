 I medfør af §§ 1, 2, 3, 4 og 5 i lov nr. 230 af 8. april 1992 om  

 teleterminaludstyr, § 1, stk. 3, i lov nr. 572 af 19. december 1985 om  

 offentlighed i forvaltningen, og § 1, stk. 2, i forvaltningsloven, lov nr.  

 571 af 19. december 1985, fastsættes efter forhandling med justitsministeren:
 § 1.  DELTA Dansk Elektronik, Lys & Akustik,  

 Venlighedsvej 4, DK-2970 Hørsholm (i det følgende benævnt DELTA), bemyndiges  

 til at udføre de opgaver, der er tillagt »det bemyndigede organ« i  

 bilag 2, pkt. 4-8, og bilag 3 i bekendtgørelse nr. 882 af 29. oktober 1992 om  

 teleterminaludstyr, jf. § 6, stk. 2, i nævnte bekendtgørelse.
 Stk. 2.  DELTA bemyndiges endvidere til i de tilfælde,  

 der er nævnt i § 2, stk. 3, nr. 6, at meddele administrativ godkendelse af,  

 at teleterminaludstyr må tilsluttes det offentlige telenet, jf. § 5, stk. 3,  

 i den i stk. 1 nævnte bekendtgørelse.
 § 2.  Det er en betingelse for bemyndigelsen, at DELTA  

 er akkrediteret af Erhvervsfremme Styrelsen eller af en anerkendt myndighed i  

 et andet EU- eller EFTA-land til at certificere virksomheders  

 kvalitetsstyringssystemer.
 Stk. 2.  Det er en betingelse for bemyndigelsen, at  

 denne udnyttes i overensstemmelse med bestemmelserne i Rådets direktiv  

 91/263/ EØF.
 Stk. 3.  For bemyndigelsen gælder i øvrigt følgende  

 særlige vilkår:
 § 3.  DELTA kan opkræve betaling for arbejdet med de  

 opgaver, der er nævnt i § 1, stk. 1.
 § 4.  DELTA kan forlange alle oplysninger, som skønnes  

 nødvendige for administrationen af bestemmelserne i denne bekendtgørelse, jf.  

 § 10 i bekendtgørelse om teleterminaludstyr.
 Stk. 2.  Den, der nægter at give oplysninger, som er  

 nævnt i stk. 1, straffes med bøde i medfør af § 15, stk. 1, nr. 4, i  

 bekendtgørelse om teleterminaludstyr.
 § 5.  Afgørelser truffet af DELTA kan påklages til  

 Ministeriet for Kommunikation og Turisme.
 § 6.  Ministeriet for Kommunikation og Turisme kan  

 tilbagekalde bemyndigelsen, hvis de i § 2 fastsatte vilkår overtrædes, eller  

 hvis DELTA træder i betalingsstandsning eller likvidation eller kommer under  

 konkurs.
 § 7.  Bekendtgørelsen træder i kraft den 15. marts  

 1994.
Ministeriet for Kommunikation og  

 Turisme, den 1. marts 1994 Helge Mortensen / Susanne Andersen Bilag Bilag 5 i Direktiv 91/263/EØF om kriterier for udpegelse af bemyndigede  

 organer, jf. § 2, stk. 3, nr. 1.
BILAG V MINIMUMSKRITERIER, SOM MEDLEMSSTATERNE SKAL LÆGGE TIL GRUND VED UDPEGELSE  

 AF BEMYNDIGEDE ORGANER I HENHOLD TIL ARTIKEL 10, STK. 1.
1. Det bemyndigede organ, dets leder og det personale,  

 som skal udføre de opgaver, som det bemyndigede organ har fået pålagt at  

 gennemføre, må hverken være konstruktør, fabrikant, leverandør eller være  

 beskæftiget med montage af terminaludstyr eller være netoperatør eller  

 tjenesteudbyder eller nogen af disse personers repræsentant.
De må hverken  

 deltage direkte i konstruktion, fabrikation, salg eller vedligeholdelse af  

 terminaludstyr eller repræsentere de parter, der er beskæftiget med disse  

 aktiviteter.
Dette udelukker ikke, at der kan udveksles tekniske oplysninger  

 mellem fabrikant og det bemyndigede organ.
 2. Det bemyndigede organ og dets personale skal udføre  

 de opgaver, som det bemyndigede organ har fået pålagt at gennemføre, med  

 faglig integritet og teknisk kompetence på højeste plan og være uafhængigt af  

 enhver form for pression og incitament navnlig af finansiel art, som kan  

 påvirke deres bedømmelse eller kontrolresultater, især fra personer eller  

 grupper af personer, der har interesse i disse resultater.
 3. Det bemyndigede organ skal råde over det personale  

 og besidde de faciliteter, som er nødvendige, for at det på fyldestgørende  

 måde kan udføre de tekniske og administrative opgaver i forbindelse med de  

 opgaver, det er udpeget til at udføre.
 4. Det personale, som skal udføre kontrol, skal have:
- en god teknisk og faglig uddannelse, - tilstrækkeligt kendskab til de krav, der stilles til de prøvninger eller  

 kontrolbesøg, der udføres, og en tilstrækkelig praktisk erfaring med sådanne  

 prøvninger og kontrolbesøg, - den nødvendige færdighed i at udarbejde attester, journaler og  

 rapporter, som gengiver kontrolresultaterne.
5. Det skal sikres, at kontrolpersonalet er  

 uafhængigt.
Aflønningen af den enkelte ansatte må hverken være afhængig af  

 antallet af prøvninger eller kontrolbesøg eller af disse prøvningers eller  

 kontrolbesøgs resultater.
 6. Det bemyndigede organ skal tegne en  

 ansvarsforsikring, medmindre det privatretlige ansvar dækkes af staten i  

 henhold til nationale retsregler, eller medmindre medlemsstaten selv er  

 direkte ansvarlig.
 7. Det bemyndigede organs personale er bundet af  

 tavshedspligt om alt, hvad det får kendskab til under udøvelsen af sin  

 virksomhed (undtagen over for de kompetente administrative myndigheder i den  

 stat, hvor det udøver sin virksomhed) i henhold til dette direktiv eller  

 enhver national retsforskrift udstedt til gennemførelse heraf.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 91/263/EØF, De Europæiske Fællesskabers Tidende (EF-Tidende)  

 1991 L 128 s. 1.
