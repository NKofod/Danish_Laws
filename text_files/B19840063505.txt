 I medfør af § 7, stk. 3, § 13, stk. 3 og § 30, stk. 2 i lov nr. 284 af 6.  

 juni 1984 om betalingskort m.v. fastsættes:
 § 1.  Anmeldelse af kortudsteder efter lovens § 6 skal  

 ske på blanketter, der kan rekvireres hos Forbrugerombudsmanden.
 § 2.  Kortudsteders skriftlige oplysninger efter  

 lovens § 13, stk. 1 og 2 skal gives samlet og være tydeligt adskilt fra  

 eventuelle andre oplysninger.
 § 3.  Gives oplysningerne i forbindelse med et  

 ansøgningsskema om erhvervelse af betalingskort, skal det skriftlige  

 materiale være udformet på en sådan måde, at kortansøgeren ved overgivelse  

 eller fremsendelse af ansøgningsskemaet kan beholde den del, hvori  

 oplysningerne efter lovens § 13, stk. 1 og 2 er angivet.
 § 4.  Oplysningerne skal gives i følgende rækkefølge  

 og under følgende overskrifter:
 Stk. 2.  Såfremt oplysninger om flere betalingskort  

 eller om forskellige ordninger med samme betalingskort gives samlet, skal  

 oplysninger, der er indbyrdes forskellige for de enkelte betalingskort eller  

 ordninger, angives tydeligt adskilt i teksten under de i stk. 1 angivne  

 overskrifter.
 § 5.  Overtrædelse af §§ 2-4 straffes med bøde.
 Stk. 2.  Begås overtrædelsen af et aktieselskab,  

 anpartsselskab, andelsselskab eller lignende kan bødeansvar pålægges  

 selskabet som sådant.
 § 6.  Bekendtgørelsen træder i kraft den 1. januar  

 1985.
