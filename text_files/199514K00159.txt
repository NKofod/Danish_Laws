Nr BTL 159 Betænkning over Forslag til lov om ændring af lov om Dansk Landbrugs  

 Realkreditfond (Ophævelse af eneretten) (Af Kirsten Jacobsen (FP) m.fl.)   

 Nr L 159 1995-96, 1. samling Afgivet af Boligudvalget Afgivet: 19960521 Udvalget har behandlet lovforslaget i nogle møder og har herunder stillet  

 spørgsmål til økonomiministeren og til landbrugs- og fiskeriministeren, som  

 disse har besvaret skriftligt.
 Endvidere har udvalget modtaget en skriftlig henvendelse fra  

 Ejendomsmæglernes Landsorganisation.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til forkastelse ved 3.  

 behandling.
Et mindretal inden for flertallet (Venstres og Det Konservative  

 Folkepartis medlemmer af udvalget) bemærker, at mindretallet går ind for fri  

 konkurrence og dermed imod monopoler.
Derfor har Venstre og Det Konservative  

 Folkeparti set meget positivt på Fremskridtspartiets lovforslag om ophævelse  

 af Dansk Landbrugs Realkreditfonds monopol.
Denne liberalisering af adgangen  

 til at yde landbrugslån i belåningsintervallet 0-70 pct. mod de nuværende  

 0-45 pct. er stødt på modstand fra bl.a. Økonomiministeriet og  

 Nationalbanken.
Disse mener, at en liberalisering ud fra kreditpolitiske  

 overvejelser m.v. kun bør gennemføres, hvis lånegrænsen for landbrug sænkes  

 fra 70 til 60 pct.
 Derfor mener Venstre og Det Konservative Folkeparti, at det bør overvejes  

 at gennemføre en delvis liberalisering af loven ved at hæve den nuværende  

 grænse mellem enheds- og tolagsbelåningen fra 45 til 60 pct.
 Dette skal ske med følgende begrundelse:
 - Ændringen vil medføre mere konkurrence på landbrugsbelåning og friere  

 finansieringsvalg for landmændene.
 - Bevarelse af muligheden for 70 pct. belåning via Dansk Landbrugs  

 Realkreditfond og jordbrugslån i de øvrige kreditinstitutter.
 - Ændringen vil ikke kunne udsættes for samme kritik som det foreliggende  

 forslag.
 På denne baggrund kan Venstre og Det Konservative Folkeparti ikke stemme  

 for det foreliggende lovforslag, men vil se positivt på en kommende debat om  

 liberalisering af realkreditloven, der tager højde for ovenstående  

 kreditpolitiske overvejelser.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med det stillede ændringsforslag.
 ÆndringsforslagAf et mindretal (FP):
 Til § 2 1) Paragraffen affattes således:
»§ 2 Landbrugs- og fiskeriministeren fastsætter tidspunktet  

 for lovens ikrafttræden.« Bemærkninger Til nr. 1 Ophævelsen af Dansk Landbrugs Realkreditfonds eneret betyder, at  

 der skal skabes lige muligheder og øget konkurrence på området for  

 realkreditbelåning af landbrugsejendomme m.v.
Som følge heraf er det senere  

 nødvendigt at gennemføre ændringer i realkreditlovgivningen, således at  

 lånegrænsen for belåning af landbrugsejendomme m.v. generelt fastsættes til  

 70 pct. af værdiansættelsen, og således at grundlaget for værdiansættelsen  

 fortsat er ejendommens jord og bygninger samt dertil hørende besætning,  

 driftsinventar og driftsmateriel m.v.
Med henblik på at samstemme ikrafttrædelsestidspunktet for de nævnte  

 ændringer med tidspunktet for ophævelsen af Dansk Landbrugs Realkreditfonds  

 eneret foreslås det, at landbrugs- og fiskeriministeren fastsætter  

 tidspunktet for lovens ikrafttræden, idet det forudsættes, at dette sker  

 parallelt med de nævnte ændringers ikrafttræden.
Med denne udskydelse af  

 ikrafttrædelsestidspunktet gives der endvidere tid til at få afklaret Dansk  

 Landbrugs Realkreditfonds fremtidige situation.
Hans Peter Baadsgaard (S) fmd.
Jytte Madsen (S) Lissa Mathiasen (S)  

 Jørn Pedersen (S) Jytte Wittrock (S) Villy Søvndal (SF) Jørgen Estrup (RV)  

 Keld Albrechtsen (EL) Sonja Albrink (CD) Pia Larsen (V) Bodil Thrane (V)  

 Erling Oxdam (V) Jens Hald Madsen (V) John Vinther (KF) Gitte Seeberg (KF)  

 Kai Dige Bach (KF) Kirsten Jacobsen (FP) nfmd.
Dansk Folkeparti havde  

 ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til forkastelse ved 3.  

 behandling.
Et mindretal inden for flertallet (Venstres og Det Konservative  

 Folkepartis medlemmer af udvalget) bemærker, at mindretallet går ind for fri  

 konkurrence og dermed er imod monopoler.
Derfor har Venstre og Det  

 Konservative Folkeparti set meget positivt på Fremskridtspartiets lovforslag  

 om ophævelse af Dansk Landbrugs Realkreditfonds monopol.
Denne liberalisering  

 af adgangen til at yde landbrugslån i belåningsintervallet 0-70 pct. mod de  

 nuværende 0-45 pct. er stødt på modstand fra bl.a. Økonomiministeriet og  

 Nationalbanken.
Disse mener, at en liberalisering ud fra kreditpolitiske  

 overvejelser m.v. kun bør gennemføres, hvis lånegrænsen for landbrug sænkes  

 fra 70 til 60 pct.
 Venstre og Det Konservative Folkeparti ønsker, at lånegrænsen på 70 pct.  

 fastholdes.
 På denne baggrund kan Venstre og Det Konservative Folkeparti ikke stemme  

 for det foreliggende lovforslag.
Et andet mindretal inden for flertallet (Enhedslistens medlem af udvalget)  

 påpeger, at der med lovforslaget ikke er tale om en isoleret  

 finansieringteknisk problematik, men derimod om bredere landbrugspolitiske  

 overvejelser.
Landbruget er et erhverv, som varetager en række overordnede  

 samfundsnyttige funktioner, og på dette grundlag er en vis form for  

 særbehandling nødvendig.
Dansk Landbrugs Realkreditfond er en fond med speciel ekspertise og et  

 specifikt ansvar for landbruget, forhold, der ikke kendetegner almindelige  

 realkreditinstitutter, hvorfor opretholdelsen af Dansk Landbrugs  

 Realkreditfonds monopol er i almen interesse.
Desuden er Dansk Landbrugs  

 Realkreditfond ikke underlagt de EU-restriktioner, der gælder for andre  

 realkreditinstitutter, hvilket giver mulighed for en stærkere  

 landbrugsøkonomisk kreditinstitution.
Det er dog vigtigt, at Dansk Landbrugs Realkreditfond, hvis den på sigt  

 skal opretholde sin monopolstatus, må være indstillet på aktivt at deltage i  

 finansiering og gennemførelse af den økologiske omlægning i landbruget,  

 hvilket Enhedslisten under førstebehandlingen kraftigt understregede.
Der  

 skal i forlængelse af dette arbejdes hen imod oprettelsen af en offentlig  

 jordbank i Dansk Landbrugs Realkreditfonds regi med henblik på at lette den  

 økologiske omlægning.
 Enhedslisten stemmer således på baggrund af landbrugspolitiske  

 betragtninger imod lovforslaget.
 Et mindretal (Fremskridtspartiets medlem af udvalget) indstiller  

 lovforslaget til vedtagelse i den affattelse, hvori det foreligger  

 efter 2. behandling.
Hans Peter Baadsgaard (S) fmd.
Jytte Madsen (S) Lissa Mathiasen (S)  

 Jørn Pedersen (S) Jytte Wittrock (S) Villy Søvndal (SF) Jørgen Estrup (RV)  

 Keld Albrechtsen (EL) Sonja Albrink (CD) Pia Larsen (V) Bodil Thrane (V)  

 Erling Oxdam (V) Jens Hald Madsen (V) John Vinther (KF) Gitte Seeberg (KF)  

 Kai Dige Bach (KF) Kirsten Jacobsen (FP) nfmd.
Dansk Folkeparti havde  

 ikke medlemmer i udvalget.
