Nr BTB 46 Betænkning over Forslag til folketingsbeslutning om en tværfaglig  

 videreuddannelse i sundhedsfremme (Master of Public Health)   

 Nr B 46 1990-91, 2. samling Afgivet af Sundhedsudvalget Afgivet: 19910516 Udvalget har behandlet beslutningsforslaget i en række møder og har herunder stillet spørgsmål til sundhedsministeren, som denne har besvaret skriftligt.
 Endvidere har udvalget modtaget skriftlige henvendelser fra Dansk Selskab  

 for Social og Administrativ Medicin og Dansk Sygeplejeråd.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til vedtagelse med  

 det stillede ændringsforslag.
Flertallet pålægger sundhedsministeren at nedsætte et udvalg efter de i  

 beslutningsforslaget angivne retningslinjer med henblik på en vurdering af  

 behovet for en tværfaglig videreuddannelse i sundhedsfremme.
I udvalgets  

 vurdering skal inddrages andre lignende uddannelsestilbud, herunder Nordiska  

 Hælsovårdshøgskolan.
 Et mindretal (Fremskridtspartiets medlem af udvalget) indstiller  

 beslutningsforslaget til forkastelse og kan ikke stemme for det  

 stillede ændringsforslag.
Mindretallet finder, at forslaget ikke vil forbedre den generelle  

 sundhedstilstand.
Uddannelsen, som er en overbygning til de allerede  

 eksisterende sundhedsuddannelser, vil øge de offentlige udgifter.
Det fører i  

 sig selv til krav om øgede skattesatser og dermed til større bekymringer for  

 befolkningen.
Disse bekymringer har en negativ indflydelse på den generelle  

 sundhedstilstand.
 Forslaget savner desuden totalt en angivelse af meromkostningerne ved en  

 gennemførelse af forslaget, ligesom de forventede fordele hverken er angivet  

 kvalitetsmæssigt eller kvantitetsmæssigt.
Ændringsforslag Af et mindretal (SF), tiltrådt af et flertal (S, KF, V, RV,  

 CD og KRF):
Til teksten 1) I 1. pkt. ændres »etablere« til:  

 »undersøge behovet for«.
Bemærkninger Til nr. 1 Med ændringsforslaget skabes overensstemmelse mellem beslutningsforslaget  

 og flertallets betænkningsbidrag.
