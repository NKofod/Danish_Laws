Bekendtgørelse om uddannelse af  

 personer der udfører boringer på land I medfør af §§ 19 a, 73 og 110 i miljøbeskyttelsesloven, jf.  

 lovbekendtgørelse nr. 698 af 22. september 1998, som ændret  

 bl.a. ved lov nr. 907 af 16. december 1998, og senest ved lov nr. 373 af 12.  

 juni 1999, fastsættes:
Kapitel 1 Område § 1. Denne bekendtgørelse vedrører  

 uddannelse af ledere og medarbejdere i virksomheder, der udfører,  

 vedligeholder og foretager sløjfning af boringer på land.
 § 2. Bekendtgørelsen berører ikke  

 bestemmelser i anden lovgivning om udførelse, vedligeholdelse og  

 sløjfning af boringer.
Kapitel 2 Personer § 3. Ledere i virksomheder, der udfører  

 arbejde omfattet af § 1, skal efter den 1. januar 2002 være i  

 besiddelse af et A-bevis.
 Stk. 2. A-bevis kan opnås af personer, der har  

 mindst et års relevant erfaring med borearbejde fra en  

 brøndborervirksomhed eller tilsvarende virksomhed jf. § 1, og som har  

 bestået de i bilag 1 anførte prøver.
 Stk. 3. Personer, der har opnået B-bevis, kan  

 opnå A-bevis ved at bestå de manglende moduler, jf. bilag 1.
 § 4. Personer, der udfører arbejde omfattet  

 af § 1, skal efter den 1. januar 2006 være i besiddelse af et  

 B-bevis.
 Stk. 2. Personer, der ikke er i besiddelse af et B-bevis,  

 kan deltage i arbejde omfattet af § 1, hvis arbejdet på stedet ledes af  

 en person med B-bevis.
 Stk. 3. B-bevis kan opnås af personer, der har  

 mindst et års relevant erfaring med borearbejde fra en  

 brøndborervirksomhed eller tilsvarende virksomhed jf. § 1, og som har  

 bestået de i bilag 2 anførte prøver.
Stk. 4. Personer, der inden den 1. januar 2001 har 10  

 års erfaring med borearbejde i en brøndborervirksomhed eller  

 tilsvarende virksomhed og som inden denne dato er fyldt 55 år, er  

 fritaget for at opnå B-bevis.
Det påhviler den  

 pågældende at fremlægge den fornødne dokumentation  

 herfor.
 Stk. 5. Personer, der har opnået A-bevis kan  

 opnå B-bevis ved at bestå de manglende moduler jf. bilag 2.
 § 5. Indehavere af enkeltmandsvirksomhed, hvor der  

 ikke er beskæftiget andre end indehaveren selv, der udfører  

 arbejde omfattet af § 1, skal opfylde kravene i § 3, stk. 1 og § 4, stk.  

 1.
Kapitel 3 A-bevis § 6. Uddannelse til opnåelse af et A-bevis,  

 jf. § 3, afholdes af AMU-centre eller af andre, der er udpeget af  

 Arbejdsmarkedsstyrelsen.
Kursets hovedelementer og varighed fremgår af  

 bilag 1.
 § 7. AMU-centre eller andet af  

 Arbejdsmarkedsstyrelsen godkendt uddannelsessted udsteder A-beviser på  

 basis af aflæggelse af prøve, jf. bilag 1.
Kapitel 4 B-bevis § 8. Uddannelse til opnåelse af et B-bevis,  

 jf. § 4, afholdes af AMU-centre eller af andre, der er udpeget af  

 Arbejdsmarkedsstyrelsen.
Kursets hovedelementer og varighed fremgår af  

 bilag 2.
 § 9. AMU-centre eller andet af  

 Arbejdsmarkedsstyrelsen godkendt uddannelsessted udsteder B-beviser på  

 basis af aflæggelse af prøve, jf. bilag 2.
Kapitel 5 Fællesbestemmelser og tilsyn § 10. Miljøstyrelsen kan efter forhandling  

 med Arbejdsministeriet ændre bilag 1 og 2.
 § 11. Tilsynet med overholdelsen af kapitel 2  

 udføres af kommunalbestyrelsen, og kan ske ved  

 stikprøvekontrol.
Kapitel 6 Ikrafttræden § 12. Bekendtgørelsen træder i kraft  

 den 15. marts 2000.
Miljø- og Energiministeriet, den 2. februar  

 2000 Svend Auken /Jesper Hermansen Bilag 1 A-bevis Undervisningen og prøverne skal indeholde følgende  

 hovedelementer:
1.   Geologi og hydrogeologi 2.   Jordartsbestemmelse 3.   Prøvepumpning 4.   Grundvandskemi 5.   Grundvandssænkning 6.   Geofysiske metoder og borehulsmålinger 7.   Boreteknik 8.   Boringens konstruktion 9.   Renovering og vedligeholdelse af boringer 10. Vandforsyningsteknik 11. Lovgivning, normer og standarder 12. Kortteknik og nivellering 13. Arbejdsmiljø og sikkerhedsforhold Varighed ca. 175 timer fordelt på mindst 25 kursusdage.
 En nærmere beskrivelse af undervisningens og prøvernes  

 indhold og omfang kan rekvireres hos Miljøstyrelsen.
Bilag 2 B-bevis Undervisningen og prøverne skal indeholde følgende  

 hovedelementer:
1.   Geologi og hydrogeologi 2.   Jordartsbestemmelse 3.   Prøvepumpning 4.   Boreteknik 5.   Boringens konstruktion 6.   Renovering og vedligeholdelse af boringer 7.   Svejseteknik 8.   Pumpeteknik og el-lære 9.   Maskinteknik og vedligeholdelse 10. Kortteknik og nivellering 11. Arbejdsmiljø og sikkerhedsforhold Varighed ca. 175 timer fordelt på mindst 25 kursusdage.
 En nærmere beskrivelse af undervisningens og prøvernes  

 indhold og omfang kan rekvireres hos Miljøstyrelsen.
