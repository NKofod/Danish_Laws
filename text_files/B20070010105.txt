Bekendtgørelse  

 om ansættelsesvilkår for tjenestemandslignende ansatte  

 ved institutioner for  

 erhvervsrettet uddannelse og kostafdelinger I medfør af § 23 i lov om institutioner for erhvervsrettet  

 uddannelse, jf. lovbekendtgørelse nr. 136 af 1. marts 2006, og efter  

 bemyndigelse fra finansministeren fastsættes:
 § 1.  

  

 Som  

 tjenestemandslignende ansat anses enhver, der er ansat efter reglerne i denne  

 bekendtgørelse.
 Stk. 2.  

  

 Personale  

 omfattet af denne bekendtgørelse betegnes i det følgende som ansatte.
 Stk. 3.  

  

 Hvor der i denne  

 bekendtgørelse henlægges en kompetence til institutionen, tilkommer  

 kompetencen  

 institutionens bestyrelse.
Kapitel 1 Ansættelse § 2.  

  

 Ansættelse  

 sker i følgende former:
 1) Varig ansættelse.
 2) Ansættelse på prøve med senere varig ansættelse for øje.
 3) Ansættelse på åremål.
 Stk. 2.  

  

 Ansættelse efter  

 stk. 1 kan ske på deltid - dog mindst på halv tid.
 Stk. 3.  

  

 Ved ansættelse  

 på åremål gælder reglerne i Finansministeriets cirkulære om  

 åremålsansættelse,  

 for tiden cirkulære af 7. november 2001, Personalestyrelsens nr. 032-01.
 § 3.  

  

 Ansættelse  

 foretages af institutionen.
 Stk. 2.  

  

 Ansættelse  

 forudsætter, at stillingen er klassificeret.
 Stk.  

 3.  

  

 Ansættelse er betinget af, at vedkommende opfylder eventuelle krav til  

 kvalifikationer, herunder pædagogisk uddannelse, der er fastsat af  

 Undervisningsministeriet.
 § 4.  

  

 Ansættelse sker efter offentligt opslag  

 udfærdiget af vedkommende institution, medmindre den pågældende ansættes  

 efter  

 forudgående ansættelse på prøve.
Stk.  

 2.  

  

 Opslaget  

 skal angive ansættelsesområdet, stillingens betegnelse, den for tiden for  

 stillingen gældende lønramme med eventuelt særligt tillæg/lønmæssige  

 placering,  

 pensionsvilkår, beskæftigelsesgraden (minimumsbeskæftigelse), hvis det ikke  

 drejer sig om en heltidsstilling, eventuelle kvalifikationskrav, eventuel  

 tjenestebolig samt ansøgningsfristen.
Opslag af stillinger skal annonceres i  

 overensstemmelse med de for opslag af tjenestemandsstillinger gældende  

 regler.
 Stk.  

 3.  

  

 Når  

 ansøgningsfristen er udløbet, udleveres der på begæring af ansøgere og  

 organisationer, hvis medlemmer er naturlige ansøgere til stillingen, en liste  

 med oplysninger om navnene på alle ansøgere og eventuelt andre personlige  

 data,  

 der er nødvendige for at identificere de enkelte ansøgere.
 Stk. 4.  

  

 Er der senest inden ansøgningsfristens udløb  

 modtaget skriftlig anmodning fra en ansøger om, at de oplysninger, der skal  

 udleveres i henhold til stk. 3, ikke gengives offentligt, skal oplysning  

 herom  

 påføres ansøgerlisten ved udleveringen.
 Stk.  

 5.  

  

 Hvis der  

 er fremsat anmodning som nævnt i stk. 4, må offentlig gengivelse af  

 ansøgerlisten eller dele deraf ikke finde sted, og overtrædelse heraf  

 straffes  

 med bøde.
 Stk.  

 6.  

  

 Hvor ikke  

 ganske særlige forhold er til stede, må ansøgningsfristen ikke være mindre  

 end  

 14 dage.
 Stk.  

 7.  

  

 Hvis institutionen  

 skønner, at ingen af de ansøgere, der rettidigt har søgt en opslået stilling,  

 er tilstrækkeligt egnet til stillingen, eller at man ved fornyet opslag kan  

 fremskaffe ansøgninger fra mere kvalificerede ansøgere, skal stillingen  

 opslås  

 på ny.
 Stk.  

 8.  

  

 Undervisningsministeriet kan efter indhentet udtalelse fra Finansministeriet  

 fastsætte undtagelser fra reglen i stk. 1.
§ 5.  

  

 Første varige ansættelse sker efter  

 forudgående ansættelse på prøve, medmindre ansættelse på prøve kan undlades  

 efter de for statens tjenestemænd gældende regler.
Prøvetjenestens længde er  

 normalt 2 år.
Ansættelse på prøve kan tidligst ske ved det fyldte 18. år.  

 Varig  

 ansættelse kan tidligst ske ved det fyldte 20. år.
 Stk.  

 2.  

  

 I øvrigt  

 finder de for statens tjenestemænd gældende regler om ansættelse på prøve  

 tilsvarende  

 anvendelse, jf. dog § 21 og § 22, stk. 1.
 Stk.  

 3.  

  

 Institutionen afgør, om nedsættelse eller bortfald af prøvetiden kan ske.
 § 6.  

  

 En ansat, der søger en anden stilling,  

 kan kræve, at den hidtidig nærmest overordnede chef eller institutionens  

 leder  

 afgiver en skriftlig bedømmelse af den ansatte til vedkommende  

 ansættelsesmyndighed.  

 Den ansatte skal have udleveret en afskrift af bedømmelsen.
 § 7.  

  

 Institutionen skal udfærdige et  

 ansættelsesbrev for den pågældende med angivelse af stillingsbetegnelse,  

 ansættelsesform, (ansættelse på prøve, varig ansættelse, ansættelse på  

 åremål),  

 lønramme og tillæg/lønmæssig placering for tiden  

,  

  

 pensionsvilkår,  

 eventuelt nedsat beskæftigelsesgrad, eventuelt krav til pædagogisk  

 uddannelse,  

 tiltrædelsestidspunkt, ansættelsesområde, samt øvrige oplysninger, der skal  

 gives den ansatte i henhold til lovgivning om arbejdsgiverens pligt til at  

 underrette  

 lønmodtageren om vilkårene for ansættelsesforholdet.
Stk.  

 2.  

  

 Ansættelsesbrevet suppleres med kopi af ansættelsesvilkår efter denne  

 bekendtgørelse.
Genpart af ansættelsesbrevet sendes til vedkommende  

 pensionsordning.
 Stk.  

 3.  

  

 Ingen kan  

 samtidig være varigt ansat efter denne bekendtgørelse i mere end en stilling.
Kapitel 2 Pligter § 8.  

  

 Den  

 ansatte skal samvittighedsfuldt overholde de regler, der gælder for den  

 pågældendes stilling, og såvel i som uden for tjenesten vise sig værdig til  

 den  

 agtelse og tillid, som stillingen kræver.
Stk.  

 2.  

  

 Den  

 ansatte skal iagttage tavshed med hensyn til de forhold, som vedkommende i  

 medfør af sin stilling bliver bekendt med, og hvis hemmeligholdelse ifølge  

 sagens natur er påkrævet eller bliver lovligt foreskrevet.
Tavshedspligten  

 ophører ikke med vedkommendes udtræden af tjenesten.
Stk.  

 3.  

  

 Inden for  

 sit ansættelsesområde har den ansatte pligt til at underkaste sig sådanne  

 forandringer  

 i sine tjenesteforretningers omfang og beskaffenhed, der ikke ændrer  

 tjenestens  

 karakter, og som ikke medfører, at stillingen ikke længere kan anses for  

 passende for den ansatte.
I samme omfang kan det pålægges den ansatte at  

 overtage en anden stilling.
 Stk.  

 4.  

  

 En lærer  

 skal undervise inden for de undervisningsområder, som læreren efter sin  

 uddannelse  

 og tidligere beskæftigelse er formelt eller reelt kvalificeret til.
 § 9.  

  

 Inden for sit ansættelsesområde har en  

 ansat pligt til at gøre midlertidig tjeneste i en stilling, der er sideordnet  

 med eller højere end den ansattes egen stilling.
 § 10.  

  

 En ansat kan kun have beskæftigelse  

 uden for tjenesten, for så vidt og i det omfang det er foreneligt med den  

 samvittighedsfulde udførelse af den pågældendes pligter og med den for  

 stillingen  

 nødvendige agtelse og tillid.
 § 11.  

  

 Eventuelle udgifter til tjenestens  

 udførelse under en ansats fravær som følge af et borgerligt eller kommunalt  

 ombud afholdes efter de for statens tjenestemænd fastsatte regler.
 § 12.  

  

 En ansat kan for varetagelsen af de  

 pligter, der følger af stillingen, samt for sådanne hverv, der må betragtes  

 som  

 led i stillingen, kun oppebære sådan løn og andre ydelser, som er fastsat i  

 henhold til §§ 28 og 29.
Kapitel 3 Suspension, disciplinærforfølgning og  

 injuriesøgsmål § 13.  

  

 En  

 ansat kan suspenderes eller midlertidigt overføres til andet arbejde, når den  

 pågældende har pådraget sig grundet mistanke om et forhold, der betager den  

 ansatte  

 den tillid, som bestridelsen af stillingen kræver, eller som i øvrigt gør det  

 betænkeligt, at den ansatte vedblivende udfører sit hidtidige arbejde.
 Stk.  

 2.  

  

 Afgørelse  

 efter stk. 1 træffes af institutionen.
 Stk.  

 3.  

  

 Under  

 suspension oppebærer den ansatte løn efter de for statens tjenestemænd  

 gældende  

 regler.
§ 14.  

  

 En ansat, der tjenstligt indberettes  

 for en tjenesteforseelse eller et strafbart forhold, skal have udleveret en  

 fremstilling af sagens faktiske omstændigheder og have adgang til at afgive  

 en  

 skriftlig udtalelse om fremstillingen.
Samtidig skal det over for den ansatte  

 oplyses, at der ikke er pligt til at udtale sig om fremstillingen.
Stk.  

 2.  

  

 Institutionen kan beslutte at indlede disciplinærundersøgelse mod en ansat  

 for  

 tjenesteforseelse.
Hvis dette besluttes, anmoder institutionen præsidenten  

 for  

 en af de kollegiale retter om at udpege en dommer som forhørsleder.
 Stk.  

 3.  

  

 Såfremt  

 det i særlige tilfælde findes påkrævet, kan institutionen efter  

 forhørslederens  

 indstilling og efter indhentet udtalelse fra vedkommende centralorganisation  

 beskikke en person til at repræsentere institutionen.
 § 15.  

  

 Den ansatte er berettiget til at give  

 møde med en bisidder og skal ved indkaldelsen til det første forhør gøres  

 bekendt hermed.
 Stk.  

 2.  

  

 Som  

 bisidder kan anvendes en repræsentant for den ansattes organisation, en ansat  

 i  

 vedkommende institution eller en advokat.
 Stk.  

 3.  

  

 Forhørslederen træffer bestemmelse om vidneførsel og om tilvejebringelse af  

 andre bevisligheder.
Stk.  

 4.  

  

 Enhver  

 ansat og ethvert medlem af vedkommende institutions bestyrelse har pligt til  

 at  

 give møde under forhørene og afgive forklaring.
Den, som afgiver urigtig  

 forklaring som vidne, straffes med bøde eller hæfte.
Hvis et vidne undlader  

 at  

 give møde eller vægrer sig ved at afgive forklaring, kan forhørslederen lade  

 den pågældende afhøre ved retten på det sted, hvor forhørene afholdes eller  

 den  

 pågældende bor.
 Stk.  

 5.  

  

 Den  

 ansatte har adgang til at afgive skriftlige indlæg, også efter forhørenes  

 afslutning.
Stk.  

 6.  

  

 Forhørslederen afgiver efter sagens afslutning en beretning.
Hvis  

 institutionen  

 eller Undervisningsministeriet anmoder derom, skal forhørslederen tillige  

 afgive en indstilling om sagens afgørelse.
Stk.  

 7.  

  

 Forhør og  

 retsmøder, der afholdes under sagen, er ikke offentlige.
Vedkommende  

 institution  

 kan dog bestemme, at offentligheden skal have adgang til at overvære sagens  

 behandling, hvis den ansatte med tilslutning af vedkommende  

 centralorganisation  

 fremsætter begæring herom.
 § 16.  

  

 Må det antages, at sagen slutter med  

 overførelse til andet arbejdssted eller til anden stilling inden for  

 ansættelsesområdet, degradation eller afsked, skal der gives vedkommende  

 centralorganisation meddelelse om sagens stilling, således at denne kan få  

 lejlighed til at udtale sig i sagen, inden den afgøres.
 Stk.  

 2.  

  

 Vedkommende centralorganisation har efter begæring krav på at blive gjort  

 bekendt med den afgørelse, som er truffet på grundlag af det ved den  

 tjenstlige  

 undersøgelse tilvejebragte materiale.
Stk.  

 3.  

  

 Hvis den  

 ansatte er mistænkt for et strafbart forhold, kan den pågældende forlange  

 sagen  

 behandlet som straffesag.
Dette er ikke til hinder for, at der efter  

 straffesagens afslutning iværksættes tjenstligt forhør af den ansatte.
Stk.  

 4.  

  

 En ansat,  

 hvem der er tildelt en disciplinærstraf uden forudgående tjenstligt forhør,  

 jf.  

 § 18, kan begære en tjenstlig undersøgelse iværksat.
Der er dog kun pligt til  

 at imødekomme begæringen, såfremt den er anbefalet af vedkommende  

 centralorganisation.
§ 17.  

  

 Afsluttes undersøgelsen uden ikendelse  

 af disciplinærstraf, godtgøres den ansattes udgift til bisidder.
I andre  

 tilfælde kan institutionen under hensyntagen til sagens udfald og  

 omstændighederne  

 i øvrigt træffe bestemmelse om, at udgiften til bisidder skal godtgøres helt  

 eller delvis.
Stk. 2.  

  

 Godtgørelse efter stk. 1 ydes kun, såfremt det må  

 anses for rimeligt, at den ansatte har afholdt udgifter til bisidder, og  

 godtgørelsen kan ikke overstige, hvad der for et tilsvarende arbejde ville  

 være  

 blevet tilkendt en beskikket forsvarer i en straffesag.
Forhørslederen  

 afgiver  

 efter begæring en udtalelse herom.
Stk.  

 3.  

  

 Har en  

 ansat under en disciplinærsag på egen hånd fremskaffet beviser, godtgøres  

 udgifter herved helt eller delvis, når den pågældende må anses for at have  

 haft  

 rimelig grund til at fremskaffe beviserne.
Forhørslederen afgiver efter  

 begæring en udtalelse herom.
§ 18.  

  

 Som disciplinærstraf for tjenstlig  

 forseelse kan anvendes advarsel, irettesættelse eller bøde, der dog ikke må  

 overstige 1/2 måneds løn, overførelse til andet arbejde eller andet  

 arbejdssted  

 eller til anden stilling inden for ansættelsesområdet, degradation - herunder  

 helt eller delvis bortfald af anciennitetsbestemte løndele - eller afsked.  

 Bøde  

 over 1/25 af månedslønnen og overførelse til andet arbejde kan ikke anvendes,  

 inden forhør er afholdt i overensstemmelse med §§ 14- 16, medmindre der  

 foreligger en uforbeholden skriftlig tilståelse, i hvilken den ansatte vedgår  

 de faktiske omstændigheder i det påsigtede forhold og erkender sig skyldig i  

 en  

 tjenesteforseelse.
Overførelse til andet arbejdssted eller til anden stilling  

 inden for ansættelsesområdet, degradation eller afsked som straf for  

 tjenesteforseelser kan, når forholdet ikke er fastslået ved dom, aldrig finde  

 sted uden efter afholdt tjenstligt forhør.
Ikendte bøder kan indeholdes i  

 lønnen.
 Stk.  

 2.  

  

 Beslutning om ikendelse af  

 disciplinærstraf træffes af institutionen.
 § 19.  

  

 Når en ansat beskyldes for  

 uretskaffenhed i tjenesten, eller der fremsættes ærerørige beskyldninger mod  

 den pågældende, kan institutionen pålægge den ansatte at fralægge sig  

 beskyldningen  

 ved dom.
 Stk.  

 2.  

  

 Såfremt  

 forholdene taler derfor, kan institutionen yde den ansatte hel eller delvis  

 godtgørelse af eventuelle udgifter ved retssagen.
Kapitel 4 Afsked § 20.  

  

 Ansatte  

 afskediges af institutionen.
§ 21.  

  

 En ansat kan opsige sin stilling med 1  

 måneds varsel til udgangen af en måned.
Opsigelsen skal være meddelt  

 institutionen skriftligt senest den sidste i den måned, efter hvis udløb  

 opsigelsesvarslet begynder at løbe.
 § 22.  

  

 I de første 6 måneder efter ansættelsen  

 skal opsigelse fra institutionens side ske med mindst 1 måneds varsel til  

 fratræden ved en måneds udgang.
 Stk.  

 2.  

  

 Efter 6  

 måneders ansættelse skal opsigelse fra institutionens side ske med mindst 3  

 måneders  

 varsel til udgangen af en måned.
 Stk.  

 3.  

  

 Opsigelsesvarslet  

 efter stk. 2 forhøjes med 1 måned for hvert tredje ansættelsesår, dog højst  

 til  

 6 måneder.
 Stk.  

 4.  

  

 Opsigelse  

 fra institutionens side skal ske i så god tid, at fratræden med det for en  

 ansættelsesperiode givne varsel kan ske inden periodens udløb og skal være  

 meddelt den ansatte skriftligt senest den sidste i den måned, efter hvis  

 udløb  

 opsigelsesvarslet begynder at løbe.
 Stk.  

 5.  

  

 Ansatte  

 afskediges til fratræden med udgangen af den måned, hvori de fylder 70 år  

 eller  

 opnår den alder, der efter den øvrige lovgivning er foreskrevet for  

 tilsvarende  

 tjenestemandsstillinger i staten, eller opnår den alder over 60 år, som  

 fastsættes ved generel aftale mellem staten og organisationerne.
 Stk.  

 6.  

  

 Opsigelse  

 kan ske med et kortere varsel end efter stk. 1- 3, såfremt den er begrundet  

 i,  

 at den ansatte som følge af strafbart forhold, tjenesteforseelse eller  

 mislighed er uskikket til at forblive i stillingen.
§ 23.  

  

 Såfremt der stilles tjenestebolig til  

 rådighed for den ansatte, skal opsigelse fra institutionens side ske med  

 mindst  

 3 måneders varsel.
Den ansatte er berettiget til - mod det aftalte vederlag -  

 at bebo tjenesteboligen i indtil 1 måned efter tidspunktet for sin fratræden.
 § 24.  

  

 Inden en ansat afskediges uden  

 ansøgning, skal der - bortset fra de i § 22, stk. 5, nævnte tilfælde - gives  

 såvel vedkommende centralorganisation som den ansatte selv adgang til at  

 udtale  

 sig, medmindre forhør har været afholdt efter §§ 14- 16.
 Stk.  

 2.  

  

 Enhver,  

 der afskediges uden ansøgning, kan forlange at få skriftlig oplysning om  

 afskedigelsesgrunden.
 Stk.  

 3.  

  

 Institutionen giver, samtidig med meddelelse af uansøgt afsked til en ansat,  

 underretning herom til den forhandlingsberettigede organisation.
§ 25.  

  

 Ved uansøgt afsked af en ansat, der  

 har været uafbrudt beskæftiget ved institutionen i 12, 15 eller 18 år, skal  

 institutionen ved den ansattes fratræden udrede et beløb svarende til  

 henholdsvis 1, 2 eller 3 måneders løn.
Tjenestefrihed med løn medregnes i  

 beskæftigelsesperioden.
 Stk.  

 2.  

  

 Bestemmelsen i stk. 1 finder ikke anvendelse i tilfælde, hvor  

 pensionsudbetaling fra pensionsordningen på grund af alder kan påbegyndes i  

 umiddelbar forbindelse med den ansattes fratræden.
 Stk.  

 3.  

  

 Bestemmelsen i stk. 1 finder heller ikke anvendelse i tilfælde, hvor afskeden  

 er begrundet i, at den ansatte som følge af strafbart forhold,  

 tjenesteforseelse eller mislighed er uskikket til at forblive i stillingen.
§ 26.  

  

 Skønner den forhandlingsberettigede  

 organisation, jf. § 28, at en afskedigelse af en ansat ikke kan anses for  

 rimeligt begrundet i institutionens eller den pågældendes forhold, kan  

 organisationen kræve spørgsmålet forhandlet med institutionen inden for en  

 frist af 4 uger fra det tidspunkt, hvor der er givet den ansatte meddelelse  

 om,  

 at vedkommende er afskediget.
Forhandlingen skal finde sted senest 4 uger  

 efter, at anmodningen er fremsat.
 Stk.  

 2.  

  

 Stk. 1  

 finder ikke anvendelse i forbindelse med afskedigelse af  

 tillidsrepræsentanter.  

 Der henvises til § 32, stk. 2, i denne bekendtgørelse.
Stk.  

 3.  

  

 Opnås der  

 ikke på det i stk. 1 omhandlede møde - eller ved forhandling i medfør af  

 tillidsrepræsentantaftalen,  

 jf. § 32 - en for parterne tilfredsstillende ordning, kan sagen, medmindre  

 opsigelsen  

 skyldes institutionens ophør, inden 4 uger indbringes for et voldgiftsnævn.  

 Dette består af 4 medlemmer, udpeget som nedenfor angivet, og en formand, der  

 skal være dommer, og som vælges af medlemmerne.
Såfremt der ikke kan opnås  

 enighed om valget af formand, anmodes præsidenten for landsretten i den  

 landsretskreds, hvor institutionen er beliggende, om at udpege formanden.
Stk.  

 4.  

  

 De 2  

 medlemmer af nævnet udpeges af henholdsvis Undervisningsministeriet og  

 vedkommende  

 institution og de 2 andre af den forhandlingsberettigede organisation.
Der  

 udpeges stedfortrædere for disse.
Stk.  

 5.  

  

 De sager,  

 der forelægges nævnet, skal fremskyndes mest muligt.
Afgørelsen skal være  

 ledsaget  

 af en begrundelse.
Nævnets forhandlinger er ikke offentlige, og dets  

 voteringer  

 er hemmelige.
I øvrigt bestemmer nævnet selv sin forretningsgang og kan  

 herunder også fastsætte, at en sag skal afgøres efter skriftlig votering,  

 uden  

 at det er nødvendigt, at nævnets medlemmer mødes.
 Stk.  

 6.  

  

 I  

 voldgiftssager er parterne berettiget til at give møde med en sagkyndig  

 og/eller en juridisk kyndig bisidder.
 Stk.  

 7.  

  

 Nævnet  

 bestemmer, om udtalelserne skal afgives skriftligt, eller om de skal  

 fremføres  

 under en afhøring.
Stk.  

 8.  

  

 Nævnet  

 afsiger en motiveret kendelse, og i de tilfælde, hvor nævnet måtte finde, at  

 den foretagne afskedigelse ikke er rimeligt begrundet i den pågældendes eller  

 institutionens forhold, kan det pålægges institutionen at afbøde virkningerne  

 af afskedigelsen.
Det kan herved pålægges institutionen, såfremt den  

 pågældende  

 og institutionen ikke begge ønsker ansættelsesforholdet opretholdt, at betale  

 den pågældende en erstatning, hvis størrelse fastsættes af nævnet og skal  

 være  

 afhængig af sagens omstændigheder og pågældendes anciennitet ved  

 institutionen.
Stk.  

 9.  

  

 Offentliggørelse af nævnets afgørelse kan finde sted efter nævnets  

 bestemmelser.
Oplysning om eventuelle dissentierende vota må ikke gives.
Stk.  

 10.  

  

 Nævnets  

 omkostninger i forbindelse med sagen fastsættes af nævnet.
Omkostningerne,  

 herunder udgifter til bisidder, kan pålægges den ene af parterne eller  

 fordeles  

 mellem disse.
 Stk.  

 11. Undtaget  

 fra nævnets kompetence er afskedigelser, der sker efter afholdelse af  

 disciplinærundersøgelse,  

 når forhørslederen har afgivet indstilling om afskedigelse, jf. § 15, stk. 6,  

 2. pkt.
Kapitel 5 Særbestemmelser om prøveansatte § 27.  

  

 Bestemmelserne  

 i § 25 og i § 26 gælder ikke for prøveansatte.
Kapitel 6 Forhandlings- og organisationsforhold § 28.  

  

 Løn-  

 og ansættelsesvilkår for ansatte, der er omfattet af denne bekendtgørelse,  

 fastsættes i overensstemmelse med den gældende hovedaftale mellem  

 finansministeren og tjenestemændenes centralorganisationer.
 Stk.  

 2.  

  

 Aftaler  

 efter stk. 1 kan dog ikke indgås om forhold, der bestemmes ved lov eller  

 angår  

 institutionens opgaver, organisation eller personalebehov.
 Stk.  

 3.  

  

 Bestemmelserne i tjenestemandslovens kapitel 10 om forhandlings- og  

 organisationsforhold  

 og kapitel 12 om tjenestemandsretten finder i øvrigt tilsvarende anvendelse.
Kapitel 7 Personlige tillæg § 29.  

  

 En  

 ansat, som i medfør af reglen i § 8, stk. 3, eller af anden årsag, der ikke  

 kan  

 tilregnes den pågældende, overgår til en anden passende stilling, hvor lønnen  

 er lavere end i den hidtidige stilling, bevarer lønnen i den hidtidige  

 stilling.
Stk.  

 2.  

  

 Lønnen i  

 den hidtidige stilling omfatter den samlede faste løn, herunder  

 pensionsbidrag  

 til en supplerende pensionsordning.
Løndele, der ydes som kompensation for  

 overarbejde, merarbejde eller arbejde på ubekvemme tidspunkter, indgår ikke.  

 Tidsbegrænsede og opgavebestemte løndele indgår indtil periodens udløb  

 henholdsvis opgavevaretagelsens ophør.
 Stk.  

 3.  

  

 Anciennitetsbetingede lønstigninger ydes på de tidspunkter, hvor den ansatte  

 ville have været berettiget hertil ved fortsat ansættelse i den hidtidige  

 stilling.
 Stk.  

 4.  

  

 Lønnen i  

 den hidtidige stilling fastsættes på grundlag af stillingens lønmæssige  

 placering på nedrykningstidspunktet beregnet efter forholdene på det nye  

 tjenestested.
 Stk.  

 5.  

  

 Lønnen  

 reguleres i overensstemmelse med generelle reguleringer af  

 tjenestemandslønninger.
 Stk.  

 6.  

  

 En ansat, som i henhold til  

 stk. 1 har bevaret lønnen i den hidtidige stilling, kan til enhver tid vælge  

 i  

 stedet at overgå til de lønvilkår, der er eller bliver fastsat for den  

 pågældendes ansættelse i den nye stilling.
Kapitel 8 Lønforskrivning § 30.  

  

 Ansatte  

 kan give transport på løn til anerkendte låneinstitutter efter de for statens  

 tjenestemænd gældende regler.
 Stk.  

 2.  

  

 Bortset  

 fra de tilfælde, der er nævnt i stk. 1, kan en ansat ikke overdrage,  

 pantsætte  

 eller på anden måde råde over løn, der ikke er udbetalt.
Kapitel 9 Barsel, tjenestefrihed mv.
 § 31.  

  

 Vedrørende  

 graviditet, barsel og adoption, tjenestefrihed, dækning af merudgifter til  

 tjenesterejser,  

 tjenesteboliger, lejeboliger og flyttegodtgørelse anvender institutionen de  

 for  

 statens tjenestemænd gældende regler tilsvarende.
 Stk. 2.  

  

 Det samme gælder  

 vedrørende ferie, hvor intet andet er aftalt.
Kapitel 10 Tillidsrepræsentanter § 32.  

  

 Tillidsrepræsentanter er omfattet af  

 den til enhver tid gældende aftale om tillidsrepræsentanter i staten.
 Stk.  

 2.  

  

 For  

 tillidsrepræsentanter erstattes bestemmelsen i denne bekendtgørelses § 26,  

 stk.  

 1, om forhandling i forbindelse med afsked af reglerne for  

 tjenestemandslignende ansatte i tillidsrepræsentantaftalen, jf. for tiden §  

 14,  

 stk. 1 og 2, jf. § 11, stk. 2, i aftale af 27. juni 2003 om  

 tillidsrepræsentanter  

 i staten mv., Personalestyrelsens cirkulære nr. 053-03.
 Stk. 3.  

  

 I tilfælde, hvor  

 voldgiftsnævnet, jf. § 26, stk. 3, behandler sager om afskedigelse af en  

 tillidsrepræsentant,  

 regnes 4-ugers fristen fra opsigelsens afgivelse.
Kapitel 11 Efterindtægt § 33.  

  

 Ægtefællen efter en ansat, som ved sin  

 død oppebar løn, er berettiget til efterindtægt, medmindre ægteskabet var  

 opløst ved skilsmisse.
Efterlader den pågældende sig ikke ægtefælle, men børn  

 under 18 år, over for hvilke den ansatte havde forsørgelsespligt, er disse  

 berettiget til efterindtægt.
Stk.  

 2.  

  

 For så  

 vidt der med den afdødes stilling var forbundet tjenestebolig, har de til  

 efterindtægt efter stk. 1 berettigede endvidere inden for et tidsrum af 3  

 måneder ret til at blive boende i boligen på de for den ansatte gældende  

 vilkår.
Kontorlokaler og andre til tjenstlig brug bestemte lokaler skal dog  

 straks fraflyttes, ligesom det efter omstændighederne kan pålægges de  

 efterladte at stille i det mindste et beboelsesværelse til rådighed for den,  

 der skal beklæde stillingen efter den afdøde.
 Stk.  

 3.  

  

 Afgår en  

 ansat ved døden uden at efterlade sig ægtefælle eller børn under 18 år, er  

 den  

 pågældendes bo berettiget til efterindtægt.
 § 34.  

  

 Efterindtægt udgør for hver måned et  

 beløb svarende til den sidst udbetalte lønindtægt.
 Stk.  

 2.  

  

 Retten  

 til efterindtægt omfatter et tidsrum af 3 måneder efter dødsfaldet, jf. dog  

 stk. 3.
 Stk.  

 3.  

  

 Er en  

 ansat afgået ved døden som umiddelbar følge af tilskadekomst under udførelsen  

 af tjenesten, omfatter retten til efterindtægt efter stk. 1 et tidsrum af 12  

 måneder.
 Stk.  

 4.  

  

 Hvis en  

 ægtefælle, som er berettiget til efterindtægt, afgår ved døden inden  

 efterindtægtsperiodens  

 udløb, tilkommer den del af efterindtægten, som ikke er udbetalt ved  

 dødsfaldet, førstafdødes børn under 18 år, jf. § 33, stk. 1, eller boet.
 § 35.  

  

 Foranstående bestemmelser i §§ 33-34  

 om efterlevende ægtefæller omhandler også registrerede partnere.
Kapitel 12 Pension mv.
 § 36.  

  

 Som bidrag til den ansattes pension  

 betaler institutionen pensionsbidrag i henhold til aftale herom mellem  

 Finansministeriet  

 og den forhandlingsberettigede organisation.
 Stk. 2.  

  

 Pensionsbidragene indbetales til vedkommende af Finansministeriet godkendte  

 pensionsordning.
Stk. 3.  

  

 Bestemmelserne i  

 stk. 1 og 2 omfatter ikke 1)  

 tjenestemænd og  

 tjenestemandslignende ansatte m.fl. med ret til tjenestemandspension i a)  

 	  

 staten, folkekirken  

 og folkeskolen b)  

 	  

 kommuner c)  

 	  

 Grønlands Hjemmestyre  

 og i de grønlandske kommuner d)  

 	  

 statsfinansierede  

 virksomheder e)  

 	  

 tilskudsområder f)  

 	  

 koncessionerede  

 virksomheder g)  

 	  

 aktieselskaber 2)  

 	  

 pensionerede tjenestemænd og  

 tjenestemandslignende ansatte m.fl. fra de under nr. 1 nævnte områder 3)  

 	  

 personer afskediget med ret til rådighedsløn  

 eller ventepenge fra de under nr. 1 nævnte områder 4)  

 	  

 andre pensionerede, der får understøttelse  

 eller egenpension fra en pensionsordning, som det offentlige har ydet tilskud  

 til.
 Stk. 4.  

  

 For ansatte med  

 medlemskab af en statsgaranteret tjenestemandspensionsordning indbetales  

 efter  

 de for statsinstitutioner til enhver tid gældende regler pensionsbidrag til  

 statskassen vedrørende ansatte i tjenestemandsstillinger.
Kapitel 13 Klager § 37.  

  

 Klager over institutionens afgørelser  

 i henhold til bekendtgørelsen indgives til institutionens bestyrelse.
 Stk.  

 2.  

  

 Klager  

 over bestyrelsens afgørelser kan ikke indbringes for  

 Undervisningsministeriet,  

 medmindre der er tale om klage vedrørende suspension eller ikendelse af  

 disciplinærstraf, eller principielle retssikkerhedsmæssige grunde taler  

 herfor.
 Stk.  

 3.  

  

 Fristen  

 for indgivelse af klager er 4 uger fra den dag, afgørelsen er meddelt den  

 pågældende.
Kapitel 14 Ikrafttrædelses- og overgangsbestemmelser § 38.  

  

 Bekendtgørelsen træder i kraft den 1.  

 marts 2007.
 Stk.  

 2.  

  

 Samtidig ophæves  

 bekendtgørelse nr. 335 af 30. maj 1995 om  

 ansættelsesvilkår for tjenestemandslignende  

 ansatte ved erhvervsskoler  

 og skolehjem, som ændret ved bekendtgørelse nr. 206 af 22. marts 2001.
Stk.  

 3.  

  

 Personer,  

 der er ansat på tjenestemandslignende vilkår 1)  

 	  

 før l. august 1995, 2)  

 	  

 før l. august 1995,  

 og som skifter stilling på institutionen, 3)  

 	  

 før l. august 1995,  

 men som efter denne dato skifter til en stilling ved en anden institution for  

 erhvervsrettet uddannelse, såfremt der er tale om umiddelbar overgang fra den  

 hidtidige ansættelse inden for skoleområdet, 4)  

 	  

 før 1. august 1995,  

 og som genansættes efter at være fratrådt med ret til opsat pension fra  

 Pensionsordningen  

 for Erhvervsskoler, såfremt genansættelse sker inden for en periode på op til  

 2  

 år fra fratrædelsen og i en stilling, der giver adgang til medlemskab af  

 pensionsordningen efter dennes regulativ, er fortsat omfattet af  

 bestemmelserne i bekendtgørelse nr. 522 af 18. juni 1992 om ansættelsesvilkår  

 for tjenestemandslignende ansatte ved erhvervsskoler, skolehjem, private  

 seminarier, handelshøjskoler, handelshøjskoleafdelinger og teknika om:
a)  

 	  

 at det forudsættes,  

 at vedkommende efter sin alder, helbredstilstand og uddannelse er i stand til  

 at bestride tjenesten i den pågældende stilling (§ 4, stk. l), b)  

 	  

 at helbredsbedømmelse  

 og meddelelse om pensionsforbehold ved ansættelse sker efter de for statens  

 tjenestemænd gældende regler (§ 4, stk. 2), c)  

 	  

 det på  

 ansættelsesbrevet skal være anført, at vedkommende efter vedtægterne for  

 pensionskassen inden for området er - eller søges - optaget i kassen eller  

 anden pensionsordning, der er godkendt af Finansministeriet.
Såfremt den  

 pågældende ikke kan optages i pensionskassen eller pensionsordningen, gives  

 der  

 oplysning herom.
Den ansatte kan i så fald ikke ansættes efter denne  

 bekendtgørelse medmindre det over for institutionen godtgøres, at der på  

 anden  

 måde er sikret vedkommende en passende pension.
Oplysning herom anføres på  

 ansættelsesbrevet  

 (§ 8, stk. 2), d)  

 	  

 at ansættelsesbrevet  

 skal være suppleret med kopi af ansættelsesvilkår efter  

 bekendtgørelse nr. 522 af 18. juni 1992  

 og pensionskassens  

 bekræftelse af, at vedkommende efter pensionskassens vedtægter kan forventes  

 optaget i kassen (§ 8, stk. 3), e)  

 	  

 at genpart af  

 ansættelsesbrevet skal sendes til vedkommende pensionskasse (§ 8, stk. 4), f)  

 	  

 at en ansat kan  

 forlange sig afskediget med 3 måneders varsel til udgangen af en måned.
Der  

 kan  

 dog ved aftale i henhold til § 28 for grupper af ansatte fastsættes et  

 længere  

 afskedigelsesvarsel (§ 22), g)  

 	  

 at ansatte kan  

 afskediges uden ansøgning med 5 måneders varsel til udgangen af en måned (§  

 23,  

 stk. 1), h)  

 	  

 at afskedigelsesvarslet  

 forhøjes med 1 måned for hvert tredje ansættelsesår, dog højest til 8 måneder  

 (§ 23, stk. 2), i)  

 	  

 at hvis der er  

 fastsat et længere varsel, forhøjes de 5, henholdsvis 8 måneder tilsvarende  

 (§ 23,  

 stk. 3), j)  

 	  

 at afskedigelse uden  

 ansøgning på grund af sygdom, hvor pensionsudbetaling påbegyndes i umiddelbar  

 forbindelse med den pågældendes fratræden, kan ske med 3 måneders varsel (§  

 23,  

 stk. 4), k)  

 	  

 at der forud for  

 afskedigelsen skal indhentes en udtalelse fra bestyrelsen for vedkommende  

 pensionskasse eller vedkommende pensionsordning om den pågældendes krav på  

 pension.
Det samme gælder ved ansøgt afsked, når afskedsansøgningen skyldes  

 helbredsmæssige  

 forhold (§ 24, stk. 3), l)  

 	  

 at der samtidig med  

 meddelelse af uansøgt afsked til en ansat skal gives underretning til  

 pensionskassen eller til vedkommende pensionsordning (§ 24, stk. 4), m)  

 	  

 § 31 om sygdom,  

 barsel, tjenestefrihed mv.
n)  

 	  

 at det påhviler  

 institutionen at sørge for, at de ansatte optages i pensionskasse (§ 36,  

  

 stk. l), o)  

 	  

 at såfremt der ydes tjenestefrihed  

 uden løn, skal institutionen indberette dette til pensionskassen.
Tilsvarende  

 gælder ændringer i beskæftigelsesgraden (§ 36, stk. 2).
 Stk.  

 4.  

  

 Personer, der er ansat på åremål før  

 denne bekendtgørelses ikrafttræden, er fortsat omfattet af § 22, stk. 7, i  

 bekendtgørelse nr. 335 af 30. maj 1995, som ændret ved bekendtgørelse nr. 206  

 af 22. marts 2001, om ansættelsesvilkår for tjenestemandslignende ansatte ved  

 erhvervsskoler og skolehjem, så længe denne åremålsansættelse med eventuel  

 forlængelse  

 varer.
