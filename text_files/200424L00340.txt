Betænkning afgivet af Det Energipolitiske Udvalg den 8. juni  

 2005 Betænkning over Forslag til lov om en offentlig fond til  

 varetagelse af statens deltagelse i kulbrintetilladelser og en statslig enhed  

 til administration af fonden [af  

 transport‑ og energiministeren (Flemming Hansen)] 1. Udvalgsarbejdet Lovforslaget blev fremsat den 27. april 2005 og var til 1.  

 behandling den 19. maj 2005. Lovforslaget blev efter 1. behandling henvist  

 til  

 behandling i Det Energipolitiske Udvalg.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 4. marts 2005 dette  

 udkast  

 til udvalget, jf. alm. del  bilag 16. Den 27. april 2005 sendte  

 transport- og energiministeren  

 de indkomne høringssvar samt et notat herom til udvalget.
Spørgsmål Udvalget har stillet 6 spørgsmål til transport- og  

 energiministeren til skriftlig besvarelse, som denne har besvaret.
To af  

 udvalgets spørgsmål til transport- og energiministeren og dennes svar herpå  

 er  

 optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget (udvalget  

 med undtagelse af EL) indstiller lovforslaget til  

  

 vedtagelse uændret.
Socialdemokratiets og Socialistisk Folkepartis medlemmer af  

 udvalget finder det naturligt, at den brede politiske aftale fra oktober  

 2004,  

 der medfører et delvist salg af DONG, også medfører, at DONG ikke længere kan  

 varetage statens interesser i nye olie- og gaslicenser i Nordsøen.
Derfor er  

 en  

 oprettelse af denne offentlige fond en udmærket måde at administrere statens  

 ejerandele i nye licenser.
Modellen rejser et væsentligt spørgsmål om, hvorledes man vil  

 sikre den statslige viden på olie- og gasområdet efter det delvise salg af  

 DONG.
Det er Socialdemokratiets og SFs opfattelse, at både GEUS og  

 Energistyrelsen skal styrkes på dette område, når man ikke længere i samme  

 grad  

 kan trække på DONGs viden på området.
Den nyoprettede enhed til  

 administration  

 af fonden er ikke specielt stor.
Som det fremgår af lovens bemærkninger,  

 bliver  

 der derfor behov for at trække på Energistyrelsen og GEUS.
GEUS har den 10. september 2002 i et offentligt notat konkluderet,  

 at med de besparelser, styrelsen var udsat for, kunne den ikke bistå staten i  

 fornødent omfang vedrørende den nødvendige geologiske viden.
Dette forhold  

 bliver ikke mindre nu.
Derfor vil Socialdemokratiet og SF opfordre regeringen  

 til, at der tilføres flere ressourcer, således at der kan sikres en styrkelse  

 af dette område både hos GEUS og Energistyrelsen.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Baggrunden for lovforslaget er, at et flertal i Folketinget  alle  

 partier undtagen Enhedslisten  har ønsket at privatisere det statslige  

 selskab  

 Dansk Olie og Naturgas (DONG). Efter Enhedslistens opfattelse er dette fra et  

 samfundsmæssigt synspunkt en katastrofe.
DONG har indtil nu stået for statens  

 deltagelse i olie- og gaskoncessioner.
Selskabet medvirker som en aktiv  

 operatør og har gjort det rimelig godt.
Der er ingen gode grunde til at  

 privatisere DONG; ikke andre, end at skattestoppet øger behovet for  

 indtægter,  

 der kan fylde hullet i statskassen.
Det er en gåde, hvorfor en række oppositionspartier har valgt at  

 hjælpe regeringen med dette projekt.
Måske er det blaserthed over for en  

 aktiv  

 offentlig deltagelse i produktion og forvaltning af landets ressourcer, måske  

 er SF og Socialdemokraterne på energiområdet allerede så langt ude ad  

 liberaliseringssporet, at det forekommer forkert, at staten forholder sig  

 aktivt til samfundets ejendom ud fra andre motiver end ønsket om overskud.
Set fra Enhedslistens synspunkt er det  

 altså en meget kedelig ting, at DONG skal privatiseres.
Vi ønsker ikke at  

 afvikle samfundets mulighed for aktivt at agere i forhold til de ressourcer,  

 der grundlæggende tilhører den danske befolkning.
Det gør ikke situationen  

 bedre, at DONG via en række opkøb snart ejer store dele af den danske  

 energiforsyningssektor både inden for energiproduktion og lokale net.
Det er  

 en  

 monopolstruktur, som vel at mærke bliver et privat monopol i de kommende år.
Privatiseringen af DONG er i første omgang delvis, og det kan  

 være det halmstrå, som en række partier holder fast i som grundlag for at  

 støtte børsnoteringen af DONG.
Men som Enhedslisten ser det, er det sådan, at  

 er der først solgt én aktie, vil selskabet skulle drives ud fra rent  

 forretningsmæssige principper og altså ikke kunne bruges som instrument i en  

 energipolitik, der tager udgangspunkt i samfundsmæssige og miljømæssige  

 hensyn.
Den kulbrintefond med tilhørende administrationsenhed, som  

 regeringen har foreslået, bliver en passiv medspiller i de koncessioner, der  

 fremover vil blive givet.
Som konstruktionen er, forekommer det, at der  

 bliver  

 tale om ren administration af statens andel.
Fonden må ikke være operatør  

 eller  

 engagere sig i udnyttelsen af koncessioner med mere end 40 pct.
Det giver  

 ikke  

 gode muligheder for at agere i forhold til kulbrinteressourcerne fremover.  

 Fondens overskud efter tilbagebetaling af lån skal gå i statskassen.  

 Enhedslisten  

 mener, at midlerne skulle anvendes til omstilling af energisektoren til  

 vedvarende energi og til omstilling af transportsektoren, så afhængigheden af  

 fossile brændsler mindskes.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Joan Erlandsen (V)   

 Eyvind Vesselbo (V)  

  

  fmd.  

  

 Jens Kirk (V)   

 Lars Christian Lilleholt (V)   

 Ellen Trane Nørby (V)   

 Tina Petersen (DF)   

 Hans Kristian Skibby (DF)   

 Charlotte Dyremose (KF)   

 Christian Wedell‑Neergaard (KF)   

 Arne Toft (S)   

 Kim Mortensen (S)   

 Jens Christian Lund (S)   

 Niels Sindal (S)   

 Torben Hansen (S)   

 Johs.
Poulsen (RV)   

 Anne Grete Holmsgaard (SF)  

  

  nfmd.  

  

 Per Clausen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 151 Bilagsnr.
Titel 1 Høringssvar og høringsnotat, fra transport- og  

 energiministeren 2 Tidsplan for udvalgets behandling af lovforslaget 3 1. udkast til betænkning 4 2. udkast til betænkning Oversigt over spørgsmål og svar vedrørende L 151 Spm.nr.
Titel 1 Spm., om lovforslaget giver hjemmel til, at fonden også  

 kan medvirke i eventuelle oprydningsudgifter, til transport- og  

 energiministeren, og ministerens svar herpå 2 Spm. om, hvad der i lovforslagets bemærkninger menes med  

 de to anvendte termer  formålstjenligt (side 4) og hensigtsmæssigt  

 (side 5)  

  i forbindelse med fondens eventuelle overtagelse af nogle af  

 DONGs nuværende  

 licenser ved en (delvis) privatisering af DONG, til transport- og  

 energiministeren, og ministerens svar herpå 3 Spm., om ministeren agter at sikre, at så vel GEUS som  

 Energistyrelsen tilføres flere ressourcer, når man ikke længere kan trække på  

 DONG E & P, til transport- og energiministeren, og ministerens svar herpå 4 Spm., om statens nuværende andele i koncessioner, som  

 håndteres af DONG, vil blive flyttet over i den nye fond/enhed, eller om de  

 skal sælges sammen med aktierne i DONG, således at betingelserne med 20 pct.  

 statslig deltagelse ikke bliver ens for alle koncessionshavere, til  

 transport- og energiministeren, og ministerens svar herpå 5 Spm. om, i hvilket omfang DONG kan pålægges at dele viden  

 med den nye fond og enhed, til transport- og energiministeren, og ministerens  

 svar herpå 6 Spm., om der vil være mulighed for at udnytte perioden  

 frem til børsnoteringen af DONG til at overføre viden til den nye fond og  

 enhed, til transport- og energiministeren, og ministerens svar herpå Bilag 2 To af udvalgets spørgsmål til transport- og  

 energiministeren og dennes svar herpå Spørgsmålene og ministerens svar herpå er optrykt efter ønske  

 fra S.
 Spørgsmål 1:
Giver lovforslaget hjemmel til, at fonden også kan medvirke i  

 eventuelle oprydningsudgifter? Svar:
Fonden etableres til varetagelse af statens deltagelse i  

 kulbrintetilladelser meddelt i medfør af undergrundsloven.
Ifølge  

 lovforslagets  

 § 1, stk. 2, skal fonden afholde udgifter knyttet direkte til  

 statsdeltagelsen,  

 herunder udgifter til efterforskning og investeringer i produktionsanlæg,  

 svarende til de i fonden placerede licensandele.
Denne opremsning er ikke  

 udtømmende, og afholdelse af udgifter til afvikling og oprydning i  

 forbindelse  

 med ophør af en licens er et naturligt og integreret led i statsdeltagelsen.  

 Der er således hjemmel til, at fonden også kan medvirke i finansieringen af  

 afvikling og oprydning.
 Spørgsmål 2:
Vil ministeren uddybe, hvad der i lovforslagets bemærkninger  

 menes med de to anvendte termer  formålstjenligt (side 4) og  

 hensigtsmæssigt  

 (side 5)  i forbindelse med fondens eventuelle overtagelse af nogle af  

 DONGs  

 nuværende licenser ved en (delvis) privatisering af DONG? Hvilke parametre  

 vil  

 ligge til grund for fondens eventuelle overtagelse af eksisterende licenser  

 hos  

 DONG? Svar:
 I konsulentrapporten »Privatiseringsalternativer for DONG A/S«  

 udarbejdet af NM Rothschild & Sons Limited og sendt til udvalget i juni  

 2004 (Alm. del  bilag 414) anbefales, at der oprettes en ny statslig  

 enhed til  

 varetagelse af statens andel i nye licenser samt de licensandele erhvervet  

 gennem den hidtidige statsdeltagelse, som DONG ønsker at overdrage til  

 staten,  

 og som staten gerne vil beholde.
På indeværende tidspunkt er det endnu ikke afgjort, om enkelte  

 af DONGs danske licensandele ikke vil blive omfattet af den delvise  

 privatisering af DONG.
Så selvom fondens opgave er at varetage  

 statsdeltagelsen  

 i nye licenser efter undergrundsloven, er det  for at opnå en vis  

 fleksibilitet i forbindelse med den delvise privatisering af DONG   

 valgt ikke  

 på forhånd at afskære muligheden for, at fonden eventuelt kan varetage  

 ejerskabet til et mindre antal danske licensandele modtaget fra DONG.
Denne  

 mulighed vil dog kun blive valgt, hvis det skønnes overordnet at være mest  

 økonomisk  

 fordelagtigt for staten.
