Almindelige bestemmelser § 1.  Blanketter til ansøgning om kørekort udfærdiges  

 af rigspolitichefen.
 § 2.  Det vil normalt være en betingelse for at  

 indstille sig til køreprøve, at den pågældende har bopæl her i landet.  

 Personer, der har bopæl i Grønland, kan dog aflægge køreprøve under  

 midlertidigt ophold her i landet.
 § 3.  Prøvelse af betingelserne for at udstede  

 kørekort foretages af kørekortkontoret i den politikreds, hvor køreprøven  

 afholdes.
Stk. 2.  Det undersøges, om der ud over oplysningerne i  

 lægeattesten foreligger oplysninger, der tyder på, at den pågældende ikke  

 opfylder betingelserne for at erhverve kørekort.
I tvivlstilfælde forelægges  

 sagen til udtalelse for embedslægen, for anden læge godkendt hertil af  

 sundhedsstyrelsen, for statens bilinspektion eller for sundhedsstyrelsen.
Kørekortskategorier § 4.  Forsvarets, civilforsvarets og brandvæsenernes  

 personel, der er i besiddelse af kørekort til stor lastbil (kategori C eller  

 D), er berettiget til uden særlig prøve tjenstligt at føre bil tilkoblet  

 påhængskøretøj med tilladt totalvægt over 750 kg.
Påhængskøretøjets faktiske  

 totalvægt må dog ikke overstige 1500 kg, og bilens faktiske totalvægt skal  

 være mindst 2 gange påhængskøretøjets.
 § 5.  I forbindelse med glatførebekæmpelse kan lastbil  

 med tilkoblet enakslet grus- og saltspreder med en tilladt totalvægt på over  

 750 kg føres af personer, der har kørekort til lastbil (kategori C eller D)  

 uanset, at de pågældende ikke har kørekort til stort påhængskøretøj (kategori  

 E). Påhængsredskabets faktiske totalvægt må ikke overstige 1500 kg, og bilens  

 faktiske totalvægt skal være mindst 2 gange påhængskøretøjets.
 § 6.  Sættevognstog til erhvervsmæssig  

 personbefordring, der er sammenkoblet gennem en ledsektion, der giver  

 passagererne fri passage mellem de to køretøjer, kan føres af personer med  

 kørekort til erhvervsmæssig personbefordring til stor personbil (kategori D),  

 uanset at de pågældende ikke har kørekort til stort påhængskøretøj (kategori  

 E).
Køreprøver § 7.  De i § 12, stk. 2, i bekendtgørelsen om kørekort  

 nævnte undervisningsplaner med tilhørende lærervejledninger udsendes for hver  

 kategori som særskilte bekendtgørelser, der ved kgl. anordning er undtaget  

 fra kundgørelse i Lovtidende.
Bekendtgørelserne kan købes i boghandlerne og  

 skal ligge til gennemsyn på kørekortkontoret.
§ 8.  Opfylder ansøgeren betingelserne for at få  

 kørekort, og er gebyret for køreprøven betalt, fastsættes tidspunktet for den  

 teoretiske prøve.
Inden berammelsen sker, undersøges det ved hjælp af  

 kriminalregisteret, om ansøgeren har været i besiddelse af kørekort, der er  

 inddraget af politiet, eller om førerretten er frakendt.
Hvis dette ikke er  

 tilfældet, og lægeattesten ikke giver anledning til yderligere undersøgelser,  

 sker berammelsen straks.
Prøven berammes til afholdelse snarest muligt, idet  

 der tages hensyn til rimelige ønsker fra ansøgeren.
Stk. 2.  Ansøgningen forsynes med påtegning om  

 tidspunktet for prøven og overgives sammen med fotografiet til ansøgeren  

 eller til den sagkyndige.
Har spørgsmålet om, hvorvidt den pågældende  

 opfylder betingelerne for at få kørekort, været forelagt sundhedsstyrelsen,  

 embedslægen eller statens bilinspektion, skal den sagkyndige om fornødent  

 underrettes herom og have adgang til at gøre sig bekendt med lægeattesten og  

 de indhentede udtalelser.
 § 9.  Når den teoretiske prøve er bestået, fastsætter  

 kørekortkontoret tidspunktet for den praktiske prøve hos den sagkyndige.  

 Prøven berammes til afholdelse snarest muligt, idet der tages hensyn til  

 rimelige ønsker fra ansøgeren.
Stk. 2.  Prøven skal så vidt muligt afholdes på et  

 tidspunkt, hvor der er mulighed for at prøve ansøgeren i overensstemmelse med  

 justitsministeriets prøvevejledning.
Prøverne kan henlægges til aftentimerne.
 Stk. 3.  Berammelse af prøver, der aflægges for statens  

 bilinspektion, kan efter aftale med politimesteren foretages af  

 bilinspektionen.
 § 10.  Konstaterer eller formoder den sagkyndige på  

 grundlag af ansøgerens adfærd under prøven, at de helbredsmæssige betingelser  

 for at opnå kørekort ikke er opfyldt, angives dette i indberetningen, uanset  

 om prøven bestås.
 § 11.  Hvis ansøgeren ikke i fornødent omfang kan tale  

 og forstå dansk eller et fremmedsprog, som den køreprøvesagkyndige behersker,  

 henvises ansøgeren til at møde med tolk til køreprøven.
§ 12.  Efter den praktiske prøves afslutning  

 indberetter den sagkyndige resultatet til kørekortkontoret.
Har ansøgeren  

 bestået, skal der i den køreprøvesagkyndiges påsyn udfyldes en  

 underskriftsmærkat, som tillige med de i kørekortbekendtgørelsens § 1  

 opregnede bilag vedlægges indberetningen til kørekortkontoret.
Udstedelse af kørekort § 13.  Politiets kørekortkontor foretager prøvelsen  

 af, om betingelserne for udstedelse af kørekort er opfyldt.
Såfremt dette er  

 tilfældet, sendes ansøgningsblanket, fotografi samt underskriftsmærkat til  

 rigspolitichefen, som udsteder kørekortet.
 § 14.  Ansøgning og bilag kasseres 3 måneder efter  

 kørekortets udstedelse, medmindre der foreligger oplysninger, der skønnes at  

 kunne have betydning for evnen til at køre bil.
Stk. 2.  Akterne i sager om udstedelse af kørekort, der  

 ikke kasseres efter 3 måneders forløb, kasseres efter 2 års forløb, medmindre  

 sagen har været forelagt for embedslægen, en anden læge, som  

 sundhedsstyrelsen har godkendt hertil, statens bilinspektion,  

 sundhedsstyrelsen eller justitsministeriet.
I disse tilfælde indsendes  

 akterne til landsarkivet efter de almindelige regler, der gælder for  

 aflevering til landsarkiverne.
§ 15.  Hvis kørekortet begrænses til at gælde til en  

 bil indrettet på en særlig måde, anføres dette i kørekortet.
Kun i tilfælde,  

 hvor kørekortet begrænses til en bestemt bil godkendt til brug for  

 indehaveren, anføres bilens registreringsnummer i kørekortet.
§ 16.  Rigspolitichefen sender kørekortet til  

 ansøgeren.
Hvis dette ikke er muligt, eller hvis ansøgeren anmoder derom, kan  

 kørekortet sendes til kørekortkontoret.
Kørekort udstedt på grundlag af prøve  

 aflagt for forsvarets eller civilforsvarets køredommere sendes til ansøgerens  

 tjenestested.
Duplikatkørekort § 17.  Duplikatkørekort, der træder i stedet for et  

 bortkommet kørekort, forsynes med påtegning om antal duplikatkørekort, der i  

 alt er udstedt til indehaveren.
Fremkommer et bortkommet kørekort  

 (duplikatkørekort) efter at (nyt) duplikatkørekort er udstedt, inddrages det  

 af politiet.
§ 18.  Pligt til at ansøge om duplikatkørekort gælder  

 i tilfælde, hvor dele af navnet er forsvundet, hvor fotoet er faldet ud,  

 eller hvor kategoribetegnelsen eller nummeret ikke kan læses.
Der er ikke  

 ombytningspligt i tilfælde, hvor der er erhvervet andet navn eller anden  

 adresse, eller hvor fotoet er forældet.
Stk. 2.  Pligt til at udskifte slidte eller beskadigede  

 kørekort gælder også for indehavere af udenlandske kørekort, som anvender  

 kørekortet efter at have taget bopæl i Danmark.
I så fald udstedes dansk  

 kørekort.
 § 19.  Et kørekort kan inddrages på stedet, hvis  

 kørekortet er så beskadiget eller slidt, at det er åbenbart, at  

 ombytningspligten er indtrådt.
Stk. 2.  Der udfærdiges så vidt muligt straks et  

 midlertidigt kørekort og vejledes om adgangen til at få udstedt  

 duplikatkørekort.
Indehaveren gøres bekendt med, at det midlertidige kørekort  

 ikke er gyldigt til kørsel i udlandet.
Det inddragne kørekort sendes til  

 rigspolitichefen med oplysning om årsagen til inddragelsen.
Stk. 3.  I stedet for at inddrage kørekortet kan  

 politiet pålægge føreren inden for en kort frist at rette henvendelse til  

 kørekortkontoret for at få udstedt duplikatkørekort.
Rigspolitichefen  

 underrettes i givet fald om forholdet.
 § 20.  Gifte eller tidligere gifte personer, der  

 foreviser dokumentation for anvendelse af »brugsnavn«, kan få dette  

 påført kørekortet i følgende tilfælde:
a.
En person, der fører den anden ægtefælles efternavn som giftenavn, kan  

 på begæring få optaget sit eget efternavn foran giftenavnet som sidste navn i  

 fornavnsrubrikken.
b.
En person, der anvender den anden ægtefælles mellemnavn som mellemnavn  

 foran giftenavnet, kan få mellemnavnet optaget i fornavnsrubrikken i formen  

 »kaldet . . .« c.
En person, der fører sit eget efternavn, kan på begæring få optaget den  

 anden ægtefælles eget efternavn som sidste navn i fornavnsrubrikken i formen  

 »kaldet . . .« § 21.  Ved anmodning om udstedelse af duplikatkørekort  

 eller ved fornyelse af kørekort sendes det gamle kørekort til  

 rigspolitichefen vedlagt ansøgningsblanket, fotografi og underskriftsmærkat.  

 Såfremt kørekortindehaveren ønsker at beholde sit gamle kørekort, f.eks. på  

 grund af kørsel i udlandet, bestilles duplikatkørekortet med kørekortkontoret  

 som adressat og udleveres til kørekortindehaveren mod aflevering af det  

 gamle.
Det gamle kørekort sendes til rigspolitichefen eller destrueres.
 § 22.  Inden ansøgning om udstedelse af  

 duplikatkørekort sendes til rigspolitichefen, skal politiet sikre sig, at  

 ansøgeren har opnået førerret, og at den ikke senere er inddraget eller  

 frakendt.
Kørekort til erhvervsmæssig personbefordring § 23.  Afgørelse om at nægte kørekort til  

 erhvervsmæssig personbefordring efter færdselslovens § 58 træffes efter en  

 afvejelse af samtlige foreliggende omstændigheder, herunder forbrydelsens  

 eller forseelsens art, grovhed og udførelsesmåde, domfældtes personlige  

 forhold og den tid, der er forløbet siden forholdet blev begået.
Eventuelle  

 ændringer i domfældtes livsforhold, som er sket efter dommen, tages ligeledes  

 i betragtning.
Kørekort nægtes, når det herefter skønnes, at ansøgerens  

 adgang til erhvervsmæssig personbefordring indebærer nærliggende fare for ny  

 forseelse eller for, at menneskeliv eller værdier udsættes for fare.
I denne  

 forbindelse kan også færdselsforseelser komme i betragtning.
Skønnet over, om  

 sådanne forseelser bør føre til nægtelse af kørekort til erhvervsmæssig  

 personbefordring, beror på en samlet vurdering af færdselsforseelsernes art,  

 antal og grovhed.
Særlige begrænsninger i kørekortets indhold eller  

 gyldighedsfrist bør i almindelighed ikke fastsættes.
 Stk. 2.  Afgørelsen skal så vidt muligt træffes, inden  

 ansøgeren har haft lejlighed til at aflægge køreprøve.
§ 24.  Ansøgeren skal have et sådant kendskab til det  

 danske sprog, at køreprøven til erhvervsmæssig personbefordring kan  

 gennemføres uden benyttelse af tolk.
Der bør dog ved bedømmelsen ikke lægges  

 afgørende vægt på ordvalg og udtryksmåde, når der i øvrigt kan konstateres en  

 tilfredsstillende forståelse for det krævede stof.
 § 25.  Til køreprøvesagkyndige, køredommere eller  

 godkendte kørelærere udstedes kørekort til erhvervsmæssig personbefordring  

 til de kørekortkategorier, hvortil den pågældende har beskikkelse eller  

 godkendelse uden særlig køreprøve, såfremt betingelserne i øvrigt er opfyldt.
 Stk. 2.  Udgifterne i forbindelse med udstedelsen af  

 kørekortet afholdes af ansøgeren.
 § 26.  Til fornyelse af kørekort til erhvervsmæssig  

 personbefordring kræves ikke, at indehaveren har udført erhvervsmæssig  

 personbefordring.
 Inddragelse af førerret m.v.
§ 27.  I forbindelse med sigtelse for spiritus- og  

 promillekørsel inddrages det originale kørekort.
Hvis en ubetinget  

 frakendelse af førerretten ikke er utvivlsom, udstedes et midlertidigt  

 kørekort.
Den sigtede gøres bekendt med, at spørgsmålet om inddragelse af  

 førerretten under sagen vil blive afgjort, når Retsmedicinsk Instituts  

 erklæring om alkoholkoncentrationen i blodet foreligger, og at gyldigheden af  

 det midlertidige kørekort kan forlænges, hvis erklæringen ikke foreligger  

 inden gyldigheden er udløbet.
Den sigtede gøres endvidere bekendt med, at det  

 midlertidige kørekort ikke er gyldigt til kørsel i udlandet.
Hvis den sigtede  

 skal køre i udlandet, tager politiet straks stilling til, om førerretten skal  

 inddrages.
Stk. 2.  Den endelige afgørelse af spørgsmålet om  

 inddragelse af førerretten under sagen træffes snarest muligt efter  

 modtagelsen af Retsmedicinsk Instituts erklæring om  

 blodalkoholkoncentrationen.
Hvis denne ikke giver grundlag for at inddrage  

 førerretten, sendes det originale kørekort til den sigtede.
Hvis erklæringen  

 giver grundlag for at inddrage førerretten, skal den sigtede snarest muligt  

 gøres bekendt med inddragelsen af førerretten og sin adgang til at få  

 inddragelsen prøvet for retten.
Det midlertidige kørekort skal søges  

 inddraget.
Hvis ikke det midlertidige kørekort inddrages, betragtes  

 kørekortet som inddraget fra den dato, hvor det midlertidige kørekort udløb.
 Stk. 3.  Det skal fremgå af politirapporten, at der er  

 udstedt et midlertidigt kørekort, og at det originale kørekort er inddraget.  

 Meddelelse om kørekortforhold indsendes først til rigspolitichefen, når der  

 er taget endelig stilling til, om førerretten skal inddrages under sagen.
 § 28.  I forbindelse med politiets inddragelse af  

 kørekort efter færdselslovens § 60 foretages en konkret vurdering af, om den  

 pågældende opfylder de helbredsmæssige betingelser for at være i besiddelse  

 af kørekort.
§ 29.  Politiet kan udstede et midlertidigt kørekort,  

 der gælder for den tid, de nødvendige undersøgelser varer, eller til en  

 orienterende køreprøve er aflagt.
Ved udstedelse af et midlertidigt kørekort  

 inddrages det originale kørekort.
Ved inddragelse af udenlandske kørekort  

 udstedes turistkørekort i stedet for sædvanligt midlertidigt kørekort.
 Stk. 2.  Kørekortet annulleres, når afgørelsen om  

 inddragelse eller frakendelse er endelig.
 § 30.  Når en person tvangsindlægges for første gang  

 på grund af en akut mental uligevægtstilstand, skal kørekortet ikke  

 inddrages.
 Stk. 2.  I gentagelsestilfælde og i tilfælde, hvor den  

 mentale uligevægtstilstand skønnes at være af længerevarende karakter,  

 forelægges den rapport, der er optaget i forbindelse med indlæggelsen, for  

 embedslægen eller sundhedsstyrelsen, jfr. justitsministeriets cirkulære nr.  

 202 af 29. september 1967, pkt. 5.2.
 Stk. 3.  Såfremt den pågældende skønnes at lide af en  

 sindssygdom, der medfører overhængende fare for færdselssikkerheden,  

 inddrages kørekortet dog straks uden at afvente indstilling fra embedslægen  

 eller sundhedsstyrelsen.
 § 31.  Er førerretten ubetinget frakendt en person,  

 som har fået udstedt dansk kørekort på grundlag af udenlandsk kørekort eller  

 er et sådant kørekort inddraget af politiet, gælder følgende:
1. Opbevares det udenlandske kørekort af  

 rigspolitichefen kan begæring om udlevering kun imødekommes, når den  

 pågældende forlader landet og opgiver sin bopæl her.
Hvis førerretten er  

 inddraget af politiet, sendes kørekortet til den udenlandske  

 udstedelsesmyndighed med anmodning om, at kørekortet påtegnes, at det ikke er  

 gyldigt til kørsel i Danmark.
Er førerretten frakendt ubetinget, anmodes den  

 udenlandske udstedelsesmyndighed om at påtegne kørekortet, for hvilket  

 tidsrum retten til at benytte kørekortet her i landet er frakendt.  

 Fremsendelsen sker gennem rigspolitichefen.
 2. Er det udenlandske kørekort tilbagesendt  

 vedkommende udenlandske udstedelsesmyndighed, giver rigspolitichefen  

 meddelelse til den udenlandske udstedelsesmyndighed.
Orienterende køreprøver § 32.  Hvis en kørekortindehaver har fået frakendt  

 førerretten betinget og i den anledning skal aflægge en orienterende  

 køreprøve, indkaldes vedkommende hurtigst muligt og senest 2 måneder, efter  

 at afgørelsen er endelig.
§ 33.  Den teoretiske del af en orienterende køreprøve  

 kan efter begæring afholdes som en mundtlig prøve.
Under den mundtlige prøve  

 bør inddrages spørgsmål vedrørende de forhold, som har givet anledning til  

 den orienterende køreprøve.
Udenlandske kørekort § 34.  Udenlandske kørekort opdeles i:
 a. »Nordiske kørekort«; kørekort udstedt i Finland, Island,  

 Norge, Sverige.
 b. »EF-kørekort«; kørekort udstedt i et andet EF-land (Belgien,  

 Vesttyskland, Frankrig, Grækenland, Irland, Italien, Luxembourg, Holland,  

 Storbritannien, Spanien og Portugal).
c.
Andre udenlandske kørekort.
Stk. 2.  Gyldige nordiske kørekort kan anvendes ved  

 kørsel i Danmark, selv om indehaveren har fast bopæl her.
Kørekortet gælder  

 til den i udstederlandet angivne kategori og i den angivne gyldighedsperiode  

 med den begrænsning, at kørekort udstedt med gyldighed udover indehaverens  

 70. år ikke kan anvendes ved kørsel efter det fyldte 70. år.
Færøske kørekort  

 betragtes som kørekort udstedt her i landet, mens grønlandske kørekort ikke  

 har gyldighed uden for Grønland.
 Stk. 3.  Gyldige EF-kørekort og andre udenlandske  

 kørekort kan på tilsvarende måde anvendes ved kørsel her i landet i indtil 1  

 år, henholdsvis 14 dage, efter at indehaveren har taget bopæl her, hvis den  

 pågældende er fyldt 18 år.
 Stk. 4.  Et udenlandsk kørekort giver ikke adgang til at  

 udføre erhvervsmæssig personbefordring, efter at indehaveren har taget bopæl  

 her i landet.
 § 35.  Udenlandske kørekort kan inddrages efter de  

 bestemmelser, der gælder for danske kørekort.
 Stk. 2.  Såfremt førerretten inddrages af politiet eller  

 frakendes ubetinget for indehavere af et udenlandsk kørekort, gælder  

 følgende:
1. Internationale kørekort udstedt i henhold til de  

 internationale konventioner af 24. april 1926, jfr. bekendtgørelse nr. 241 af  

 9. august 1930, eller 19. september 1949, jfr. bekendtgørelse af 2. marts  

 1956 (Lovtidende 1956 C, nr. 7) eller 8. november 1968, afleveres til  

 politiet.
Kørekortet inddrages ikke, men der gives det påtegning om  

 inddragelsen eller den ubetingede frakendelse i overensstemmelse med reglerne  

 i den pågældende konvention.
Inddragelsen eller den ubetingede frakendelse  

 indberettes til rigspolitichefen, der giver meddelelse til vedkommende  

 udenlandske udstedelsesmyndighed.
2. Nordiske kørekort og EF-kørekort indsendes til  

 rigspolitichefen med indberetning om årsagen til inddragelsen eller den  

 ubetingede frakendelse.
Rigspolitichefen sender med de nævnte oplysninger  

 kørekortet videre til myndighederne i udstedelseslandet.
3. Andre udenlandske kørekort indsendes til  

 rigspolitichefen, der opbevarer kørekortet, indtil perioden for inddragelsen  

 eller den ubetingede frakendelse udløber, eller indtil den pågældende opgiver  

 sin bopæl her i landet og udrejser.
Rigspolitichefen giver meddelelse til  

 vedkommende udenlandske udstedelsesmyndighed og anmoder om, at kørekortet  

 gives en påtegning.
§ 36.  Andre udenlandske kørekort opbevares, indtil  

 gyldigheden udløber, hvorefter det kan udleveres til indehaveren.
Så længe  

 det er gyldigt, kan det normalt kun udleveres, når den pågældende opgiver sin  

 bopæl her i landet og udrejser.
Er den pågælende i besiddelse af gyldigt  

 dansk kørekort, kan gyldigt udenlandsk kørekort kun udleveres, hvis det  

 danske kørekort afleveres, og kun i tilfælde af, at den pågældende skal  

 opholde sig midlertidigt i sit hjemland og dokumenterer eller sandsynliggør,  

 at hjemlandet ikke accepterer et dansk kørekort.
 § 37.  Gyldige nordiske kørekort ombyttes uden  

 køreprøve til et dansk kørekort, der svarer til det udenlandske, dog således  

 at gyldigheden fastsættes efter reglerne i kørekortbekendtgørelsens § 19,  

 uanset om det udenlandske kørekort har anden gyldighedstid.
 Stk. 2.  Ombytning af EF-kørekort foretages i  

 overensstemmelse med kørekortbekendtgørelsens bilag 5. Ombyttede EF-kørekort  

 tilbagesendes til den udenlandske udstedelsesmyndighed.
 Stk. 3.  Andre udenlandske kørekort ombyttes uden  

 køreprøve, hvis kørekortet er erhvervet efter det fyldte 18. år, og hvis det  

 skønnes, at kørekortet er erhvervet på vilkår, der ikke er væsentligt  

 lempeligere end her i landet.
 Stk. 4.  I andre tilfælde forlanges en orienterende  

 køreprøve afholdt.
 § 38.  Et udenlandsk kørekort, erhvervet af en dansk  

 statsborger under midlertidigt ophold i udlandet, ombyttes efter samme  

 retningslinier som andre udenlandske kørekort, hvis opholdet har været af  

 mere end 6 måneders varighed.
 § 39.  Såfremt et udenlandsk kørekort i forbindelse  

 med ombytning til et dansk kørekort er tilbagesendt til den udenlandske  

 udstedelsesmyndighed, skal ubetinget frakendelse eller administrativ  

 inddragelse af førerretten særskilt indberettes til rigspolitichefen, der  

 giver meddelelsen herom videre til den udenlandske udstedelsesmyndighed.
 Gebyr m.v.
 § 40.  Alle gebyrer betales kontant mod udstedelse af  

 kvittering.
§ 41.  Gebyr for køreprøve kan efter ansøgning  

 godtgøres, når ansøgeren bliver syg efter, at rettidig afmelding kan finde  

 sted, og dette dokumenteres ved lægeattest.
Det samme gælder, hvis der opstår  

 mangler ved køretøjet under prøven, uden dette kunne være forudset inden  

 prøven.
 Stk. 2.  Afgørelse af spørgsmålet om godtgørelse træffes  

 af politimesteren eller af en anden polititjenestemand efter politimesterens  

 bestemmelse.
Stk. 3.  Tillades gebyret godtgjort, gives ansøgeren  

 adgang til at gå op til en ny prøve uden at betale nyt gebyr.
Ansøgningen  

 gives påtegning om gebyrfriheden.
