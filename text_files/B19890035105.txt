§ 1 I bekendtgørelse nr. 881 af 23. december 1988 om regulering af visse  

 fiskerier som ændret ved bekendtgørelse nr. 80 af 1. februar 1989,  

 bekendtgørelse nr. 264 af 1. maj 1989 og bekendtgørelse nr. 288 af 11. maj  

 1989 foretages følgende ændringer:
 1. § 9 affattes således:
 »§ 9.  For fartøjer, som i en bestemt  

 kalendermåned alene fisker, medbringer og lander fisk til konsum, er det  

 tilladt inden for samme kalendermåned at fiske, medbringe og lande højst 15  

 tons torsk fra Nordsøen.
 Stk. 2.  Uanset stk. 1 er det i juni måned tilladt at  

 fiske, medbringe og lande højst 2 tons torsk pr. kalenderuge.
 Stk. 3.  Uanset stk. 1 er det i juli måned tilladt at  

 fiske, medbringe og lande højst 5 tons torsk pr. kalendermåned.
Stk. 4.  For fartøjer, som i en bestemt kalendermåned  

 også fisker, medbringer og lander fisk til andre formål end konsum, er det  

 tilladt inden for samme kalendermåned at fiske, medbringe og lande højst 6  

 tons torsk fra Nordsøen, dog højst 2 tons torsk pr. fangstrejse.
Hele den  

 ombordværende fangst af torsk skal oplosses på een gang.
 Stk. 5.  Uanset stk. 4 er det i juni måned tilladt at  

 fiske, medbringe og lande højst 1 ton torsk pr. kalenderuge.
 Stk. 6.  Uanset stk. 4 er det i juli måned tilladt at  

 fiske, medbringe og lande højst 2 tons torsk pr. kalendermåned.
Stk. 7.  Såfremt der i en rationeringsperiode også  

 fiskes torsk i et andet farvand med en lavere rationeringsordning pr.  

 kalendermåned, kalenderuge eller fangstrejse, skal den laveste  

 rationeringsmængde overholdes.« 2. § 30, stk. 2. affattes således:
»Stk. 2.  Uanset stk. 1 er det i juni måned tilladt  

 at fiske, medbringe og lande højst 2 tons kuller pr. kalenderuge.
I juli  

 måned er det tilladt at fiske, medbringe og lande højst 2 tons kuller pr.  

 fangstrejse.« 3. § 38 stk. 2 affattes således:
»Stk. 2.  Uanset stk. 1 er det i juni måned tilladt  

 at fiske, medbringe og lande højst 2 tons mørksej pr. kalenderuge.
I juli  

 måned er det tilladt at fiske, medbringe og lande højst 2 tons mørksej pr.  

 fangstrejse.« 4. § 38 stk. 4 affattes således:
»Stk. 4.  Uanset stk. 3 er det i juni måned tilladt  

 at fiske, medbringe og lande højst 1 ton mørksej pr. kalenderuge.
I juli  

 måned er det tilladt at fiske, medbringe og lande højst 1 ton mørksej pr.  

 fangstrejse.« § 2 Bekendtgørelsen træder i kraft den 31. maj 1989.
