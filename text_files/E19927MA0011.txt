 Departementet har til imødegåelse af dobbelt momsning ved import af brugte  

 biler fra andre Fællesskabslande gennemført følgende midlertidige ad-hoc  

 løsning:
 Told- og Skatteregionerne vil ved erhvervsmæssig import, import foretaget  

 af momsregistrerede virksomheder, af brugte biler fra et andet EF-land kunne  

 give bevilling til, at der ved videresalg her i landet beregnes moms på  

 grundlag af forskellen mellem indkøbsprisen og salgsprisen efter samme  

 regler, som fastsat i momslovens § 10.
 I det omfang importøren ved videresalget momsberigtiger bilen efter reglen  

 i § 10,stk 1, skal der til det momsbeløb, der herved fremkommer, lægges et  

 beløb svarende til den ved importen påhvilende importmoms med fradrag for den  

 moms, som er betalt for varen i det andet EF-land, og som ikke er afløftet  

 som indgående moms inden udførslen.
 Indkøbes bilen hos en momspligtig virksomhed i et andet EF-land, skal det  

 derfor dokumenteres, at der i købsprisen for bilen indgår moms, som ikke  

 efter det pågældende lands momsregler har kunnet afløftes som indgående moms.  

 Fradragsbeløbet, der ikke indgår i den momspligtige værdi ved importen,  

 opgøres efter reglerne i bekendtgørelse nr. 367 af 29. juni 1988 om beregning  

 af merværdiafgift af brugte varer, der indføres af privatpersoner fra et  

 andet EF-land.
