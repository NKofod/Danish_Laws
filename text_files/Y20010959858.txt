Indbringelse af landsskatteretskendelse  

 godtgørelse af elafgift   landboforening Det oplyses herved, at det er besluttet, at Landsskatterettens kendelse af  

 5. september 2001 (SKM 2001.611.LSR) vedrørende rækkevidden af  

 undtagelsesreglen i elafgiftslovens § 11, stk. 2, ind-  

 bringes for domstolene.
 Sagen omhandler en landboforening, der leverer ydelser til landmænd  

 i form af revision, regn-  

 skabsmæssig assistance, faglig konsulentrådgivning,  

 ejendomsformidling samt udlejning af en hal.
Landsskatteretten har truffet afgørelse om, at den omhandlede  

 virksomhed delvist er omfattet af bilaget til elafgiftsloven.
Retten har lagt  

 til grund for sin afgørelse, at alle foreningens aktiviteter kan  

 udøves selvstændigt.
 For så vidt angår landboforeningens aktiviteter  

 vedrørende "Regnskab", "Husholdning", "Land-  

 boungdom", "4H", "Ejendomskontoret" og "Ejendomsformidlingen" har  

 Landsskatteretten stadfæstet regionens afgørelse.
 For så vidt angår foreningens rådgivningsydelser  

 "Planteavl", "Kvægavl", "Kvægproduktion", "Svineproduktion" og  

 "Forsikring" har retten fundet, at sådanne rådgivningsydelser  

 ikke typisk leveres af de i bilaget opregnede erhverv, der beskæftiger  

 sig med rådgivning, og at de heller ikke kan karakteriseres som  

 bureauvirksomhed.
 Da landboforeningens aktivitet vedrørende "IT-afdeling", - der  

 efter det oplyste består i virksomhed med salg og servicering af pc'ere  

 og software -, under alle omstændigheder ikke kan anses for omfattet af  

 de i bilaget til elafgiftsloven beskrevne virksomhedstyper, har  

 Skatteministeriet tiltrådt Landsskatterettens kendelse på dette  

 punkt.
Det bemærkes dog, at Skatteministeriet ikke er enig i  

 Landsskatterettens begrundelse, hvorefter aktiviteten sidestilles med  

 "edb-bureau"-aktiviteter.
Det er således fortsat Skatteministeriets  

 opfattelse, at der ved "edb-bureauer" skal forstås virksomheder, hvis  

 væsentligste ydelse består i for andre virksomheder at  

 edb-behandle store data-mængder.
 Skatteministeriet har indbragt kendelsen for domstolene, for så vidt  

 angår aktiviteterne "Planteavl", "Kvægavl",  

 "Kvægproduktion", "Svineproduktion" og "Forsikring".
 I den forbindelse fastsætter Skatteministeriet, at  

 forældelsesfristen i lignende sager suspenderes med virkning fra  

 nærværende meddelelse og til der fældes endelig dom i sagen  

 eller til anden meddelelse herom udsendes.
 Det skal præciseres, at relevante virksomheder fortsat skal  

 opgøre deres forhold vedrørende elafgift som hidtil og dermed  

 efter gældende retningslinier for området.
