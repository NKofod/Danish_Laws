 I henhold til kongelig resolution af 11. december 1950 er der mellem den  

 danske og den norske regering under 18. januar 1951 afsluttet følgende  

 overenskomst:
OVERENSKOMST MELLEM DANMARK OG NORGE OM GENSIDIG GODSKRIVNING AF KONTINGENTER TIL  

 ARBEJDSLØSHEDSFORSIKRING.
 Den danske og den norske regering har, efter at der har været ført  

 forhandlinger mellem danske og norske myndigheder, afsluttet følgende  

 overenskomst om gensidig godskrivning af kontingenter til  

 arbejdsløshedforsikring.
 Artikel 1.
 Den danske regering forpligter sig til at virke for, at den danske  

 tilsynsmyndighed og de danske arbejdsløshedskasser skal give lønmodtagere,  

 som har tilhørt den norske arbejdsløshedsforsikring og er flyttet til  

 Danmark, ret til i danske anerkendte arbejdsløshedskasser at få godskrevet  

 kontingenter betalt i Norge i overensstemmelse med reglerne i et bilag til  

 denne overenskomst /bilag A.).
 Den norske regering forpligter sig til at udvirke sådan dispensation fra  

 bestemmelserne i lov om »trygd mot arbeidsløyse«, at lønmodtagere,  

 som har tilhørt en anerkendt dansk arbejdsløshedskasse, som følger de i  

 artikel 1 nævnte bestemmelser, får ret til overfor den norske  

 arbejdsløshedsforsikring at få godskrevet kontingenter betalt til en  

 anerkendt dansk arbejdsløshedskasse i overensstemmelse med de bestemmelser,  

 som er optaget i et bilag til denne overenskomst (bilag B.).
 Artikel 3.
 Den danske tilsynsmyndighed skal stadig holde ledelsen af den norske  

 arbejdsløshedsforsikring a jour med, hvilke danske anerkendte  

 arbejdsløshedskasser der er bundet af de i artikel 1 nævnte bestemmelser.
 Artikel 4.
 Ledelsen af den norske arbejdsløshedsforsikring og den danske  

 tilsynsmyndighed er bemyndiget til under iagttagelse af gensidighed at  

 fastsætte sådanne nærmere forskrifter, som måtte være nødvendige for at  

 gennemføre denne overenskomst i praksis.
 Artikel 5.
 Denne overenskomst træder i kraft den 1. januar 1951.
 Overenskomsten kan opsiges af enhver af de kontraherende parter til ophør  

 fra og med den 1. januar eller 1. juli, som følger nærmest efter 6  

 månedersdagen for opsigelsen.
 Til bekræftelse heraf har de respektive befuldmægtigede underskrevet denne  

 overenskomst og forsynet den med deres segl.
 Udfærdiget i Oslo i to eksemplarer på dansk og norsk den 18. januar 1951.
(sign.) M.A.
Wassard.
 (sogn.) Halvard Lange.
 Hvilket herved bringes til almindelig kundskab.
 Arbejds- og socialministeriet, den 12.  

 marts 1951.
 Poul Sørensen.
 /Juhl-Christensen.
 BESTEMMELSER, Bilag A.
 der skal iagttages ved beregningen af understøttelsesret i en dansk  

 anerkendt arbejdsløshedskasse for medlemmer, der overflyttes fra den  

 obligatoriske arbejdsløshedforsikring i Norge.
 Under forudsætning af, at kontingenter, som er erlagt til eller iøvrigt  

 har gyldighed i forhold til en dansk anerkendt arbejdsløshedskasse,  

 godskrives lønmodtagere ved bestemmelse af adgangen til understøttelse fra  

 arbejdsløshedsforsikringen i Norge, skal følgende bestemmelser gælde ved  

 beregning af understøttelsesret for medlemmer, som overflyttes fra den norske  

 forsikring.
§ 1 Lønmodtagere, som har tilhørt den norske arbejdsløshedsforsikring,  

 erhverver efter optagelsen i en dansk anerkendt arbejdsløshedskasse ret til  

 at få godskrevet kontingenter, som er erlagt til eller iøvrigt har gyldighed  

 i forhold til den norske arbejdsløshedsforsikring på de vilkår, som angives  

 nedenfor.
§ 2 Ret til at få godskrevet kontingenter tilkommer kun sådanne i § 1  

 omhandlede lønmodtagere, som inden 4 uger efter tilflytningen til Danmark har  

 opnået beskæftigelse og straks derefter ansøgt om optagelse i en dansk  

 arbejdsløshedskasse.
 Det er et vilkår for tilmelding til en dansk kasse, at vedkommende  

 lønmodtager på tidspunktet for begæring om tilmelding, som tilknyttet den  

 norske forsikring, har oparbejdet mindst 45 kontingentuger i løbet af en  

 4-års periode uanset dennes beliggenhed, eller at han har oparbejdet mindst 1  

 kontingentuge inden for de sidste 4 år før eventuel overflytning til dansk  

 kasse.
§ 3 Optagelsesansøgning på en dertil bestemt blanket indgives til pågældende  

 kasses lokale afdeling.
Ved ansøgningen skal vedlægges et bevis for, at den optagelsessøgende har  

 tilhørt den norske arbejdsløshedsforsikring.
Formular til sådant bevis  

 (fraflytningsbevis) skal være godkendt af tilsynsmyndigheden for de  

 anerkendte arbejdsløshedskasser i Danmark.
 3 4.
 Den optagelsessøgende skal, såsnart ske kan, underrettes om den af kassens  

 bestyrelse trufne beslutning med hensyn til optagelsessøgningen.
§ 5 Den, der opnår optagelse i en dansk kasse indenfor den tid, som angives i  

 § 2, betaler ikke indskud.
§ 6 Medlemmets ret til at få godskrevet kontingenter samt hans  

 understøttelsesret i den tilflyttede kasse afgøres udelukkende efter denne  

 kasses vedtægter.
Med understøttelse fra den tilflyttede kasse skal  

 sidestilles tidligere oppebåret understøttelse fra den norske  

 arbeidsløsetrygd eller fra anerkendt dansk eller svensk arbejdsløshedskasse,  

 men ikke understøttelse, som medlemmerne har oppebåret fra hjælpekassen efter  

 kapitel 7 i den norske lov om »trygd mot arbeidsløyse«, fra dansk  

 fortsættelseskasse eller fra lignende sammenslutning.
 For så vidt angår forholdet til bestemmelsen i den danske  

 arbejdsløshedslovs § 16, stk. 1, om forløbet af et venteår samt om visse  

 arbejdskravs opfyldelse før understøttelsesrettens første indtræden gælder  

 den særregel, at nævnte bestemmelse anses for opfyldt af et tilflyttet  

 medlem, der - ud over de i nedenstående § 7 omhandlede 4  

 kontingent-(arbejds)uger - som tilknyttet den norske arbejdsløshedsforsikring  

 har oparbejdet mindst 45 kontingentuger i løbet af en 4-års periode uanset  

 dennes beliggenhed.
 For tilflyttede medlemmer der ikke på tilmeldingstidspunktet har  

 oparbejdet kontingentuger i det anførte omfang, indgår ved beregningen af  

 venteår og arbejdsperioder efter den danske lovs § 16, stk. 1, antallet af  

 norske kontingentuger i de 4 sidste år før overflytningen.
 Såfremt det er nødvendigt for bestemmelsen af medlemmets ret til at få  

 godskrevet kontingenter og hans understøttelsesret i den tilflyttede kasse,  

 bør pågældende norske myndighed tilvejebringe overflytningsbevis efter en  

 formular, som er godkendt af tilsynsmyndigheden i Danmark.
§ 7 Understøttelse i den tilflyttede kasse må ikke oppebæres, før medlemmet  

 efter overflytningen til denne i et tidsrum af mindst 4 uger for anden mands  

 regning mod løn har været beskæftiget ved arbejde og dette tidsrum har erlagt  

 kontingenter, som han kan få godskrevet.
 Det i første stykke foreskrevne særlige vilkår for understøttelsesret skal  

 dog ikke gælde for danske statsborgere eller for andre, som dokumenter  

 tidligere at have været medlem af en dansk anerkendt arbejdsløshedskasse og  

 derefter har tilhørt den norske forsikring eller svensk arbejdsløshedskasse  

 på en sådan måde, at det til en dansk kasse erlagte kontingent har kunnet  

 godskrives ham der.
§ 8 En dansk kasse, der har tilsluttet sig nærværende overenskomst, kan ikke  

 tilbagekalde den ved foranstående bestemmelse hjemlede godskrivningsret for  

 kontingenter, som er erlagt til eller iøvrigt har gyldighed i forhold til den  

 norske arbejdsløshedsforsikring før tidligst fra og med en 1. januar året  

 efter, at kassen senest den 1. juli til tilsynsmyndigheden har anmeldt sin  

 beslutning om sådan tilbagekaldelse.
