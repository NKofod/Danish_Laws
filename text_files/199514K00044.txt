Nr BTL 44 Betænkning over Forslag til lov om ændring af teaterloven (Nye regler for  

 egnsteatre og små storbyteatre m.v.)   

 Nr L 44 1995-96, 1. samling Afgivet af Kulturudvalget Afgivet: 19960206 Udvalget har behandlet lovforslaget i nogle møder og har herunder stillet spørgsmål til kulturministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
BørneTeaterSammenslutningen, Børneteatret Filuren, CafeTeatret, Det Lille Teater, Foreningen af Små Teatre, Kommunernes Landsforening, Teater får 302, Teaterrådet og Teatret ved Sorte Hest.
 Der er af kulturministeren og af et mindretal stillet ændringsforslag,  

 hvorom henvises til de ledsagende bemærkninger.
 Kulturministeren har over for udvalget tilkendegivet følgende:
Det årlige kommunale og amtskommunale tilskud til det enkelte egnsteater  

 skal efter bestemmelserne i den foreslåede affattelse af § 15, stk. 3, udgøre  

 et minimum, der opføres på de årlige finanslove.
Dette minimum fastsættes som  

 udgangspunkt til 1,9 mio. kr. årligt, jf. dog overgangsordningen i  

 lovforslagets § 2, stk. 3.
Statsrefusion til det enkelte egnsteater kan efter bestemmelserne i den i  

 lovforslaget foreslåede affattelse af § 15, stk. 5, kun ydes inden for et  

 maksimum, der angives på de årlige finanslove.
Tilsvarende kan tilskud til  

 det enkelte lille storbyteater efter bestemmelserne i det i lovforslaget  

 foreslåede § 16 b, stk. 3, i teaterloven ikke overstige et maksimum, der  

 opføres på de årlige finanslove.
Dette maksimum fastsættes for både  

 egnsteatre og små storbyteatre til 6 mio. kr. i 1997 og reguleres herefter i  

 forhold til pris- og lønudviklingen.
I henhold til lovforslaget vil statens tilskud til den enkelte kommunes  

 små storbyteatre blive fastsat på samme niveau som statens refusion af de  

 pågældende kommuners udgifter til driften af egnsteater i 1995 reguleret i  

 forhold til pris- og lønudviklingen.
Kommunernes egnsteaterbudgetter for 1996  

 udviser imidlertid et øget aktivitetsniveau.
Statens tilskud til den enkelte  

 kommunes små storbyteatre fastsættes derfor med udgangspunkt i statens  

 refusion i 1996 af de pågældende kommuners udgifter til driften af  

 egnsteater.
Bevillingen afsat til tilskud til små storbyteatre i Københavns,  

 Frederiksberg, Odense, Århus og Aalborg Kommuner i henhold til den foreslåede  

 affattelse af lovens § 16 forhøjes på denne baggrund med 1,7 mio. kr.
 Herefter indstiller et flertal (udvalget med undtagelse af  

 Socialistisk Folkepartis og Dansk Folkepartis medlemmer) lovforslaget til  

vedtagelse med de af kulturministeren stillede ændringsforslag.
Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de stillede  

 ændringsforslag.
Mindretallet finder, at Teaterrådets bevillinger bør øges  

 med 10 mio. kr.
Bevillingsforøgelsen tænkes primært anvendt til en  

 udviklingspulje til storbyteaterområdet.
Samtidig hermed foreslås  

 minimumsgrænsen, jf. den foreslåede affattelse af § 15, stk. 3, fastsat til  

 2,2 mio. kr.
 Et andet mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling, men vil  

 stemme for de under nr. 2-4, 6-8, 10, 11, 14 og 15 stillede ændringsforslag.  

 Dansk Folkeparti mener ikke, at det er statens opgave at give støtte til  

 bestemte former for kunst eller kultur, herunder teatre, ligesom partiet  

 tager afstand fra de forhøjelser af bevillingerne, der er indeholdt i  

 lovforslaget.
 I en tid, hvor mange grupper i samfundet ikke kan få den hjælp, de har  

 brug for - eksempelvis er ventelisterne til mange operationer alt for lange -  

 er det et helt forkert signal at forhøje kulturbevillingerne.
 Teatergængere må betale den pris, som billetten reelt koster.
 ÆndringsforslagAf kulturministeren, tiltrådt af et flertal  

 (udvalget med undtagelse af DF):
 Til titlen 1) I titlen indsættes efter »teaterloven«  

 ordene: »og lov om regionale kulturforsøg«.
 Til § 1Af kulturministeren, tiltrådt af udvalget:
 2) I den under nr. 1 foreslåede affattelse af § 15, stk.  

 1, ændres ordet »produktionstilskud« til:  

 »driftstilskud«.
 (Vedtages ændringsforslaget, foretages tilsvarende ændring i teaterlovens  

 § 15, stk. 2, 3 og 5, § 16 a, stk. 1, og § 16 b, stk. 1, 2 og 3).
 3) I den under nr. 1 foreslåede affattelse af § 15  

 indsættes efter stk. 1 som nyt stykke:
»Stk. 2. Tilskud til husleje kan kun udgøre indtil 15 pct. af  

 det refusionsberettigede kommunale og amtskommunale driftstilskud til det  

 enkelte egnsteater.« Stk. 2-6 bliver herefter stk. 3-7.
 4) I den under nr. 1 foreslåede affattelse af § 15, stk.  

 2, der bliver stk. 3, ændres »4-årig aftale« til: »minimum  

 3-årig aftale«.
 Af et mindretal (SF):
 5) I den under nr. 1 foreslåede affattelse af § 15  

 udgår stk. 5.
 Stk. 6 bliver herefter stk. 5.
 Af kulturministeren, tiltrådt af udvalget:
 6) I den under nr. 1 foreslåede affattelse af § 16, stk.  

 1, ændres »4-årig aftale« til: »minimum 3-årig  

 aftale«.
 7) I den under nr. 2 foreslåede § 16 b indsættes  

 efter stk. 1 som nyt stykke:
»Stk. 2. Tilskud til husleje kan kun udgøre indtil 15 pct. af  

 det tilskudsberettigede kommunale driftstilskud til det enkelte lille  

 storbyteater.« Stk. 2-4 bliver herefter stk. 3-5.
 8) I det under nr. 2 foreslåede § 16 b, stk. 2, der  

 bliver stk. 3, ændres »4-årige aftaler« til: »minimum 3-årige  

 aftaler«.
 Af et mindretal (SF):
 9) I den under nr. 2 foreslåede § 16 b udgår stk.  

 3, der bliver stk. 4, og i stedet indsættes:
»Stk. 4. Statstilskuddet ydes kun, såfremt kommunen i den i  

 stk. 1 nævnte aftale forpligter sig til at anvende mindst 40 pct. af  

 tilskuddet til forestillinger af børneteater og opsøgende teater.« Af kulturministeren, tiltrådt af udvalget:
 10) Nr. 3 udgår.
 11) I det under nr. 4 foreslåede § 19 a, 2. pkt.,  

 ændres »4-årige aftaler« til: »minimum 3-årige aftaler«.
 Af kulturministeren, tiltrådt af et flertal (udvalget med  

 undtagelse af DF):
 Ny paragraf 12) Efter § 1 indsættes som ny paragraf:
 »§ 01 I lov nr. 1085 af 20. december 1995 om regionale  

 kulturforsøg foretages følgende ændring:
 1. § 4, nr. 3, affattes således:
»3) teaterloven, for så vidt angår § 12 om reglerne for statens  

 tilskud til landsdelsscenerne, §§ 15 og 16 om statens refusion af kommunernes  

 og amtskommunernes tilskud til egnsteatre, §§ 16 a og 16 b om statens tilskud  

 til små storbyteatre i Københavns, Frederiksberg, Odense, Århus og Aalborg  

 Kommuner, § 24, stk. 1-3, om teaterabonnementsordningen og § 25 om regler for  

 statsrefusion af kommuners og amtskommuners udgifter ved køb af  

 forestillinger af børneteater og opsøgende teater.« Til § 2 13) I stk. 1 ændres datoen »1. januar  

 1996« til: »15. marts 1996«.
 Af kulturministeren, tiltrådt af udvalget:
 14) I stk. 3 ændres »produktionstilskud« til:  

 »driftstilskud«.
 15) Stk. 4 affattes således:
»Stk. 4. § 1, nr. 6 og 7, har virkning fra 1. juli  

 1997.« Bemærkninger Til nr. 1 og 12 I lov om regionale kulturforsøg bemyndiges  

 kulturministeren til gennem forsøgsaftaler at fravige en række bestemmelser i  

 teaterloven - herunder de gældende bestemmelser for egnsteatre.
Nærværende  

 lovforslag om ændring af teaterloven indeholder nye bestemmelser for  

 egnsteatre og små storbyteatre, hvorfor det er nødvendigt at ajourføre  

 henvisningerne til teaterloven i lov om regionale kulturforsøg.
Til nr. 2-4, 6-8, 10, 11 og 13-15 Lovforslagets økonomiske konsekvenser Bevillingen til tilskud til  

 små storbyteatre i Københavns, Frederiksberg, Odense, Århus og Aalborg  

 Kommuner er dels tillagt 3 mio. kr. til støtte af åbne scener, dels forhøjet  

 med 1,7 mio. kr., så tilskuddene fastsættes på 1996-niveau.
 De økonomiske konsekvenser af lovforslaget er herefter:
*) En forholdsmæssig del af dette beløb vil i henhold til lov om regionale kulturforsøg blive overført til den kulturelle rammebevilling  

 for de regioner, der er omfattet af de regionale kulturforsøg, og som yder  

 tilskud til egnsteatre eller små storbyteatre.
Ad nr. 2, 3, 7 og 14 Kommunernes Landsforening, en række kommuner og en del teatre har i  

 høringssvarene vedrørende lovforslaget over for Kulturministeriet udtrykt  

 betænkelighed ved lovforslagets bestemmelser om, at det kun er kommunernes og  

 amtskommunernes tilskud til teatrenes produktion og ikke det samlede  

 driftstilskud inklusiv huslejetilskud, der lægges til grund for udbetaling af  

 statens refusion og tilskud til henholdsvis egnsteatre og små storbyteatre.  

 En udelukkelse af huslejen fra refusions- og tilskudsgrundlaget vil efter  

 kommunernes og teatrenes opfattelse have for store økonomiske konsekvenser.  

 På denne baggrund er Kulturministeriet indstillet på, at huslejeudgifterne  

 ikke fuldstændig bør udelukkes fra refusions- og tilskudsgrundlaget.
Derfor  

 foreslås det, at det bliver kommunernes og amtskommunernes tilskud til  

 teatrenes drift, der lægges til grund for udbetaling af statens refusion og  

 tilskud til henholdsvis egnsteatre og små storbyteatre.
For at sikre et  

 minimum af styring med de formål, hvortil der ydes refusion og tilskud,  

 foreslås det, at tilskud til husleje kun kan udgøre indtil 15 pct. af såvel  

 det refusionsberettigede kommunale og amtskommunale driftstilskud til det  

 enkelte egnsteatre som det tilskudsberettigede kommunale driftstilskud til  

 det enkelte lille storbyteater.
Ad nr. 4, 6, 8 og 11 Kommunernes Landsforening og Københavns Kommune har udtrykt ønske om, at  

 lovforslagets bestemmelser om, at der ubetinget skal indgås 4-årige aftaler  

 mellem kommuner og teatre gøres mere fleksible, så også andre terminer for  

 aftalerne bliver mulig.
For at imødekomme dette ønske foreslås det, at  

 aftalerne for både egnsteatrenes og de små storbyteatres vedkommende skal  

 være minimum 3-årige.
Herved bliver det i højere grad muligt at tilpasse  

 aftalernes længde efter lokale ønsker og forhold.
Ad nr. 10 I forbindelse med høringen over lovforslaget hos teatre, kommuner og  

 organisationer er ministeriet blevet opmærksom på, at de åbne scener ofte i  

 større eller mindre grad er medproducenter hos de teatergrupper, der ikke har  

 fast tilknytning til en scene.
En entydig definition af begrebet åben scene  

 er således ikke oplagt, hvilket bidrager til opfattelsen af, at de åbne  

 scener bør kunne støttes på linje med øvrige egnsteatre og små storbyteatre.  

 Den i lovforslaget afsatte bevilling på 3 mio. kr. til Teaterrådet til støtte  

 af åbne sceners kunstneriske ledelse og administration tillægges herefter  

 bevillingen afsat til tilskud til små storbyteatre i Københavns,  

 Frederiksberg, Odense, Århus og Aalborg Kommuner.
Ad nr. 15 Lovforslagets bestemmelser om refusionsgodkendelse af børneteater og  

 opsøgende teater lægger op til, at den teaterfaglige vurdering og godkendelse  

 af de enkelte forestillinger finder sted forud for den teatersæson, hvor  

 godkendelsen gælder.
Refusionsgodkendelsen for sæsonen 1996/97 er på  

 nuværende tidspunkt stort set gennemført efter de gældende regler.
Derfor  

 foreslår ministeriet, at bestemmelserne først får virkning fra sæsonen  

 1997/98.
 Til nr. 5 og 9 Der bør være mulighed for, at man også kan operere med  

 større teatre, forudsat der er lokal vilje til at støtte en sådan udvikling.  

 En maksimumsgrænse kan i enkelte tilfælde blive en unødig forhindring for et  

 teater med en spændende udvikling.
SF finder, at staten skal have en overordnet holdning om at støtte  

 børnekulturen.
Derfor bør der, når staten nu går over til en  

 bloktilskudsordning, udstikkes nogle retningslinjer.
Storbyerne skal have  

 frie hænder til at bestemme, hvordan statstilskuddet skal administreres,  

 bortset fra at mindst 40 pct. af byens tilskud skal gå til børne- og  

 ungdomsteaterområdet.
Ændringsforslagene skal opfattes som en slags mindretalsbeskyttelse, der  

 sikrer, at børneteatret ikke bliver sorteper i byernes indbyrdes kampe om at  

 være mest attraktiv.
I denne kamp vil det mere prestigeprægede voksenteater  

 ofte blive foretrukket.
Hanne Andersen (S) fmd.
Søren Hansen (S) Eva Fatum  

 (S) Poul Qvist Jørgensen (S) Peder Sass (S) Margrete Auken (SF) Elsebeth  

 Gerner Nielsen (RV) Aage Frandsen (SF) Peter Duetoft (CD) Ester Larsen (V)  

 Helge Sander (V) Lars Løkke Rasmussen (V) nfmd.
Hans Christian Schmidt  

 (V) Torben Rechendorff (KF) Agnete Laustsen (KF) Brian Mikkelsen (KF) Ole  

 Donner (DF) Fremskridtspartiet og Enhedslisten havde ikke medlemmer i udvalget.
