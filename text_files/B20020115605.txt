Bekendtgørelse om betaling for  

 universitetsuddannelse i  

 forbindelse med aktivering I medfør af § 7 b i lov om betaling for uddannelse i  

 forbindelse med aktivering m.m., jf. lovbekendtgørelse nr. 737 af 28.  

 august 2002, og efter aftale med beskæftigelsesministeren,  

 fastsættes:
 § 1. Ministeren for videnskab, teknologi og  

 udvikling har i henhold til lovens § 7 b i lov om betaling for  

 uddannelse i forbindelse med aktivering m.m., jf. lovbekendtgørelse  

 nr. 737 af 28. august 2002 truffet beslutning om, at loven også skal  

 gælde for aktivering på universitetsuddannelser, der er  

 berettiget til at modtage tilskud eller bevilling fra Ministeriet for  

 Videnskab, Teknologi og Udvikling.
 § 2. Bekendtgørelsen omfatter  

 arbejdsformidlingens og kommunernes betaling for uddannelse af personer, der  

 deltager i uddannelse i henhold til en handlingsplan efter lov om en aktiv  

 arbejdsmarkedspolitik, eller som deltager i undervisning efter godkendelse  

 fra opholdskommunen efter lov om aktiv socialpolitik.
§ 3. Bekendtgørelsen omfatter betaling for  

 uddannelse, herunder åben uddannelse, på universiteter under  

 Ministeriet for Videnskab, Teknologi og Udvikling, hvortil der ydes tilskud  

 eller bevilling fra dette ministerium.
Det drejer sig om følgende  

 institutioner: Københavns Universitet, Aarhus Universitet, Syddansk  

 Universitet, Roskilde Universitetscenter, Aalborg Universitet,  

 Handelshøjskolen i København, Handelshøjskolen i  

 Århus, Danmarks Farmaceutiske Højskole, Den Kgl.  

 Veterinær- og Landbohøjskole, IT-højskolen i  

 København, Danmarks Tekniske Universitet og Danmarks Pædagogiske  

 Universitet.
 Stk. 2. Uddannelse under Ministeriet for Videnskab, Teknologi  

 og Udvikling omfatter følgende uddannelsesaktiviteter:  

 Bacheloruddannelser, kandidatuddannelser, masteruddannelser samt  

 øvrige uddannelsesforløb under åben uddannelse.
 § 4. Den aktiverende myndighed skal ved tilmelding  

 af en person, der skal i aktivering, jf. § 1, udfylde og underskrive en  

 tilmeldingsblanket, der er optaget som bilag til nærværende  

 bekendtgørelse, og fremsende den til det universitet, hvor personen  

 skal deltage i undervisning eller uddannelse.
 Stk. 2. Tilmeldingsblanketten skal endvidere indeholde  

 oplysninger om deltagerbetaling i forbindelse med åben uddannelse.  

 Deltagerbetalingen følger de gældende regler for  

 deltagerbetaling i forbindelse med åben uddannelse.
 § 5. Universitetet opkræver betaling hos den  

 aktiverende myndighed.
Stk. 2. Universitetet opkræver betaling ud fra de  

 takster, der er fastsat i finansloven for det pågældende år  

 for uddannelsen.
Betalingen opkræves for antallet af  

 årsstuderende under aktivering og opgøres efter samme regler som  

 gælder for opgørelsen af antallet af ikke-aktiverede  

 årsstuderende under ordinær eller åben uddannelse.
For  

 så vidt angår åben uddannelse opkræves tillige  

 deltagerbetaling.
 Stk. 3. Taksterne offentliggøres i et takstkatalog, der  

 findes på hjemmesiden for Ministeriet for Videnskab, Teknologi og  

 Udvikling (www.vtu.dk).
Stk. 4. En studerende aktiveres normalt for et semester ad  

 gangen.
Universitetet skal ved semesterets start registrere de aktiverede  

 studerende som aktiverede.
Universitetet skal opgøre antallet af  

 årsstuderende under aktivering efter samme regler, som gælder for  

 ikke-aktiverede årsstuderende under ordinær eller åben  

 uddannelse.
 Stk. 5. Universitetet og den aktiverende myndighed aftaler,  

 hvilke opgørelser over antallet af aktiverede og deres  

 studiegennemførelse den aktiverende myndighed skal have.
Stk. 6. De nærmere regler for betalingen, herunder  

 eventuelle a conto indbetalinger, aftales mellem universitetet og den  

 aktiverende myndighed.
Universitetet fastsætter en betalingsfrist  

 på 1 måned.
§ 6. Universitetet skal til Ministeriet for  

 Videnskab, Teknologi og Udvikling indberette antal årsstuderende under  

 aktivering som ikke-ressourceudløsende.
Indberetning skal ske samtidig  

 med indberetningen af øvrige årsstuderende på  

 uddannelsen.
 Stk. 2. Indberetningen sker på samme måde som  

 indberetning af ikke-aktiverede årsstuderende.
 § 7. Bekendtgørelsen træder i kraft  

 den 1. januar 2003 og har virkning for samtlige uddannelsesaktiviteter efter  

 § 1 efter denne dato.
 § 8. Følgende bekendtgørelser  

 ophæves:
 Bekendtgørelse nr. 191 af 17. marts 2000 om  

 refusion af udgifter til uddannelse i forbindelse med aktivering på  

 institutioner, der udbyder lange og mellemlange videregående uddannelse  

 samt åben uddannelse.
Ministeriet for Videnskab, Teknologi og  

 Udvikling, den 13. december 2002 P.M.V.Jens Peter JacobsenDirektør /Kirsten Mathiasen Bilag 1 TILMELDINGSBLANKET Udfyldes af AF eller kommunen.
 Oplysninger om den studerende:
 1.
Navn 2.
Adresse 3.
 Cpr. nr.
 4.
Telefonnummer 5.
Uddannelsestype (ordinær uddannelse eller åben  

 uddannelse) 6.
Uddannelsesforløbets navn Oplysninger om AF/kommunen:
 7.
Navn og adresse på AF-region/kommune, der henviser den  

 studerende 8.
Nummer på AF-region/kommune, der henviser den studerende 9.
Telefonnummer 10.
Telefaxnummer 11.
Email-adresse 12.
Navn på sagsbehandler Dato Underskrift Udfyldes af universitetet:
 13.
Uddannelsestype (ordinær uddannelse eller åben  

 uddannelse) 14.
Uddannelsesforløbets navn 15.
 Uddannelsesforløbets aktivitetsgruppekode(r) og  tekst(er), jf. de  

 fælles myndighedskrav for Undervisningsministeriet og Ministeriet for  

 Videnskab, Teknologi og Udvikling:
 Aktivitetsgruppekode:
 Aktivitetsgruppekodetekst:
 16.
Uddannelsesforløbets varighed (forventet start og  

 slutdato) 17.
 Forventet udgift, dvs. takster gange STÅ, jf. takstkataloget  

 gældende for Ministeriet for Videnskab, Teknologi og Udvikling:
 18.
Udgiftsspecificering.
Forventet udgift specificeres på aktivitet og  

 takster.
Taksttype Aktivitet (STÅ/årselever) Udgift Undervisningstakst:
 Praktiktakst:
 Fællesudgiftstakst:
 Bygningstakst:
 19.
Deltagerbetaling til åben uddannelse 20.
Navn og adresse for universitetet 21.
Telefonnummer 22.
Telefaxnummer 23.
Email-adresse Navn på sagsbehandler Dato Underskrift Evt. supplerende oplysninger:
 Universitetet skal sende en kopi af den udfyldte blanket til  

 den aktiverende myndighed.
 Vejledning til udfyldelse af blanketten.
Blanketten skal udfyldes af AF eller kommunen for personer, som  

 deltager i uddannelse i henhold til en handlingsplan efter lov om en aktiv  

 arbejdsmarkedspolitik, eller som deltager i undervisning efter godkendelse af  

 opholdskommunen efter lov om aktiv socialpolitik.
For kommunernes vedkommende  

 er alle kontanthjælpsmodtagere omfattet, hvilket vil sige (1)  

 aktiverede kontanthjælpsmodtagere, (2) forrevalidender, der er  

 forsørget af kontanthjælp og (3) kontanthjælpsmodtagere,  

 der deltager på eget initiativ med kommunens godkendelse.
Ad punkt 1   4. Udfyldes med oplysninger om den studerende: Navn,  

 adresse, personnummer og telefonnummer.
Punkt 1, 2 og 3 skal  

udfyldes.
 Ad punkt 5. Udfyldes med oplysninger om den studerende deltager i  

 aktiviteter, der er en del af universitetets uddannelsesudbud på  

 åben eller ordinær uddannelse.
 Ad punkt 6. Udfyldes med navnet på det  

 uddannelsesforløb som den studerende deltager i.
Ad punkt 7 - 12. Udfyldes med oplysninger om den aktiverende  

 myndighed, dvs. oplysninger om AF-regionen eller kommunen: Navn og adresse,  

 nummer på AF-region eller kommunens nummer, telefonnummer,  

 telefaxnummer og e-mail-adresse.
Endelig i punkt 12 navn på  

 sagsbehandler, samt dato og underskrift.
Punkt 7, 8 og 12 skal udfyldes.  

 Punkt 9, 10 og 11 udfyldes i det omfang, oplysningerne foreligger.
 Ad punkt 13 - 15. Udfyldes med de samme oplysninger som punkt 5  

 6. Det er vigtigt at disse oplysninger også udfyldes af universitetet  

 til bekræftelse af oplysningerne udfyldt af AF eller kommunen.  

 Universitetet skal desuden udfylde punkt 15 med hvilke aktivitetsgruppekoder  

 og  tekster der er tilknyttet den uddannelse som den studerende deltager i,  

 jf. de fælles myndighedskrav for Undervisningsministeriet og  

 Ministeriet for Videnskab, Teknologi og Udvikling.
 Det er centralt, at der er enighed mellem universitetet og AF eller  

 kommunen om, hvilken uddannelse og aktivitet der henvises til.
Ad punkt 16. Udfyldes med uddannelsens forventede varighed, dvs.  

 startdato samt forventet slutdato.
Forventet slutdato kan ligge i et andet  

 finansår end uddannelsens startdato.
Ad punkt 17. Her anføres summen af forventet udgift i  

 årets prisniveau.
Summen beregnes ved at opgøre den forventede  

 aktivitet og den heraf afledte taxameterudgift.
 Ad punkt 18. Her anføres den forventede aktivitet og udgift  

 fordelt på taxametre.
 Ad punkt 19. Her anføres deltagerbetaling i forbindelse med  

 aktivering til åben uddannelse.
 Ad punkt 20   23. Udfyldes med oplysninger om universitetet: Navn  

 og adresse, telefonnummer, telefaxnummer og e-mail-adresse.
Ad punkt 24. Her anføres navnet på universitetets  

 sagsbehandler samt dato og underskrift.
Dette felt skal udfyldes.
