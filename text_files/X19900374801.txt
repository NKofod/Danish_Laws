Et medlem, der havde oppebåret iværksætterydelse (IVY), ophørte med  

 den selvstændige virksomhed fra lejet lokale og overflyttede inventar og  

 varelager til privat bopæl.
Varelageret, opgjort til kr.
40.000,betød at medlemmet ikke kunne momsafmeldes, hvorfor der ej  

 heller kunne udbetales arbejdsløshedspenge.
Medlemmet søgte derfor om  

 forlængelse af IVY-perioden, hvilket arbejdsmarkedsstyrelsen afslog med  

 henvisning til, at medlemmet i henhold til IVY-ordningen var ophørt med  

 selvstændig virksomhed.
 Med en genpart af en skrivelse af 27.12.1988 til Ankenævnet for  

 Arbejdsløshedsforsikringen har Direktoratet for Arbejdsløshedsforsikringen  

 (D.f.A.) til Arbejdsdirektoratet, nu Arbejdsmarkedsstyrelsen (AMS), fremsendt  

 akterne i en sag, hvori D.f.A. d. 16.11.1988 bl.a. har truffet afgørelse om,  

 at De ikke har kunnet anses for dagpengeberettiget i perioden 15.2.1987 -  

 29.3.1987, idet D.f.A. samtidig har anmodet om styrelsens vurdering af, om De  

 istedet eventuelt har kunnet anses for at være berettiget til at fortsætte  

 med at oppebære iværksætterydelse i ovennævnte periode uagtet, at De ophørte  

 med selvstændig virksomhed med iværksætterydelse d. 11.2.1987.
 Spørgsmålet om Deres dagpengeret for nævnte periode har været forelagt  

 Ankenævnet for Arbejdsløshedsforsikringen på dettes møde 13.4.1989, hvor  

 ankenævnet tiltrådte D.f.A.s afgørelse af 16.11.1988.
 Af D.f.A.s og ankenævnets redegørelse for sagen fremgår bl.a., at De d.  

 5.11.1987 klagede til D.f.a. over, at Deres Arbejdsløshedskasse havde truffet  

 afgørelse om, at De ikke var dagpengeberettiget i perioden 16.2. - 28.3.1987,  

 idet De ikke kunne anses for at være ophørt med at udøve selvstændig  

 virksomhed, at De, efter ophøret med den selvstændige virksomhed, kontaktede  

 Arbejdsløshedskassen for Selvstændige Erhvervsdrivende (ASE), hvor De fik  

 oplyst, at De kunne overflyttes til nuværende a-kasse, der fik oplyst, at De  

 skulle afvikle virksomhedens lager, før De kunne få udbetalt  

 arbejdsløshedsdagpenge samt, at De stillede Dem uforstående over for, at det  

 kunne godtages, at De ble overflyttet fra en arbejdsløshedskasse for  

 selvstændige til en arbejdsløshedskasse for lønmodtagere, og at Deres  

 iværksætterydelse blev stoppet, når De fortsat blev betragtet som selvstændig  

 erhvervsdrivende.
 Det fremgår af sagen endvidere, at De d. 11.10.1986 påbegyndte selvstændig  

 virksomhed med iværksætterydelse, hvorefter De blev overflyttet til ASE, at  

 De havde lejet et forretningslokale, men at virksomheden ikke gik, hvorefter  

 De opsagde lejemålet og fik varelager og inventar flyttet til Deres private  

 bopæl d. 10.2.1987, at De, da varelageret var opgjort til ca. 40.000 kr.,  

 ikke kunne momsafmeldes, hvorfor der ikke kunne udbetales Dem  

 arbejdsløshedsdagpenge samt, at De d. 30.3.1987 påbegyndte  

 fuldtidslønmodtagerarbejde.
 I D.f.A.s og ankenævnets afgørelser er det lagt til grund, at De d.  

 11.2.1987 ophørte med udøvelsen af selvstændig virksomhed, idet De denne dag  

 afviklede forretningslokaliteten.
 I Deres klage til ankenævnet af 7.12.1988 har De oplyst, at De efter at  

 have været nødsaget til at lukke forretningen d. 11.2.1987, meldte Dem ledig  

 på Arbejdsformidlingen d. 13.2.1987 for herigennem at bekendtgøre, at De var  

 til fuld rådighed for arbejdsmarkedet og aktivt arbejdssøgende, hvilket De  

 også anså for bevist ved, at De selv fandt arbejde d. 30.3.1987. På denne  

 baggrund fandt De, at De for perioden 15.2 - 29.3.1987 burde være berettiget  

 til enten iværksætterydelse eller arbejdsløshedsdagpenge.
 I en herfra indhentet udtalelse fra ASE af 2.10.1990 gør kassen bl.a.  

 opmærksom på, at ifølge dagældende § 34 i Arbejdsministeriets bekendtgørelse  

 nr. 356 af 23.7.1985 om uddannelsesydelse og iværksætterydelse til ledige  

 over 25 år m.v. havde den ledige ved ophør med iværsætterydelse ret til  

 arbejdsløshedsdagpenge efter gældende regler uden, at det iøvrigt af selve  

 bestemmelsen eller tilhørende vejledning fremgik hvilke krav, der blev  

 stillet i forbindelse med et endeligt ophør af den selvstændige virksomhed.
 ASE har endvidere oplyst, at der ifølge § 27 i ovennævnte bekendtgørelse  

 var mulighed for, at en modtager af iværksætterydelse kunne blive flyttet  

 tilbage til sin lønmodtagerarbejdsløshedskasse, hvis pågældende anmodede om  

 det indenfor 3 måneder efter ydelsesperiodens ophør, og på baggrund af disse  

 bestemmelser havde ASE den praksis, at retten til arbejdsløshedsdagpenge var  

 betinget af, at et medlem ophørte med den selvstændige virksomhed efter de  

 gældende regler for selvstændige i arbejdsløshedsforsikringslovgivningen.
 ASE oplyser endelig, at kassen havde den praksis at kontakte et medlem  

 telefonisk i de tilfælde, hvor medlemmet ikke selv havde angivet over for  

 kassen, om medlemsskabet skulle fortsætte eller om medlemmet ønskede at blive  

 overført til en lønmodtagerkasse, at kassen - da der intet foreligger hos ASE  

 om Deres ønske om at blive overført eller ej - går ud fra, at De på sædvanlig  

 vis er blevet kontaktet telefonisk, at ASE d. 18.2.1987 på Deres anmodning  

 herom tilsendte Dem en overflytningsblanket, at kassen, da De i umiddelbar  

 tilknytning til Deres ophør med at drive virksomheden selv har anmodet om at  

 blive overflyttet til en anden kasse, ikke efterfølgende har foretaget en  

 vurdering af, om De var endeligt ophørt og dagpengeberettiget, ligesom kassen  

 ikke efterfølgende har modtaget nogen henvendelse fra Dem eller Deres  

 nuværende arbejdsløshedskasse samt, at det i henhold til § 23 i ovennævnte  

 bekendtgørelse var en betingelse for, at De kunne få udbetalt  

 iværksætterydelse, at De fortsat drev Deres selvstændige virksomhed.
 I denne anledning skal man meddele, at Arbejdsmarkedsstyrelsen må lægge  

 til grund, at De ophørte med at drive selvstændig virksomhed d. 11.2.1987, og  

 at der derfor ikke vil kunne udbetales Dem iværksætterydelse for perioden  

 15.2. - 29.3.1987, jf. § 23 i ovennævnte bekendtgørelse.
 Det tilføjes, at Arbejdsmarkedsstyrelsen finder det beklageligt, at der  

 lejlighedsvis kan forekomme tilfælde, hvor en ledig i en periode er uden  

 »sikkerhedsnet«, fordi betingelserne for at modtage ydelser hverken  

 er opfyldt i henhold til arbejdsløshedsforsikringsloven eller  

 arbejdstilbudsloven.
 I henhold til § 14, stk. 2, i lov om arbejdstilbud til ledige er denne  

 afgørelse endelig og vil derfor ikke kunne indbringes for anden administrativ  

 myndighed.
 Endelig skal Arbejdsmarkedsstyrelsen meget beklage den sene besvarelse i  

 sagen.
 Ingen.
