 Ved kgl. resolution af 25. maj 1951 har Danmark ratificeret ovennævnte  

 konvention, hvis tekst(* 1) lyder som følger:
 Oversættelse.
KONVENTION OM FOREBYGGELSE AF OG STRAF FOR FOLKEDRAB.
De kontraherende parter, som har overvejet den erklæring, som De Forenede Nationers  

 plenarforsamling fremsatte i sin resolution nr. 96 (I) af 11. december 1946  

 om, at folkedrab efter folkeretten er en forbrydelse, som strider mod De  

 Forenede Nationers ånd og mål og fordømmes af den civiliserede verden; som erkender, at folkedrab til alle tider i historien har tilføjet  

 menneskeheden store tab, og som er overbevist om, at internationalt samarbejde er nødvendigt, hvis  

 menneskeheden skal befris for denne afskyelige svøbe, træffer herved følgende  

 aftale:
Art.
I.
 De kontraherende parter bekræfter, at folkedrab, hvad enten det begås i  

 fredstid eller i krigstid, efter folkeretten er en forbrydelse, som de  

 forpligter sig til at forhindre og straffe.
Art.
II I nærværende konvention forstås ved folkedrab enhver af nedennævnte  

 handlinger, der begås i den hensigt helt eller delvis at ødelægge en  

 national, etnologisk, racemæssig eller religiøs gruppe som sådan:
Art.
III.
 Følgende handlinger skal være strafbare:
Art.
IV.
 Personer, der begår folkedrab eller en anden i artikel III nævnt handling,  

 skal straffes, hvad enten de er forfatningsmæssigt ansvarlige  

 statsoverhoveder, tjenestemænd eller private personer.
Art.
V.
 De kontraherende parter påtager sig i overensstemmelse med deres  

 forfatninger at gennemføre den lovgivning, der er nødvendig for at sætte  

 nærværende konventions bestemmelser i kraft, og især at foreskrive effektive  

 straffe for personer, der er skyldige i folkedrab eller en af de andre i  

 artikel II angivne handlinger.
Art.
VI.
 Personer, der anklages for folkedrab eller for en anden i artikel III  

 nævnt handling, skal stilles for en kompetent domstol i den stat, på hvis  

 område handlingen er begået, eller for en sådan international kriminalret,  

 som måtte have jurisdiktion i forhold til de kontraherende parter, der har  

 anerkendt dens jurisdiktion.
Art.
VII.
Folkedrab og de andre i artikel III nævnte handlinger skal ikke ved  

 spørgsmål om udlevering betragtes som politiske forbrydelser.
De  

 kontraherende parter forpligter sig til i sådanne tilfælde at indrømme  

 udlevering i overensstemmelse med deres gældende love og traktater.
Art.
VIII.
 Enhver kontraherende part kan anmode De Forenede Nationers kompetente  

 organer om at tage de skridt i henhold til De Forenede Nationers pagt, som de  

 anser for egnede til at forhindre og undertrykke de folkedrabsforbrydelser og  

 andre handlinger, der omhandles i artikel III.
Art.
IX.
 Tvistigheder mellem de kontraherende parter om fortolkningen, anvendelsen  

 og gennemførelsen af nærværende konvention, herunder sådanne som angår en  

 stats ansvar for folkedrab eller en af de andre i artikel III nævnte  

 handlinger, skal forelægges den mellemfolkelige domstol, når en af parterne i  

 tvistigheden anmoder derom.
Art.
X.
 Nærværende konvention, hvis engelske, franske, kinesiske, russiske og  

 spanske tekster skal være lige autentiske, skal bære datoen den 9. december  

 1948.
Art.
XI.
 Nærværende konvention skal indtil den 31. december 1949 stå åben for  

 underskrift for ethvert medlem af De Forenede Nationer og for enhver  

 ikke-medlemsstat, til hvilken plenarforsamlingen har rettet opfordring om at  

 underskrive.
 Nærværende konvention skal ratificeres, og ratifikationsdokumenterne skal  

 deponeres hos De Forenede Nationers generalsekretær.
 Efter den 1. januar 1950 kan nærværende konvention tiltrædes af ethvert  

 medlem af De Forenede Nationer og af enhver ikkemedlemsstat, der som ovenfor  

 nævnt har modtaget opfordring dertil.
 Tiltrædelsesdokumenter skal deponeres hos De Forenede Nationers  

 generalsekretær.
Art.
XII.
 Enhver kontraherende part kan nårsomhelst ved en notifikation, der rettes  

 til De Forenede Nationers generalsekretær, udvide anvendelsen af nærværende  

 konvention til alle eller visse af de områder, hvis udenrigsforhold  

 vedkommende part leder og har ansvaret for.
Art.
XIII.
 Generalsekretæren skal på den dag, da de første tyve ratifikations- eller  

 tiltrædelsesdokumenter er blevet deponeret, udfærdige en protokol og  

 oversende et eksemplar af den til hvert medlem af De Forenede Nationer og til  

 hver af de ikke-medlemsstater, der omhandles i artikel XI.
 Nærværende konvention skal træde i kraft den halvfemsindstyvende dag efter  

 datoen for deponeringen af det tyvende ratifikations eller  

 tiltrædelsesdokument.
 Enhver ratifikation eller tiltræden, der finder sted efter sidstnævnte  

 dato, skal træde i kraft på den halvfemsindstyvende dag efter deponeringen af  

 ratifikations- eller tiltrædelsesdokumentet.
Art.
XIV.
 Nærværende konvention skal forblive i kraft i et tidsrum af 10 år fra den  

 dag, da den træder i kraft.
 Den skal derefter forblive i kraft i efterfølgende tidsrum af fem år i  

 forhold til de kontraherende parter, som ikke har opsagt den mindst seks  

 måneder før den løbende periodes ophør.
 Opsigelse skal ske ved en skriftlig meddelelse rettet til De Forenede  

 Nationers generalsekretær.
Art.
XV.
 Hvis opsigelser medfører, at antallet a deltagere i nærværende konvention  

 bliver mindre end seksten, skal konventionen ophøre at være i kraft fra den  

 dato, da den sidste af disse opsigelser får gyldighed.
Art.
XVI.
Art.
XVI.
 En anmodning om revision af nærværende konvention kan nårsomhelst  

 fremsættes af enhver af de kontraherende parter i form af en skriftlig  

 meddelelse, der rettes til generalsekretæren.
 Plenarforsamlingen skal afgøre, hvilke skridt der eventuelt skal tages i  

 anledning af en sådan anmodning.
Art.
XVII.
 De Forenede Nationers generalsekretær skal underrette alle De Forenede  

 Nationers medlemmer og de i artikel XI omhandlede ikke- medlemsstater om  

 følgende:
Art.
XVIII.
 Originalen af nærværende konvention skal deponeres i De Forenede Nationers  

 arkiv.
 En bekræftet genpart af konventionen skal oversendes til alle medlemmer af  

 De Forenede Nationer og til de ikke-medlemsstater, der omhandles i artikel  

 XI.
Art.
XIX.
Art.
XIX.
 Nærværende konvention skal indregistreres af De Forenede Nationers  

 generalsekretær den dag, da den træder i kraft.
 Knventionen er foruden af Danmark blevet ratificeret eller tiltrådt af  

 Australien, Belgien, Brasilien, Bulgarien, Cambodia, Ceylon, Costa Rica,  

 Czekoslovakiet, Ecuador, El Salvador, Frankrig, Guatemala, Haiti, Honduras,  

 Island, Israel, Jordan, Jugoslavien, Kina, republikken Korea, Laos, Liberia,  

 Monaco, Nicaragua, Norge, Panama, Philippinerne, Polen, Rumænien, Saudi  

 Arabien, Tyrkiet, Ungarn, Vietnam, Ægypten og Æthiopien.
Bulgarien, Polen, Rumænien og Ungarn har ved deres tiltrædelse og  

 Czekoslovakiet ved sin ratificering taget forbehold overfor Konventionens  

 artikel IX, efter hvilken visse tvistigheder om Konventionens anvendelse skal  

 kunne begæres indbragt for den mellem folkelige domstol, og overfor artikel  

 XII, som forudsætter, at konventionen ikke umiddelbart, men først ved den  

 pågældende stats bestemmelse herom får gyldighed for ikkeselvstyrende  

 territorier.
Tilsvarende forbehold har De socialistiske Sovjetrepublikkers  

 Union, Den hvide-russiske og Den ukrainske Sovjetrepublik taget ved deres  

 undertegnelse af konventionen.
Philippinerne har ved ratifikation af  

 konventionen taget forbehold overfor artikel IV, VI, VII og IX.
Australien, Belgien, Brasilien, Ceylon, Guatemala, Ecuador, El Salvador og  

 Vietnam har meddelt, at de ikke anerkender de af ovennævnte stater tagne  

 forbehold.
Norge har meddelt, at det ikke anerkender de af Philippinerne  

 tagne forbehold.
Konventionen er i medfør af artikel XIII, stk. 2, trådt i kraft 12. januar  

 1951. Danmarks ratifikationsinstrument deponeredes hos De Forenede Nationers  

 generalsekretær 15. juni 1951, og Danmarks ratifikation er i overensstemmelse  

 med konventionens art.
XIII blevet effektiv 13. september 1951.
 Udenrigsministeriet,den 26. maj 1952.
 Ole Bjørn Kraft.
