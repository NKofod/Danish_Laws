Bekendtgørelse om begrænsning af rettigheder på sundhedsområdet i forbindelse med håndtering af Coronavirussygdom 2019 (COVID-19) I medfør af § 56, nr. 1, i epidemiloven, lov nr. 285 af 27. februar 2021, og efter forelæggelse for Epidemiudvalget i henhold til § 9, stk. 1, i epidemiloven fastsættes:
Fravigelse af regler om forretningsorden for Det Psykiatriske Patientklagenævn § 1. Møderne i Det Psykiatriske Patientklagenævn skal afholdes som videomøder.
Møderne kan dog afholdes som telemøder, såfremt den afdeling, hvor patienten er eller har været indlagt i forbindelse med det tvangsindgreb, der klages over, ikke har det tekniske udstyr til at afholde videomøder.
Ikrafttræden § 2. Bekendtgørelsen træder i kraft den 15. april 2021.
 Stk. 2. Bekendtgørelsen ophæves den 13. maj 2021.
