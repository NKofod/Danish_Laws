(Til samtlige vurderingsråd,  

 kommunalbestyrelser og amtsskatteinspektorater) § 1.  For arbejdet ved årsomvurderingen pr. 1. april  

 1983 ydes der til vurderingsmændene et vederlag, som udgør 14,95 kr. i  

 grundbeløb for hver foretagen vurdering, hvortil der af  

 statsskattedirektoratet er udarbejdet forslag til ansættelse af  

 ejendomsværdien.
Hvor der ikke foreligger et sådant forslag, udgør vederlaget  

 17,60 kr. i grundbeløb.
 Såfremt det til en vurderingsmand beregnede grundbeløb overstiger 12.045  

 kr., må oplysning om dyrtidstillægets størrelse indhentes fra  

 skattedepartementet.
 Stk. 2.  Det grundbeløb, der i alt efter stk. 1  

 tilkommer den enkelte vurderingsmand for vurderingsarbejdet, forhøjes med  

 dyrtidstillæg af følgende størrelse:
§ 2.  Har det undtagelsesvis været nødvendigt for  

 vurderingsmændene at foretage besigtelse af en ejendom til afgørelse af, om  

 ejendommen skal omvurderes, jfr. § 2, stk. 2, nr. 1, i lovbekendtgørelse nr.  

 362 af 7. juli 1981, vil der, selv om resultatet bliver, at omvurdering ikke  

 skal ske, dog kunne beregnes vederlag, som for vurdering af en ejendom, for  

 hvilken statsskattedirektoratet ikke har udarbejdet forslag til ansættelse af  

 ejendomsværdien efter reglerne i § 1. I så fald skal regningen være ledsaget  

 af en fortegnelse over de pågældende ejendomme med angivelse af beliggenhed  

 og ejernavn.
På fortegnelsen må vurderingsmanden med sin underskrift  

 bekræfte, at besigtigelsen har fundet sted.
 § 3.  For vurdering af ejendomme, der alene anvendes  

 til beboelse, ejerlejligheder, sommerhuse, ubebyggede grunde under 2.000 kvm,  

 samt ejendomme tilhørende staten og kommunerne, ydes et tillæg som beregnes  

 af den af vurderingsrådet foretagne ansættelse med 1 øre pr. påbegyndt 1.000  

 kr. ansat ejendomsværdi over 800.000 kr., dog ikke ud over 10 mill. kr. ansat  

 ejendomsværdi for en ejendom.
 Stk. 2.  For vurdering af andre end de under § 3, stk.  

 1, nævnte ejendomme ydes et tillæg, som beregnes af den af vurderingsrådet  

 foretagne ansættelse med 3 øre pr. påbegyndt 1.000 kr. ansat ejendomsværdi ud  

 over 800.000 kr., dog ikke ud over 10. mill. kr. ansat ejendomsværdi.
 § 4.  Der ydes ikke yderligere vederlag for deltagelse  

 i vurderingsrådets møder.
 § 5.  I det omfang arbejdet udføres af stedfortrædere,  

 sker aflønning efter samme regler som for vurderingsmænd.
