 Emne: Civilforsvarets bistand i udlandet ved fredstidskatastrofer.
A.
Vedlagt følger et eksemplar af Indenrigsministeriets bekendtgørelse nr.  

 348 af 28. juli 1988 om civilforsvarets bistand i udlandet ved  

 fredstidskatastrofer.
Baggrunden for bekendtgørelsen er, at der den 1. august 1988 trådte en  

 overenskomst i kraft mellem Danmark og Forbundsrepublikken Tyskland om  

 gensidig bistand ved katastrofer eller alvorlige ulykker.
Den har bl.a. til  

 formål at muliggøre indsættelse af det danske civilforsvar i udlandet ved  

 fredstidskatastrofer.
 Bekendtgørelsen finder ikke alene anvendelse i forbindelse med den  

 dansk-vesttyske overenskomst, men også, dersom der senere indgås lignende  

 aftaler med andre stater.
 Bekendtgørelsen berører ikke det allerede eksisterende  

 »uformelle« dansk-vesttyske samarbejde om katastrofebistand.
B.
Til de enkelte bestemmelser i bekendtgørelsen skal  

 Civilforsvarsstyrelsen knytte følgende bemærkninger:
 Ad § 1:
 I bestemmelsen er det præciseret, at bekendtgørelsen kun finder  

 anvendelse, dersom der er indgået aftale med en anden stat om gensidig  

 katastrofebistand i grænsenære områder i fredstid.
 I overensstemmelse med bemærkningerne til § 34 i forslaget til  

 civilforsvarsloven vil civilforsvaret kun kunne indsættes uden for landets  

 grænser i fredstid og kun i de grænsenære områder.
 Der skal endvidere foreligge en katastrofesituation.
Der er vanskeligt på forhånd klart og entydigt at definere, hvad der  

 ligger i dette begreb.
Men i relation til den dansk-vesttyske overenskomst  

 forstås herved en hændelse, der skader eller truer talrige menneskers liv  

 eller helbred eller betydelige værdier eller befolkningens livsnødvendige  

 forsyninger i en så usædvanlig grad, at det til imødegåelse heraf skønnes  

 nødvendigt at indsætte hjælpeenheder og materiel udover, hvad der normalt  

 står til rådighed.
 Ad § 2:
Den offentlige myndighed, der er nævnt i bestemmelsen, er ifølge den  

 dansk-vesttyske overenskomst justitsministeren eller - i det grænsenære  

 område - politimesteren i Graasten.
Dersom der senere indgås aftale med andre  

 stater om ydelse af gensidig bistand i i katastrofesituationer i fredstid,  

 vil det i den forbindelse blive fastlagt, hvem der kan rekvirere bistand.
Der  

 vil i så fald blive udsendt en orientering herom.
Fra dansk side kan bistand ydes ved indsættelse af personel og materiel  

 fra såvel det statslige som det kommunale civilforsvars side.
Det er dog  

 forudsat, at bistanden som udgangspunkt ydes ved indsættelse af CF-korpset.  

 Kun såfremt korpset ikke er i stand til at yde den fornødne bistand, vil der  

 blive rekvireret bistand fra det kommunale civilforsvar.
Bistanden ydes inden for de rammer, som civilforsvarets ressourcer og  

 opgaver i øvrigt til enhver tid betinger.
Der skal således ikke etableres et  

 særligt katastrofeberedskab i kommunerne med henblik på indsættelse uden for  

 landets grænser.
 Ad § 3:
 I bestemmelsen fastslås, at civilforsvarspersonel, der, jf.  

 civilforsvarslovens § 34, har pligt til at medvirke i det indenlandske  

 beredskab for katastrofer i fredstid, kan indsættes uden for landets grænser.  

 Dette gælder følgende personelkategorier:
- befalingsmænd og værnepligtige i CF-korpset, - faste befalingsmænd i det kommunale civilforsvar, - værnepligtige i det kommunale civilforsvar, som i henhold til § 9, stk.  

 1, i Indenrigsministeriets bekendtgørelse nr. 387 af 18. juli 1986 om  

 værnepligtige og frivillige i civilforsvaret indkaldes til at gøre tjeneste i  

 katastrofetilfælde under den fortsatte, lokale uddannelse, - personel, tilknyttet Civilforsvarets Analytisk-kemiske Laboratorium, - frivilligt civilforsvarspersonel, d.v.s. personel, der har underskrevet  

 en kontrakt om frivillig tjeneste i civilforsvaret, bl.a. ved  

 fredstidskatastrofer, samt - civilforsvarspligtige, jf. civilforsvarslovens § 13, der frivilligt  

 melder sig til indsats ved fredstidskatastrofer.
Som udgangspunkt afholder den stat, der har anmodet om bistanden, alene  

 udgifterne til det indsatte personels forplejning og logi.
Dette vedrører dog  

 kun den ene stats folkeretlige krav imod den anden.
I bestemmelsens stk. 2 er  

 det nemlig fastsat, at det er de danske regler om forplejning, beklædning og  

 løn o.lign., der gælder ved indsats i udlandet.
 I tilfælde af tilskadekomst vil personellet være omfattet af reglerne i  

 lov nr. 80 af 8. marts 1978 om erstatning til skadelidte værnepligtige m.fl.,  

 bekendtgørelse nr. 500 af 14. september 1982 af lov om dagpenge ved sygdom  

 eller fødsel samt lovbekendtgørelse nr. 450 af 25. juni 1987 om  

 arbejdsskadeforsikring.
 Ad § 4:
 Bistanden fra civilforsvaret ledes af den offentlige myndighed i Danmark,  

 der jf. § 2, har anmodet herom.
Anvisninger til det danske civilforsvarspersonel kan alene rettes til de  

 befalingsmænd, der har kommandoen.
Disse tilrettelægger selv den nærmere  

 gennemførelse af indsatsen.
 Ad § 5:
 Som udgangspunkt afholder det danske civilforsvar selv udgifterne i  

 forbindelse med indsatsen uden for landets grænser.
Yder det kommunale civilforsvar bistand uden for Danmark i medfør af  

 bekendtgørelsen, refunderes de pågældende udgifter dog af  

 Civilforsvarsstyrelsen.
Det drejer sig om dels de almindelige driftsudgifter,  

 dels udgifter til genanskaffelse eller reparation af bortkommet eller  

 beskadiget kommunalt civilforsvarsmateriel.
Som nævnt ovenfor skal der ikke oprettes et særligt beredskab af  

 kommunerne med henblik på indsættelse uden for landets grænser.
Anskaffer  

 kommunerne materiel med henblik på en sådan bistand, vil disse udgifter ikke  

 blive refunderet af Civilforsvarsstyrelsen.
Udgifterne må i så fald afholdes  

 af kommunerne selv.
