 Socialministeren fastsætter herved i henhold til lov om social bistand §  

 14 og lov om, forsorgen for åndssvage og andre særlig svagtbegavede § 1  

 følgende regler om den videregående uddannelse af 1 års varighed, på  

 Socialpædagogisk Højskole:
 Almindelige bestemmelser.
 § 1.  Uddannelsen på Socialpædagogisk Højskole er en  

 videregående uddannelse af 1 års varighed, der tager sigte på at kvalificere  

 deltagerne til at lede, tilrettelægge og gennemføre socialpædagogisk og  

 administrativt arbejde, fortrinsvis ved dag- og døgninstitutioner for børn og  

 unge, åndssvageforsorgens og den øvrige særforsorgs arbejdsområder, samt  

 hermed beslægtet arbejde.
 § 2.  Nærmere regler om højskolens ledelse og drift,  

 herunder om seminarieråd, lærerråd og de studerendes råd, fastsættes efter  

 forhandling med det i henhold til socialministeriets bekendtgørelse nr. 202  

 af 12. april 1976 om uddannelse til børneforsorgspædagog og omsorgspædagog  

 nedsatte fællesuddannelsesråd.
 Optagelse på højskolen.
 § 3.  For at kunne optages på Socialpædagogisk  

 Højskole skal den studerende være i besiddelse af een af følgende  

 uddannelser: Grunduddannelsen for omsorgsassistenter, børneforsorgspædagog og  

 omsorgspædagog, børnehavepædagog, fritidspædagog, socialrådgiver eller lærer.  

 Andre pædagogiske og sociale uddannelser, der kan ligestilles med ovennævnte,  

 kan give adgang til optagelse efter en bedømmelse af det enkelte tilfælde.
 Stk. 2.  For at kunne optages skal den studerende efter  

 grunduddannelsen have udøvet praktisk socialpædagogisk virksomhed af mindst 3  

 års varighed i een eller flere vuggestuer, aldersintegrerede institutioner,  

 småbørnsgrupper i børnehaver, døgninstitutioner for børn og unge,  

 åndssvageforsorgens og den øvrige særforsorgs arbejdsområder eller på anden  

 måde have udført pædagogisk arbejde, der kan sidestilles hermed.
 Stk. 3.  Studerende, der ikke er optaget på uddannelsen,  

 men som er kvalificerede hertil, kan med seminarierådets godkendelse deltage  

 i specialeundervisningen (jfr. § 6), når de opfylder betingelserne i stk. 1,  

 og når undervisningen tillader det.
 § 4.  Til at behandle ansøgninger om optagelse på  

 Socialpædagogisk Højskole nedsætter socialstyrelsen et optagelsesudvalg  

 bestående af en repræsentant for styrelsen, højskolens rektor, en  

 repræsentant for højskolens fast ansatte medarbejdere, udpeget af lærerrådet,  

 og to repræsentanter for de faglige organisationer, samt en repræsentant  

 udpeget af Amtsrådsforeningen, Kommunernes Landsforening og Københavns og  

 Frederiksberg kommuner.
 Stk. 2.  Retningslinjer for behandlingen af ansøgninger  

 om optagelse, herunder ansøgninger om dispensation fra  

 optagelsesbetingelserne, udarbejdes af optagelsesudvalget og godkendes af det  

 fælles uddannelsesråd.
 Undervisningens omfang og indhold.
 § 5.  Uddannelsen har en varighed, der svarer til 10  

 studiemåneder. der på højskolen gennemføres som et årskursus med et  

 undervisningsomfang, der svarer til 24 ugentlige lektioner.
§ 6.  Undervisningen opdeles i fællesemner og  

 specialeemner.
For den enkelte studerendes vedkommende fordeler fagene sig  

 således:
 Fællesemner:
 Hertil kommer studievejledning med 120 timer pr. klasse.
Stk. 2.  I fællesemnernes fag er mindst halvdelen af  

 undervisningen (275 lektioner) obligatorisk for alle studerende.
Herudover  

 tilbyder højskolen en række emner, af hvilke den studerende skal tilvælge så  

 mange, at fagets timetal er dækket.
§ 7.  Uddannelsen skal tilbyde mindst 25 forskellige  

 specialeemner indenfor den ovennævnte fælles emnekreds.
Det skal sikres, at  

 den enkelte studerende ved sit valg af specialeemner opnår en rimelig faglig  

 bredde.
Der lægges vægt på - særligt inden for specialeemnerne - at emnerne  

 behandles både fra det sociale og fra det pædagogiskpsykologiske aspekt.
 Stk. 2.  Det samlede antal lærertimer pr. klasse pr.  

 undervisningsår, der kan stilles til rådighed til specialeemner, udgør  

 maksimalt 500.
Stk. 3.  Specialer kan efter aftale med seminarierådet  

 gennemgås på andre uddannelsesinstitutioner.
Der kan for studerende fra andre  

 uddannelsesinstitutioner efter aftale med seminarierådet gives adgang til at  

 følge specialeundervisningen.
 Den pædagogisk-psykologiske faggruppe.
§ 8.  Målet er, Stk. 2.  Indhold.
I faggruppen lægges hovedvægten på de discipliner, der anses at have  

 betydning for socialpædagogisk arbejde.
Disse kan deles i tre hovedområder:
 1. Pædagogik.
 2. Personorienteret psykologi.
 3. Samfundsorienteret psykologi (socialpsykologi).
 For hvert af disse hovedområder er der i det følgende eksempelvis anført  

 nogle relevante emnekredse.
 Stk. 3.  I pædagogikken lægges hovedvægten på følgende  

 emnekredse:
 1. Anvendt socialpædagogik herunder  

 institutionsbehandling, der dækker både dagrytmen i levegruppen og de mere  

 kreative aspekter i behandlingen, miljøpædagogik og opsøgende arbejde.
 2. Pædagogisk psykologi, herunder indlæringspsykologi.
 3. Pædagogisk filosofi.
 4. Undervisningslære, herunder didaktik og metodik.
 Stk. 4.  I personorienteret psykologi lægges hovedvægten  

 på følgende emnekredse:
 1. Udviklingspsykologi.
 2. Personlighedspsykologi.
 3. Klinisk psykologi med hovedvægten på klinisk  

 udviklingspsykologi og handicaplære.
 4. Psykologiske behandlingsformer.
 Stk. 5.  I samfundsorienteret psykologi  

 (socialpsykologi) lægges hovedvægten på følgende emnekredse:
 1. Arbejds- og organisationspsykologi.
 2. Gruppepsykologi.
 3. Holdningsdannelser og holdningsændring.
 4. Familie psykologi.
 5. Grænseområder mellem socialpsykologi og sociologi,  

 f.eks. kriminologi og teorier om afvigelse.
 Den social-administrative faggruppe.
 § 9.  Faggruppen omfatter følgende hovedområder:
 1. Sociale fag, herunder sociologi.
 2. Institutionsadministration og ledelses teorier.
 3. Socialmedicin, sundheds- og sygdoms lære.
 Stk. 2.  Sociale fag, herunder sociologi.
Målet er, at de studerende på baggrund af deres sociale eller pædagogiske  

 grunduddannelse og den indsigt, deres hidtidige socialpædagogiske arbejde har  

 givet dem, får ajourført og udbygget deres viden og arbejdsmetodik, således  

 at de bliver i stand til at løse nye arbejdsopgaver.
Desuden at de får deres  

 praktiske erfaring sat i relation til udviklingen inden for det social- og  

 familiepolitiske område samt til nyere undersøgelser om den politiske og  

 økonomiske baggrund for social- og familiepolitikken og om befolkningens  

 levevilkår med særligt henblik på arbejdet med ledende funktioner på  

 socialpædagogiske institutioner.
 Hovedvægten lægges på følgende emnekredse:
 1. Samfundets sociale bistand, især med henblik på  

 bestemmelse om bistand til børn og unge og til handicappede.
 2. Den politiske og økonomiske baggrund for  

 socialpolitiske ydelser.
 3. Den politiske og administrative kompetencefordeling  

 på det sociale og familieretlige område.
 4. Familieret og familiepolitik.
 5. Kriminalpolitik, specielt spørgsmål om unge  

 lovovertrædere og åndssvage lovovertrædere.
 6. Det sociale områdes relation til bolig-,  

 uddannelses- og arbejdsmarkedsmæssige forhold.
 7. Sociologisk teori.
 8. Samfundsfaglig metodelære.
 Stk. 3.  Institutionsadministration og ledelsesteorier.
Målet er, at de studerende får indsigt i de økonomiske og administrative  

 regler for institutionernes drift og får forudsætninger for at udføre  

 ledelsesfunktioner.
Endvidere skal de studerende have kendskab til  

 problematikken omkring elevernes og institutionens erstatningsansvar og  

 institutionernes forsikringsmæssige status.
 Hovedvægten lægges på følgende emnekredse:
 1. Organisationsudvikling og ledelsesteorier.
 2. Budgetteknik.
 3. Dagligt driftsregnskab (herunder regnskab via EDB).
 4. Arbejdstidsregler og arbejdstidstilrettelæggelse.
 5. Ansættelses- og pensionsbestemmelser.
 6. Elevernes og institutionens erstatningsansvar og  

 personalets forsikringsmæssige status.
 7. Bestemmelser om medarbejder-, forældre og  

 elevindflydelse.
 Stk. 4.  Socialmedicin, sundheds- og sygdomslære.
 Målet er.
 Emnekredse:
 1. Sundhedsvæsenets organisation og  

 ressourcefordeling.
 2. Samarbejde mellem ansatte inden for det sociale og  

 sundhedsmæssige område.
 3. Forebyggende sundhedsmæssige foranstaltninger.
 4. Boligforholds, arbejdsmæssige forholds og sociale  

 forholds indvirkning på sundhedstilstanden.
 5. Vurdering af fysiske og psykiske sygdomstegn,  

 specielt med henblik på den daglige behandling og træning, samt afgørelse af,  

 hvornår tilkaldelse af sagkyndig bistand er påkrævet.
 6. Socialpsykiatri.
 Orienteringsfag-grupper.
§ 10.  Målet er at give lejlighed til at arbejde med  

 emner, der ikke direkte omfattes af den faglige uddannelse, således at de  

 studerende erhverver sig, Stk. 2.  Indhold.
 Der bør tilstræbes alsidighed i emnevalget, ligesom der må lægges vægt på,  

 at de valgte emneområder kan skabe øgede muligheder for i samspil med  

 klienterne at igangsætte musiske og andre kulturelle aktiviteter.
 Eksempler på emnevalg:
 Idehistoriske emner, litterære emner, musik-, kunst- og medieforståelse og  

 naturvidenskabelige emner.
 Deltagelse i undervisningen.
§ 11.  Deltagelse i undervisningen på Socialpædagogisk  

 Højskole er obligatorisk for de studerende.
Nærmere regler herom kan  

 fastsættes af socialstyrelsen efter forhandling med det fælles  

 uddannelsesråd.
 Stk. 2.  Ekskursioner og studierejser, som ledes af  

 højskolen betragtes som undervisning.
 § 12.  Afgørelse om ophør af en studerendes uddannelse  

 træffes af seminarierådet efter indstilling fra rektor eller lærerråd.
Stk. 2.  En af seminarierådet i henhold til stk. 1  

 vedtaget beslutning kan inden 1 måned af såvel den studerende som af rektor  

 indbringes for socialstyrelsen, hvis afgørelse kan indbringes for  

 socialministeriet.
Socialstyrelsen, henholdsvis socialministeriet, kan træffe  

 bestemmelse om, at anken har opsættende virkning.
 § 13.  Seminarierådet kan fritage studerende for  

 undervisning i de dele af fællesemnerne, som pågældende kan dokumentere at  

 beherske i forvejen, på betingelse af, at den studerende tilegner sig andet  

 relevant undervisningsstof af tilsvarende omfang.
 Uddannelsens afslutning.
§ 14.  Ved afslutningen af hvert speciale indstiller  

 de studerende sig til en mundtlig prøve på grundlag af den skriftlige  

 redegørelse.
Eksaminationen kan foregå enkeltvis eller i grupper med  

 individuel bedømmelse.
Læreren og en af socialstyrelsen beskikket censor  

 tager i fællesskab stilling til, om specialet kan godkendes eller ikke  

 godkendes.
Ved bedømmelsen af prøven tages hensyn til, om de studerende i  

 rimeligt omfang har udnyttet fællesemnernes indhold i specialet.
 Stk. 2.  Socialstyrelsen fastsætter efter forhandling  

 med det fælles uddannelsesråd nærmere regler for prøvernes afholdelse.
§ 15.  Efter uddannelsens afslutning modtager den  

 uddannede et bevis for bestået prøve.
Beviset skal indeholde oplysninger om  

 tidspunktet for afslutningen af uddannelsen, hvilke fællesemner der er  

 undervist i, samt en kort redegørelse for hvert af de specialer, som den  

 uddannede har deltaget i.
En genpart af beviset opbevares af højskolen.
 Stk. 2.  Studerende, der ikke består prøven i et  

 speciale, kan genindstille sig een gang.
 Stk. 3.  Uddannelsen kan kun betragtes som gennemført,  

 hvis der foreligger beviser for godkendelse af 3 specialer.
 Stk. 4.  Studerende, der ikke opnår bevis for gennemført  

 uddannelse, kan efter anmodning få udleveret erklæring om det tidsrum, hvori  

 de har studeret ved højskolen og undervisningens omfang.
 Særlige bestemmelser.
§ 16.  Socialstyrelsen kan efter forhandling med det  

 fælles uddannelsesråd tillade midlertidige afvigelser fra nærmere angivne  

 bestemmelser i bekendtgørelsen som led i pædagogisk udviklingsarbejde.
Sådan  

 tilladelse gives på grundlag af en samlet plan, der anbefales af  

 seminarierådet, og hvori udviklingsarbejdets formål og forventede varighed  

 angives.
Der indsendes beretning til socialstyrelsen.
 Ydelse af vikartilskud.
§ 17.  Til studerende ved Socialpædagogisk Højskole  

 kan ydes tilskud til afholdelse af vikarudgifter af et på de årlige  

 finanslove bevilget rådighedsbeløb under forudsætning af, at de studerende i  

 uddannelsestiden ikke påtager sig lønnet arbejde inden for det  

 socialpædagogiske arbejdsområde.
Det er tillige en forudsætning for ydelse af  

 et sådant tilskud, at den studerende har virket i mindst 3 år og på  

 optagelsestidspunktet er fast ansat ved vuggestuer, aldersintegrerede  

 institutioner, småbørnsgrupper i børnehaver, døgninstitutioner for børn og  

 unge, åndssvageforsorgens og den øvrige særforsorgs arbejdsområder eller på  

 anden måde har udført arbejde, der kan sidestilles hermed, i en normeret  

 stilling med selvstændigt pædagogisk ansvar, at den studerende med  

 institutionens samtykke holder vikar for at deltage i uddannelsen, samt at  

 vikaren og dennes aflønning er godkendt af socialstyrelsen.
Der ydes et  

 tilskud svarende højst til lønnen på 1. løntrin i pågældende lønramme.  

 Udgiften til vikar afholdes af institutionen, der mod behørig dokumentation  

 for udgifternes afholdelse og attestation for pågældende medarbejders  

 deltagelse i uddannelsen får udbetalt det bevilgede vikartilskud.
 Stk. 2.  Tilskud til afholdelse af vikarudgifter  

 bevilges af socialstyrelsen efter indstilling fra optagelsesudvalget.
 Ikrafttrædelsesbestemmelser.
 § 18.  Bekendtgørelsen har virkning fra den 1.  

 september 1977.
 Socialministeriet, den 21. november  

 1977.
 Eva Gredal.
/I.
Langkilde.
