Nyt fra Ankestyrelsen - sommerhuskommune som  

 handlekommune - af fuldmægtig Trine L.
Møller Opholdskommunen har pligt til at yde hjælp,  

 fastslås det i § 9, stk. 1, i lov om retssikkerhed og  

 administration på det sociale område (i det følgende:  

 Retssikkerhedsloven).
 Opholdskommunen er normalt den kommune, hvor borgeren har  

 sin faste bopæl.
 Ved midlertidigt ophold i sommerhus udenfor den faste  

 opholdskommun er det fortsat opholdskommunen, der skal yde hjælp.
 Der er dog enkelte undtagelser fra denne hovedregel.
 Ankestyrelsen har for nyligt i tre principielle sager  

 taget stilling til nogle undtagelser.
 I den første sag (SM R-3-00) traf Ankestyrelsen  

 afgørelse om, at en sommerhuskommune skulle sørge for  

 hjemmehjælp til et pensionistægtepar under deres ophold i  

 sommerhuset året rundt.
 Sommerhuskommunen havde besluttet at yde hjælp i den  

 periode, hvor man efter de almindelige regler i planloven lovligt kan opholde  

 sig fast i sit sommerhus, d.v.s. april-september, men ikke uden for denne  

 periode, da kommunen ikke fandt at den var opholdskommune efter  

 retssikkerhedslovens § 9.
 Sagen drejede sig om fortolkning af begreberne fast  

 opholdskommune og midlertidig opholdskommune og hvilke pligter, det  

 medfører efter den sociale lovgivning.
Pensionistægteparret havde folkeregisteradresse i A  

 kommune, hvor de havde en lejlighed som deres faste bopæl.
A kommune  

 var deres faste opholdskommune, der også udbetalte deres pension.
Som pensionister havde de lov til også at opholde  

 sig i sommerhuset uden for sommerhalvåret.
På grund af svigtende  

 helbred søgte ægteparret sommerhuskommunen om hjemmehjælp  

 under ophold i sommerhuset.
 Ankestyrelsen var enig med sommer-huskommunen i, at A  

 kommune måtte betragtes som den faste opholdskommune uanset de lange  

 ophold i sommerhuset, da ægteparret ønskede at bevare  

 lejligheden som fast bopæl.
 Sommerhuskommunen betragtes derfor i retssikerhedslovens  

 forstand som midlertidig opholdskommune og har dermed begrænsede  

 forpligtelser.
Med til disse forpligtelser hører efter praksis  

 pligten til at yde nødvendig hjemmehjælp under ophold i  

 sommerhuset.
Der er ikke hjemmel til at begrænse hjælpen til  

 bestemte dele af året.
 Sommerhuskommunen skulle derfor yde den nødvendige  

 hjemmehjælp til ægteparret under ophold i sommerhuset uanset  

 hvilken periode af året, de valgte at opholde sig dér og hvor  

 længe.
 De to øvrige sager drejede sig om, hvilken kommune,  

 der skal behandle ansøgning om elektrisk plejeseng til brug i  

 sommerhus i en anden kommune end den faste opholdskommune.
 I den første sag (SM R-4-00) fandt  

 Ankestyrelsen, at den faste opholdskommune skulle behandle ansøgningen  

 om elektrisk plejeseng til anvendelse i sommerhus.
Der var tale om en svært handicappet og tung mand,  

 som havde behov for el-sengen af hensyn til den daglige pleje.
Han havde  

 hjælpere, som bl.a. skulle kunne flytte ham fra seng til  

 kørestol, og hjælpe ham med at sidde op, når han skulle  

 anvende kateter.
 For denne sag gælder hovedreglen om, at  

 ansøgningen skal behandles af den faste opholdskommune, idet behovet  

 for plejeseng ikke angik sommerhuskommunen, men derimod alene hensynet til  

 den handicappedes daglige pleje, som blev udført af hjælpere  

 ansat af den handicappede med støtte fra den faste opholdskommune.
 Den anden sag om el-seng var meget speciel og  

 derfor ikke udsendt som SM.
Her fandt Ankestyrelsen ikke fornødent grundlag for  

 at pålægge den faste opholds- kommune at bevilge støtte  

 til den el-betjente seng.
Derimod burde hjælpemidlet ydes af den  

 midlertidige opholdskommune.
 Ankestyrelsen lagde vægt på, at behovet for en  

 plejeseng i sommerhuset i denne sag primært var opstået som  

 følge af hjemmehjælpens arbejdstilrettelæggelse under  

 ansøgers midlertidige ophold i sit sommerhus.
 Hjemmehjælp efter servicelovens § 71 er som  

 nævnt én af de former for hjælp, der efter praksis ydes af  

 den midlertidige opholdskommune.
 Hjælpemidler, som primært søges  

 på grund af arbejdstilrettelæggelsen vedrørende denne  

 hjemmehjælp, bør derfor ydes af den midlertidige opholdskommune,  

 der skal stille hjemmehjælpen til disposition.
