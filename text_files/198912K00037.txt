Nr LSF 37 Forslag til Lov om ændring af de kommunale styrelseslove (Faste vederlag,  

 kommunalt ansattes medlemskab af udvalg) Fremsat af indenrigsministeren (Thor Pedersen) den 25. oktober 1989 Vedtaget ved tredjebehandling den 28. november 1989 Lov nr. 729 af 02/12/1989 § 1 I lov om kommunernes styrelse, jf. lovbekendtgørelse nr. 539 af 3. august  

 1989, foretages følgende ændringer:
 1. Efter § 15 indsættes:
»§ 15 a.
Kommunalbestyrelsens medlemmer skal vederlægges enten efter  

 reglerne i § 16 eller efter reglerne i § 16 a.
En nyvalgt kommunalbestyrelse  

 vederlægges efter samme regler som den hidtidige kommunalbestyrelse,  

 medmindre kommunalbestyrelsen på det konstituerende møde eller senere i  

 funktionsperioden træffer beslutning om ændret vederlæggelse.  

 Kommunalbestyrelsens beslutning herom skal træffes forud for et regnskabsår  

 og er bindende for hele regnskabsåret.« 2. Efter § 16 indsættes:
»§ 16 a.
Der ydes et fast vederlag til kommunalbestyrelsens  

 medlemmer.
Et medlem kan vælge i stedet at modtage erstatning for  

 dokumenteret tabt arbejdsfortjeneste, jf. stk. 3, dog således at valget  

 foretages med virkning for eet regnskabsår ad gangen.
De nærmere regler om  

 vederlaget og erstatningen fastsættes af indenrigsministeren.
Stk. 2. Der ydes et tillægsvederlag til kommunalbestyrelsens medlemmer for  

 deltagelse i kommunalbestyrelsens møder og varetagelse af kommunale hverv,  

 der udføres efter valg af kommunalbestyrelsen, samt for deltagelse i kurser  

 m.v.
For medlemskab af økonomiudvalg og stående udvalg modtager  

 kommunalbestyrelsesmedlemmer endvidere udvalgsvederlag.
De nærmere regler om  

 vederlagene fastsættes af indenrigsministeren, som tillige kan fastsætte  

 regler om, at kommunalbestyrelsen kan yde vederlag for medlemskab af andre  

 udvalg, der er nedsat af kommunalbestyrelsen.
Stk. 3. Hvor et medlem dokumenterer tabt arbejdsfortjeneste, ydes der ud  

 over de i stk. 2 nævnte vederlag erstatning herfor, såfremt medlemmet ikke  

 modtager det faste vederlag i henhold til stk. 1. Erstatning ydes for  

 deltagelse i møder i kommunalbestyrelsen og dennes udvalg, for deltagelse i  

 møder i forbindelse med kommunale hverv, der udføres efter valg af  

 kommunalbestyrelsen, samt for deltagelse i kurser m.v., dersom udgifterne  

 afholdes af kommunen.
Erstatningen kan pr. dag dog højst udgøre det  

 tredobbelte af det diætbeløb, som af indenrigsministeren er fastsat for møder  

 af ikke over 4 timers varighed, jf. § 16, stk. 5.
Stk. 4. Til formændene for udvalg, der er nedsat af kommunalbestyrelsen,  

 kan der ydes et vederlag, hvis størrelse fastsættes i styrelsesvedtægten.  

 Hvis der ydes et formandsvederlag, kan dette ikke udgøre et beløb, der er  

 mindre end vederlaget for medlemskab af det pågældende udvalg, jf. stk. 2, 2.  

 pkt.
En vederlagt udvalgsformand kan ikke modtage vederlag for medlemskab af  

 det pågældende udvalg.
Indenrigsministeren fastsætter nærmere regler om  

 ydelse af vederlag til udvalgsformænd samt regler om ydelse af vederlag til  

 et medlem, der fungerer som udvalgsformand på grund af formandens sygdom,  

 ferie eller fravær af anden årsag.
 Stk. 5. Kommunalbestyrelsens formand og de i § 64, stk. 2, nævnte  

 magistratsmedlemmer kan ikke modtage vederlag eller erstatning for tabt  

 arbejdsfortjeneste efter stk. 1-4.
 Stk. 6. Til stedfortrædere, der indkaldes til at deltage i enkelte møder i  

 kommunalbestyrelsen, jf. § 14, stk. 3, og § 15, stk. 1, ydes diæter og  

 erstatning for dokumenteret tabt arbejdsfortjeneste efter reglerne i § 16,  

 stk. 2, 5 og 6.
 Stk. 7. Ethvert medlem er forpligtet til at modtage de ydelser, der  

 tilkommer den pågældende efter reglerne i stk. 1-6.
Stk. 8. Kommunalbestyrelsen kan yde befordringsgodtgørelse samt  

 godtgørelse for fraværelse fra hjemstedet i forbindelse med varetagelsen af  

 kommunale hverv.« 3. § 29, stk. 2, affattes således:
»Stk. 2. medlemskab af et stående udvalg er udelukket for a) ansatte, der over for udvalget er umiddelbart ansvarlige for ledelsen  

 af et forvaltningsområde, og disses stedfortrædere og b) ansatte, der i øvrigt har ledende administrative funktioner inden for  

 et forvaltningsområde, der henhører under udvalget.« 4. I § 29, stk. 3, litra a, ændres »§ 18« til: »§  

 18, stk. 3,».
 5. § 29, stk. 4, litra a, affattes således:
 »a) et stående udvalg, hvis den ansatte i medfør af stk. 2, litra a,  

 er udelukket fra medlemskab af udvalget,».
§ 2 I lov om Københavns Kommunes styrelse, jf. lovbekendtgørelse nr. 538 af 3.  

 august 1989, affattes § 24, stk. 2, således:
»Stk. 2. Kommunalt ansatte, der er umiddelbart ansvarlige for  

 ledelsen af et forvaltningsområde i en magistratsafdeling, kan ikke være  

 medlem af et udvalg, hvis sagsområde omfatter det pågældende  

 forvaltningsområde.« § 3 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om kommunernes styrelse, jf. lovbekendtgørelse nr. 539 af 3. august  

 1989, foretages følgende ændringer:
 1. Efter § 15 indsættes:
» § 15 a.
Kommunalbestyrelsens medlemmer skal vederlægges  

 enten efter reglerne i § 16 eller efter reglerne i § 16 a.
En nyvalgt  

 kommunalbestyrelse vederlægges efter samme regler som den hidtidige  

 kommunalbestyrelse, medmindre kommunalbestyrelsen på det konstituerende møde  

 eller senere i funktionsperioden træffer beslutning om ændret vederlæggelse.  

 Kommunalbestyrelsens beslutning herom har virkning fra udgangen af den måned,  

 hvor beslutningen er truffet, og kan ikke ændres senere i  

 kommunalbestyrelsens funktionsperiode.«.
 2. Efter § 16 indsættes:
» § 16 a.
Der ydes et fast vederlag til kommunalbestyrelsens  

 medlemmer.
Et medlem kan vælge i stedet at modtage erstatning for  

 dokumenteret tabt arbejdsfortjeneste, jf. stk. 3, dog således at valget  

 foretages med virkning for eet regnskabsår ad gangen.
De nærmere regler om  

 vederlaget og erstatningen fastsættes af indenrigsministeren.
Stk. 2. Der ydes et tillægsvederlag til kommunalbestyrelsens medlemmer for  

 deltagelse i kommunalbestyrelsens møder og varetagelse af kommunale hverv,  

 der udføres efter valg af kommunalbestyrelsen, samt for deltagelse i kurser  

 m.v.
For medlemskab af økonomiudvalg og stående udvalg modtager  

 kommunalbestyrelsesmedlemmer endvidere udvalgsvederlag.
De nærmere regler om  

 vederlagene fastsættes af indenrigsministeren, som tillige kan fastsætte  

 regler om, at kommunalbestyrelsen kan yde vederlag for medlemskab af andre  

 udvalg, der er nedsat af kommunalbestyrelsen.
Stk. 3. Hvor et medlem dokumenterer tabt arbejdsfortjeneste, ydes der ud  

 over de i stk. 2 nævnte vederlag erstatning herfor, såfremt medlemmet ikke  

 modtager det faste vederlag i henhold til stk. 1. Erstatning ydes for  

 deltagelse i møder i kommunalbestyrelsen og dennes udvalg, for deltagelse i  

 møder i forbindelse med kommunale hverv, der udføres efter valg af  

 kommunalbestyrelsen, samt for deltagelse i kurser m.v., dersom udgifterne  

 afholdes af kommunen.
Erstatningen kan pr. dag dog højst udgøre det  

 tredobbelte af det diætbeløb, som af indenrigsministeren er fastsat for møder  

 af ikke over 4 timers varighed, jf. § 16, stk. 5.
Stk. 4. Til formændene for udvalg, der er nedsat af kommunalbestyrelsen,  

 kan der ydes et vederlag, hvis størrelse fastsættes i styrelsesvedtægten.  

 Hvis der ydes et formandsvederlag, kan dette ikke udgøre et beløb, der er  

 mindre end vederlaget for medlemskab af det pågældende udvalg, jf. stk. 2, 2.  

 pkt.
En vederlagt udvalgsformand kan ikke modtage vederlag for medlemskab af  

 det pågældende udvalg.
Indenrigsministeren fastsætter nærmere regler om  

 ydelse af vederlag til udvalgsformænd samt regler om ydelse af vederlag til  

 et medlem, der fungerer som udvalgsformand på grund af formandens sygdom,  

 ferie eller fravær af anden årsag.
 Stk. 5. Kommunalbestyrelsens formand og de i § 64, stk. 2, nævnte  

 magistratsmedlemmer kan ikke modtage vederlag eller erstatning for tabt  

 arbejdsfortjeneste efter stk. 1-4.
 Stk. 6. Til stedfortrædere, der indkaldes til at deltage i enkelte møder i  

 kommunalbestyrelsen, jf. § 14, stk. 3, og § 15, stk. 1, ydes diæter og  

 erstatning for dokumenteret tabt arbejdsfortjeneste efter reglerne i § 16,  

 stk. 2, 5 og 6.
 Stk. 7. Ethvert medlem er forpligtet til at modtage de ydelser, der  

 tilkommer den pågældende efter reglerne i stk. 1-6.
 Stk. 8. Kommunalbestyrelsen kan yde befordringsgodtgørelse samt  

 godtgørelse for fraværelse fra hjemstedet i forbindelse med varetagelsen af  

 kommunale hverv.«.
 3. § 29, stk. 2, affattes således:
»Stk. 2. Medlemskab af et stående udvalg er udelukket for a) ansatte, der over for udvalget er umiddelbart ansvarlige for ledelsen  

 af et forvaltningsområde, og disses stedfortrædere, og b) ansatte, der i øvrigt har ledende administrative funktioner inden for  

 et forvaltningsområde, der henhører under udvalget.«.
 4. I § 29, stk. 3, litra a, ændres »§ 18« til: »§  

 18, stk. 3,».
 5. § 29, stk. 4, litra a, affattes således:
 »a) et stående udvalg, hvis den ansatte i medfør af stk. 2, litra a,  

 er udelukket fra medlemskab af udvalget,».
§ 2 I lov om Københavns Kommunes styrelse, jf. lovbekendtgørelse nr. 538 af 3.  

 august 1989, affattes § 24, stk.2, således:
 »Stk. 2. Kommunalt ansatte, der er umiddelbart ansvarlige for  

 ledelsen af et forvaltningsområde i en magistratsafdeling, kan ikke være  

 medlem af et udvalg,hvis sagsområde omfatter det pågældende  

 forvaltningsområde.«.
§ 3 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lovforslaget omfatter dels et forslag om en fast vederlagsordning for  

 kommunalbestyrelsens medlemmer, dels et forslag om lempeligere regler for  

 kommunalt ansattes adgang til medlemskab af udvalg.
1. Fast vederlagsordning Efter forslaget vil alle kommuner få mulighed for at indføre faste  

 vederlag til kommunalbestyrelsesmedlemmerne i stedet for det nuværende system  

 med mødediæter.
Der vil være tale om en valgfri ordning, således at  

 kommunalbestyrelsen selv træffer beslutning om, hvorvidt medlemmerne skal  

 vederlægges - som i dag - med et fast vederlag og diæter, eller om  

 medlemmerne skal vederlægges alene med faste vederlag.
 Til grund for lovforslaget ligger betænkning nr. 1027/1984 om kommunale  

 diæter og vederlag, som blev afgivet af et af Indenrigsministeriet nedsat  

 udvalg, der skulle fremsætte forslag til omlægning af diæter til vederlag.  

 Den foreslåede vederlagsmodel svarer i det væsentligste til det forslag, der  

 blev fremlagt af et flertal i udvalget, der var sammensat af repræsentanter  

 fra Indenrigsministeriet, de kommunale organisationer og Københavns og  

 Frederiksberg Kommuner.
Forslaget om at give kommunerne mulighed for at indføre en fast  

 vederlagsordning i stedet for vederlæggelsen gennem mødediæter kan ses i  

 sammenhæng med kommunernes bestræbelser på at tilpasse den kommunale styrelse  

 til kravene om omstilling og effektivisering.
En indførelse af faste vederlag  

 vil betyde en væsentlig forenkling i forhold til den administrativt  

 besværlige og tidkrævende ordning med diæter.
 Samtidig vil en ordning med faste vederlag betyde, at  

 kommunalbestyrelsesmedlemmerne får bedre mulighed for at overskue og indrette  

 sig på de økonomiske vilkår for det kommunale arbejde.
En ordning med faste vederlag er indført som frikommuneforsøg i Herlev  

 Kommune.
Det er kommunens opfattelse, at forsøget har medført store  

 administrative lettelser, idet der ikke længere skal føres regnskab med de  

 enkelte kommunalbestyrelsesmedlemmers mødedeltagelse og varigheden af  

 møderne.
I Esbjerg Kommune er der også ønske om at gennemføre et  

 frikommuneforsøg med faste vederlag i stedet for mødediæter.
Efter de gældende regler i styrelseslovens § 16 får alle  

 kommunalbestyrelsesmedlemmer, bortset fra borgmesteren, dels et fast vederlag  

 for medlemskab af kommunalbestyrelsen, alternativt erstatning for tabt  

 arbejdsfortjeneste, dels diæter.
Der ydes således diæter ved siden af enten  

 det faste vederlag eller erstatningen for tabt arbejdsfortjeneste.  

 Ikke-kommunalbestyrelsesmedlemmer modtager efter de gældende regler diæter og  

 erstatning for tabt arbejdsfortjeneste.
Lovforslaget medfører ingen ændringer for  

 ikke-kommunalbestyrelsesmedlemmer.
For kommunalbestyrelsesmedlemmer vil  

 diæterne, såfremt kommunalbestyrelsen vælger denne ordning, blive erstattet  

 af to former for vederlag.
For det første et tillægsvederlag for møderne i  

 kommunalbestyrelsen m.v.
For det andet et udvalgsvederlag for medlemskab af  

 kommunalbestyrelsens udvalg.
Det nuværende faste vederlag på 16.800 kr.  

 årligt for medlemskab af kommunalbestyrelsen vil blive bevaret, og  

 medlemmerne vil fortsat kunne vælge at få erstatning for tabt  

 arbejdsfortjeneste i stedet for dette faste vederlag.
Tillægsvederlaget afløser diæterne for arbejdet i selve  

 kommunalbestyrelsen og arbejdet med andre kommunale hverv, som medlemmet  

 varetager, samt diæter for deltagelse i kurser m.v.
Udvalgsvederlaget afløser  

 diæterne for arbejdet i økonomiudvalg og stående udvalg m.v.
De nærmere regler om de to nye typer vederlag fastsættes af  

 indenrigsministeren.
Ved fastsættelsen af reglerne om vederlagene vil det  

 blive tilstræbt, at en overgang til faste vederlag vil være  

 omkostningsneutral set for kommunerne under eet.
Samtlige diæter til  

 kommunalbestyrelsesmedlemmer vil således blive konverteret til vederlag.
Det er forudsat, at tillægsvederlaget fastsættes til et beløb svarende til  

 de nuværende diæter for møder i kommunalbestyrelsen og andre kommunale hverv  

 samt kurser m.v.
Efter de af Indenrigsministeriet foretagne undersøgelser af  

 de nuværende diætudbetalinger forventes fastsat et tillægsvederlag på 13.000  

 kr. årligt i kommunerne, dog 23.000 kr. i magistratskommunerne.
For  

 kommunalbestyrelsesmedlemmer vil summen af det faste vederlag og  

 tillægsvederlaget således blive ca. 30.000 kr. (i magistratskommunerne dog  

 ca. 40.000 kr.).
I amtskommunerne forventes fastsat et tillægsvederlag på 18.000 kr.  

 årligt, dog 13.000 kr. i Bornholms Amtskommune.
For amtsrådsmedlemmer vil det  

 faste vederlag og tillægsvederlaget således i alt udgøre ca. 35.000 kr., dog  

 ca. 30.000 kr. for medlemmerne af Bornholms Amtsråd.
Hertil kommer en pulje til udvalgsvederlag, som den enkelte  

 kommunalbestyrelse kan disponere over.
Kommunalbestyrelsen beslutter selv,  

 hvorledes denne pulje fordeles mellem økonomiudvalg og de stående udvalg.  

 Herved kan der tages hensyn til antal af udvalg i den enkelte kommune,  

 medlemstallet i de enkelte udvalg samt - ikke mindst - opgaverne og  

 arbejdsbyrden i de enkelte udvalg.
Ved en overgang fra diæter til vederlag vil det være rimeligt, at kommunen  

 som udgangspunkt anvender hele udvalgspuljen.
Da der imidlertid ved  

 nedlæggelse af udvalg eller andre ændringer i udvalgsstyret kan ske en  

 ændring i forudsætningerne for udvalgspuljens størrelse, vil det ikke være et  

 krav, at hele puljen skal fordeles.
Det er forudsat, at udvalgspuljens størrelse, der fastsættes af  

 indenrigsministeren, skal afhænge af, om der er tale om en kommune eller en  

 amtskommune.
Endvidere vil der blive taget hensyn til den enkelte  

 kommunes/amtskommunes størrelse.
 På baggrund af de af Indenrigsministeriet foretagne undersøgelser af de  

 diætudbetalinger, der er foretaget i 1988, forventes det, at der vil blive  

 fastsat følgende udvalgspuljer for de enkelte kommuner, angivet som en  

 procent af borgmestervederlaget i kommunerne i samme år:
 For amtskommunerne forventes fordelingen af udvalgspuljer at føre til, at  

 amtskommunerne, bortset fra Bornholms Amtskommune, får en pulje på 165 pct.  

 af amtsborgmestervederlaget.
 Med de anførte procenter er det tillige tilstræbt, at der i videst muligt  

 omfang er omkostningsneutralitet inden for den enkelte kommunestørrelse.  

 Omlægningen fra diæter til vederlag vil derimod ikke nødvendigvis være  

 økonomisk neutral i forhold til den enkelte kommune og i forhold til det  

 enkelte medlem.
Når kommunalbestyrelsen har fordelt udvalgspuljen på de enkelte udvalg,  

 deles det enkelte udvalgs pulje derefter ligeligt mellem udvalgsmedlemmerne.  

 Dog vil en vederlagt udvalgsformand ikke kunne få vederlag for medlemskab af  

 det udvalg, den pågældende er formand for.
Fordelingen af udvalgspuljen skal  

 foretages for mindst eet regnskabsår ad gangen med mulighed for ændringer,  

 hvis kommunens udvalgsstruktur ændres i regnskabsåret.
 Gennemsnitligt vil et medlem fra udvalgspuljen få fra ca. 7.500 kr. i de  

 små kommuner og op til ca. 20.000 kr. i de store kommuner (bortset fra  

 magistratskommunerne). Et medlems samlede vederlæggelse for arbejdet i  

 kommunalbestyrelsen m.v. og udvalgene vil herefter gennemsnitligt i alt  

 udgøre 40-45.000 kr., hvilket svarer til den gennemsnitlige vederlæggelse i  

 dag.
 Vedrørende tilblivelsen af § 16 i den kommunale styrelseslov henvises for  

 så vidt angår den oprindelige affattelse til Folketingstidende 1967/68, 2.  

 samling, 44, 347, 2655 og 3186, og for så vidt angår senere ændringer til  

 Folketingstidende 1969/70, 2358, 3129, 4450 og 4601, Folketingstidende  

 1972/73, 1467, 2458, 5639 og 5672, Folketingstidende 1976/77, 2. samling,  

 287, 1332, 4890, 5157 og 5386, Folketingstidende 1978/79, 5238, 5958, 8246 og  

 8603, Folketingstidende 1980/81, 301, 589, 4237 og 4520 samt  

 Folketingstidende 1988/89, 5030, 6104-6117, 7952-7954 og 8239.
2. Lempeligere regler for kommunalt ansattes medlemskab af udvalg Formålet med forslaget er at modvirke, at kommunalt ansatte ved ændringer  

 i den kommunale udvalgsstruktur i videregående omfang bliver afskåret fra  

 medlemskab af udvalg som følge af reglerne om generel inhabilitet  

 (hvervsuforenelighed). Efter lovforslaget vil de kommunalt ansatte kun blive  

 udelukket fra medlemskab i det omfang, det må anses for nødvendigt for at  

 sikre forvaltningens effektivitet og borgernes tillid til forvaltningen.
 Ved lov nr. 220 af 5. april 1989 om ændring af de kommunale styrelseslove  

 og lov nr. 389 af 7. juni 1989 om ændring af den sociale styrelseslov samt  

 forskellige bestemmelser om det sociale udvalg har kommunerne fået mulighed  

 for frit at indrette kommunens udvalgsstruktur i overensstemmelse med lokale  

 ønsker og behov, idet der herefter generelt er skabt mulighed for at reducere  

 antallet af udvalg til et økonomiudvalg og et stående udvalg (driftsudvalg).
Særligt ophævelsen af kravet om oprettelse af et socialudvalg har givet  

 anledning til, at der i mange kommuner er overvejelser om ændringer i  

 kommunernes udvalgs- og forvaltningsstruktur.
I denne forbindelse har der  

 imidlertid været peget på, at de gældende habilitetsregler vil føre til, at  

 kommunalt ansatte ved sådanne strukturændringer i langt videre omfang bliver  

 afskåret fra at deltage i udvalgsarbejdet, og at dette kan lægge hindringer i  

 vejen for en omstrukturering eller forenkling af udvalgsstrukturen.
 Efter de gældende regler kan en kommunalt ansat ikke være medlem af det  

 stående udvalg, hvis forvaltningsområde omfatter hans tjenstlige virksomhed.  

 Hvis et udvalgs sagsområde udvides eller sammensættes af opgaver fra flere  

 forskellige forvaltningsområder, medfører det, at kommunalt ansatte også  

 afskæres fra at deltage i udvalgsbehandling af sager, der ikke vedrører den  

 del af forvaltningen, som de er ansat i.
I det mest radikale tilfælde, hvor der kun oprettes eet stående udvalg,  

 medfører de gældende habilitetsregler, at næsten ingen kommunalt ansatte kan  

 være medlem af dette udvalg.
Selv om der kun sker mindre ændringer, f.eks. en  

 samling i eet stående udvalg af visse opgaver fra socialforvaltningen og  

 kulturforvaltningen, medfører reglerne det urimelige, at en række ansatte  

 afskæres fra deltagelse i udvalgsarbejdet på områder, som de i deres  

 ansættelsesforhold er helt uden berøring med.
Baggrunden for de generelle habilitetsregler er bl.a., at en person ikke  

 bør være medlem af et udvalg, hvis den pågældende hyppigt vil være afskåret  

 fra at deltage i sagernes behandling på grund af konkret inhabilitet.
I  

 tilfælde, hvor et udvalgs sagsområde omfatter forskellige  

 forvaltningsområder, vil den ansatte ikke så hyppigt være afskåret fra at  

 deltage i de enkelte sager på grund af konkret inhabilitet.
Dette hensyn vil  

 således ikke i sig selv have en sådan styrke, at der er tilstrækkelig grund  

 til helt at afskære den pågældende fra medlemskab af udvalget.
Andre hensyn kan imidlertid begrunde, at en person bør være afskåret fra  

 medlemskab af udvalg.
De gældende habilitetskrav er således i første række  

 begrundet i hensynet til forvaltningens effektivitet og hensynet til  

 borgernes tillid til den kommunale forvaltning.
Den kommunalt ansatte bør  

 ikke samtidig som udvalgsmedlem have tilsyn og kontrol med sin egen  

 tjenstlige virksomhed.
Hvis en ansat over for udvalget er ansvarlig for et  

 forvaltningsområde eller i øvrigt har ledende administrative funktioner inden  

 for udvalgets sagsområder, bør den pågældende ikke tillige som udvalgsmedlem  

 føre tilsyn med opgavevaretagelsen eller tage stilling til egne indstillinger  

 i sagerne.
De gældende inhabilitetsregler rækker videre og udelukker alle, der er  

 ansat inden for udvalgets forvaltningsområde.
Der er tale om vidtgående krav,  

 som imidlertid retsteknisk har den fordel, at afgrænsningen af kredsen af  

 udelukkede kun sjældent giver anledning til tvivlsspørgsmål.
Dette gælder dog  

 kun, når der er en sammenhæng mellem de enkelte udvalg og de enkelte  

 forvaltningsgrene, således som det i det væsentligste hidtil har været  

 tilfældet.
Til hvert stående udvalg har der været en hertil svarende  

 forvaltningsgren.
Med de strukturændringer, som allerede er gennemført i nogle kommuner, og  

 som overvejes i mange kommuner, brydes denne sammenhæng mellem det enkelte  

 udvalg og den enkelte forvaltningsgren.
Dette nødvendiggør ændringer i  

 habilitetsreglerne.
Samtidig kan der være grund til mere generelt at lempe  

 reglerne, idet de vidtgående konsekvenser af de gældende regler kan forekomme  

 mindre rimelige.
 Det forhold, at alle ansatte i den pågældende sektor afskæres fra  

 medlemskab af vedkommende udvalg, uanset hvilke opgaver eller funktioner de  

 pågældende varetager, medfører eksempelvis, at en børnehavepædagog eller  

 -medhjælper er udelukket fra medlemskab af socialudvalget, og at en  

 kontorassistent i teknisk forvaltning er afskåret fra medlemskab af teknisk  

 udvalg.
Med væksten i antallet af kommunalt ansatte og den samtidige vækst i  

 antallet af kommunalt ansatte, der deltager i kommunalpolitisk arbejde,  

 medfører habilitetskravene, at en betydelig befolkningsgruppe afskæres fra  

 politisk indflydelse i de kommunale udvalg.
Hensynet til det politiske  

 mandat, som vælgerne har givet kommunalbestyrelsens medlemmer, taler således  

 også for, at der kun, hvor det er klart påkrævet, gælder generelle  

 begrænsninger af de enkelte medlemmers arbejdsområder.
Reglerne om kommunalt ansattes adgang til medlemskab af stående udvalg  

 blev indsat i den kommunale styrelseslov fra 1968. Før styrelseslovens  

 ikrafttræden den 1. april 1970 var der ikke lovbestemmelser om adgangen for  

 kommunens ansatte til at være medlem af kommunalbestyrelsens udvalg.
I sin  

 praksis antog Indenrigsministeriet imidlertid, at det som et almindeligt  

 princip inden for kommunalforvaltningen måtte gælde, at ingen, der som  

 tjenestemand eller på anden måde var ansat i kommunens tjeneste, på samme tid  

 kunne have sæde i vedkommende udvalg eller anden tilsynsførende myndighed,  

 som han selv direkte var undergivet i tjenstlig henseende, således at han  

 arbejdede under ansvar umiddelbart over for den pågældende tilsynsførende  

 myndighed.
Reglen i styrelsesloven betød således en udvidelse af kredsen af kommunalt  

 ansatte, der var udelukket fra medlemskab af udvalg.
For økonomiudvalget  

 betød det, at alle kommunalt ansatte blev afskåret fra medlemskab af  

 udvalget.
 Senere er inhabilitetsreglerne blevet lempet for så vidt angår  

 økonomiudvalget (lov nr. 277 af 8. juni 1977). Herved indførtes der et  

 »afstandskriterium«, således at kun ansatte, der udfører funktioner  

 »tæt på« økonomiudvalget, er udelukket fra medlemskab af udvalget.  

 Dog er alle ansatte, der varetager økonomiudvalgets lovbestemte sagsområder  

 (kasse- og regnskabsvæsen, personaleforvaltning m.v.), afskåret fra  

 medlemskab af udvalget.
 De regler, der i 1983 blev indsat i styrelsesloven om  

 ægtefælleinhabilitet, er også udtryk for en nuanceret regulering på grundlag  

 af afstandskriteriet (lov nr. 124 af 25. marts 1983).
 Efter lovforslaget indføres der ligeledes et afstandskriterium for så vidt  

 angår kommunalt ansattes medlemskab af stående udvalg, således at den  

 nuværende sektorafgrænsning erstattes af en funktionsbestemt afgrænsning.
 Herudover gælder imidlertid reglerne i forvaltningsloven om konkret  

 inhabilitet (udelukkelse fra deltagelse i enkeltsager), hvorefter ansatte,  

 der har en særlig uvedkommende interesse i en sag, er afskåret fra at deltage  

 i udvalgets (og kommunalbestyrelsens) behandling og afgørelse af sagen.
Ifølge forslaget til ny § 29, stk. 2, begrænses kredsen af udelukkede til  

 ansatte, der over for det stående udvalg er umiddelbart ansvarlige for  

 ledelsen af et forvaltningsområde, og disses stedfortrædere, samt ansatte,  

 der i øvrigt har ledende administrative funktioner inden for et  

 udvalgsområde, der henhører under udvalget.
Om den nærmere afgrænsning af  

 personkredsen henvises til bemærkningerne til bestemmelsen.
 For så vidt angår kommunalt ansattes medlemskab af økonomiudvalget  

 foreslås alene en ændring, der præciserer den gældende tekst, jf.  

 bemærkningerne til forslaget til § 29, stk. 3.
 De foreslåede lempelser af habilitetsreglerne bør endvidere føre til, at  

 der også for kommunalt ansattes ægtefæller (faste samlevere) sker lempelser i  

 adgangen til medlemskab af stående udvalg, jf. bemærkningerne til forslaget  

 til ny § 29, stk. 4.
For så vidt angår tilblivelsen af lovens § 29, stk. 2, i den oprindelige  

 affattelse henvises til Folketingstidende 1967/68, 2. samling, B 279 og 289  

 f.
Vedrørende ændringen af lovens § 29, stk. 2, og forslaget om at indsætte  

 et nyt stk. 3 om økonomiudvalget henvises til Folketingstidende 1976/77, 2.  

 samling, 287, 1332 ff., 4890 ff., 5157 ff. og 5386. Vedrørende ændringen af  

 lovens § 29 ved tilføjelse af et nyt stk. 4 om ægtefælleinhabilitet henvises  

 til Folketingstidende 1982/83, 2070 f., 2769 ff. og 7454 ff.
3. Lovforslagets økonomiske og administrative konsekvenser Lovforslaget vil ikke medføre nogen økonomiske eller administrative  

 konsekvenser for staten.
 For kommunerne vil en indførelse af en fast vederlagsordning for  

 kommunalbestyrelsens medlemmer medføre administrative lettelser, idet der  

 ikke længere skal føres regnskab med de enkelte medlemmers mødedeltagelse og  

 varigheden af møderne.
For kommunerne forventes en indførelse af en fast vederlagsordning ikke at  

 have økonomiske konsekvenser.
Det er som angivet i de almindelige  

 bemærkninger tilstræbt, at en overgang fra diæter til fast vederlag vil være  

 omkostningsneutral set for kommunerne under eet.
Det diætbeløb, der efter  

 kommunernes regnskab for 1988 er udbetalt til kommunalbestyrelsesmedlemmer  

 (116,6 mio. kr.), vil blive konverteret til vederlag.
Da det er anset for  

 rimeligt, at vederlagsordningen indføres som en valgfri ordning, kan der dog  

 opstå mer- eller mindreudgifter afhængigt af, hvilke og hvor mange kommuner  

 der vælger en overgang til en vederlagsordning.
Eventuelle merudgifter  

 opvejes imidlertid af besparelser som følge af de administrative lettelser  

 ved en vederlagsordning.
 4. Hørte myndigheder m.fl.
Lovforslaget er forelagt Kommunernes Landsforening og Amtsrådsforeningen i  

 Danmark samt Københavns og Frederiksberg Kommuner.
Endvidere er forslaget  

 forelagt Justitsministeriet, Finansministeriet (Budgetdepartementet og  

 Administrations- og Personaledepartementet), Arbejdsministeriet og  

 Undervisnings- og Forskningsministeriet.
Bemærkninger til forslagets enkelte bestemmelser Til § 1 Til nr. 1 Om baggrunden for forslaget henvises til de almindelige bemærkninger.
 Efter den foreslåede bestemmelse skal kommunalbestyrelsens medlemmer  

 vederlægges enten efter reglerne i § 16 (diætordningen) eller efter reglerne  

 i § 16 a (vederlagsordningen). Der skal gælde samme vederlæggelsesform for  

 samtlige medlemmer i kommunalbestyrelsen.
Fra en valgperiodes begyndelse gælder den vederlæggelsesform (§ 16 eller §  

 16 a), der har været gældende for den hidtidige kommunalbestyrelse.
Den nye  

 kommunalbestyrelse kan imidlertid på det konstituerende møde eller på ethvert  

 senere tidspunkt i valgperiodens løb træffe beslutning om at ændre  

 vederlæggelsesformen.
En beslutning herom har virkning fra udgangen af den  

 måned, hvori beslutningen træffes, og gælder, indtil en ny kommunalbestyrelse  

 måtte beslutte at ændre vederlæggelsesformen.
Ved de foreslåede reglers ikrafttræden er alle kommunalbestyrelser  

 omfattet af den gældende diætordning.
De nyvalgte kommunalbestyrelser må  

 derfor, hvis de ønsker vederlagsordningen, træffe beslutning herom.
En sådan  

 beslutning, som kan træffes når som helst i funktionsperioden, vil herefter  

 være gældende for (den resterende del af) kommunalbestyrelsens  

 funktionsperiode og indtil en ny kommunalbestyrelse måtte beslutte, at  

 medlemmerne i stedet for skal vederlægges med diæter efter § 16.
Til nr. 2 Denne paragraf indeholder en udtømmende regulering af  

 kommunalbestyrelsesmedlemmers vederlæggelse i tilfælde, hvor  

 kommunalbestyrelsen har valgt en vederlagsordning for medlemmerne.
 Efter stk. 1 skal der ydes et fast vederlag til alle  

 kommunalbestyrelsens medlemmer bortset fra kommunalbestyrelsens formand og de  

 i § 64, stk. 2, nævnte magistratsmedlemmer, jf. stk. 5. Denne bestemmelse og  

 bestemmelsen om, at et medlem kan vælge i stedet for det faste vederlag at  

 modtage erstatning for dokumenteret tabt arbejdsfortjeneste, svarer til de  

 gældende bestemmelser i § 16, stk. 1.
 Stk. 2 indeholder hjemmel til at yde kommunalbestyrelsens medlemmer et  

 tillægsvederlag, som træder i stedet for de diæter, der efter § 16 ydes for  

 deltagelse i kommunalbestyrelsens møder og varetagelsen af kommunale hverv  

 samt deltagelse i kurser m.v.
 Tilsvarende træder udvalgsvederlaget i stedet for de diæter, der ydes for  

 deltagelse i møder i økonomiudvalget og stående udvalg.
Mens det faste vederlag og tillægsvederlaget skal ydes til alle  

 kommunalbestyrelsesmedlemmer, bortset fra kommunalbestyrelsens formand og de  

 i § 64, stk. 2, nævnte magistratsmedlemmer, er det kommunalbestyrelsen, der  

 beslutter, om - og i givet fald med hvilken størrelse - der skal ydes  

 udvalgsvederlag til medlemmerne af økonomiudvalget og stående udvalg.  

 Kommunalbestyrelsen har ikke pligt til, at fordele hele udvalgspuljen mellem  

 kommunalbestyrelsens udvalg.
Det er forudsat, jf. de almindelige  

 bemærkninger, at der ved fordelingen tages hensyn til antallet af udvalg,  

 medlemstallet i de enkelte udvalg samt opgaverne og arbejdsbyrden i  

 udvalgene.
 En vederlagt udvalgsformand kan ikke modtage vederlag for medlemskab af  

 det udvalg, som han er formand for, jf. stk. 4. Det udvalgsvederlag, der er  

 fastsat af kommunalbestyrelsen for det pågældende udvalg, fordeles ligeligt  

 mellem samtlige udvalgsmedlemmer.
Der er i stk. 2 hjemmel til, at indenrigsministeren kan fastsætte regler  

 om, at kommunalbestyrelsen kan yde udvalgsvederlag til medlemmerne af andre  

 udvalg end økonomiudvalg og stående udvalg.
Denne hjemmel vil umiddelbart  

 blive udnyttet til at fastsætte, at der kan ydes vederlag til medlemmerne af  

 udvalget efter den sociale styrelseslov § 3, der varetager opgaverne efter  

 bistandslovens afsnit VIII (Hjælpeforanstaltninger uden samtykke).
 Ligesom indenrigsministeren i henhold til § 16, stk. 5, i styrelsesloven  

 fastsætter størrelsen af diæterne, er der hjemmel til, at indenrigsministeren  

 fastsætter regler om tillægsvederlag og udvalgsvederlag, jf. de almindelige  

 bemærkninger herom.
 Efter stk. 3 kan erstatning for tabt arbejdsfortjeneste modtages  

 ved siden af tillægsvederlag og udvalgsvederlag, men ikke samtidig med  

 modtagelse af det faste vederlag.
Efter de gældende regler er retten til at kræve erstatning for tabt  

 arbejdsfortjeneste betinget af, at der udbetales diæter.
Der skal således  

 være tale om et møde eller et kursus.
For alle møder i kommunalbestyrelsen og  

 i udvalg, der er nedsat af kommunalbestyrelsen blandt dens medlemmer, skal  

 der udbetales diæter, jf. styrelseslovens § 16, stk. 2. For møder i  

 forbindelse med andre kommunale hverv og kurser udbetales kun diæter, hvis  

 kommunalbestyrelsen har truffet beslutning herom, eller kursusdeltagelsen er  

 betalt af kommunen, jf. § 16, stk. 3. Når diæter afløses af vederlag, kan  

 retten til tabt arbejdsfortjeneste alene knyttes til mødedeltagelsen og den  

 kommunalt betalte kursusdeltagelse.
 Bortset herfra svarer de foreslåede regler om tabt arbejdsfortjeneste til  

 de i dag gældende regler, som fortsat vil være gældende i de kommuner, der  

 ikke vælger en vederlagsordning.
 Stk. 4 svarer i det væsentlige til bestemmelsen i § 16, stk. 7, som blev  

 indsat ved lov nr. 220 af 5. april 1989 om ændring af de kommunale  

 styrelseslove.
Det er dog fastsat, at vederlaget til en udvalgsformand ikke kan  

 fastsættes til et mindre beløb end det udvalgsvederlag, der ydes for  

 medlemskab af det pågældende udvalg.
Hvis formandsvederlaget efter de herom  

 gældende regler undtagelsesvist ikke kan fastsættes til et så højt vederlag  

 som fastsat for de menige udvalgsmedlemmer, har formanden således krav på  

 udvalgsvederlag.
 Stk. 5 svarer til bestemmelsen i § 16, stk. 1, 1. pkt., og § 16, stk. 4.
 Efter stk. 6 skal der ydes diæter og tabt arbejdsfortjeneste til  

 stedfortrædere, der indkaldes til at deltage i enkelte møder i  

 kommunalbestyrelsen i tilfælde, hvor et medlem er inhabilt, jf. § 14, stk. 3,  

 og hvor et medlem er forhindret i at deltage i det konstituerende møde eller  

 i det møde, hvor forslaget til årsbudget og flerårige budgetoverslag  

 undergives 2. behandling, jf. § 15, stk. 1.
 Den foreslåede vederlæggelse af stedfortrædere i de nævnte tilfælde svarer  

 til, hvad der antages at gælde efter reglerne i § 16. I kommuner, hvor  

 kommunalbestyrelsesmedlemmerne vederlægges efter § 16 a, gælder  

 vederlagsordningen også for stedfortrædere, bortset fra de nævnte særlige  

 tilfælde, hvor der alene udbetales diæter og erstatning for tabt  

 arbejdsfortjeneste.
 Stk. 7 svarer til den gældende bestemmelse i § 16, stk. 5, sidste pkt.
 Stk. 8 svarer til den gældende bestemmelse i § 16, stk. 8.
Til nr. 3 Om baggrunden for forslaget henvises til de almindelige bemærkninger.
 Formålet med de foreslåede bestemmelser er at opnå, at kommunalt ansatte  

 alene afskæres fra medlemskab af et stående udvalg i de tilfælde, hvor de  

 pågældendes opgaver og funktioner gør det påkrævet for at sikre  

 forvaltningens effektivitet og borgernes tillid til den kommunale  

 forvaltning.
Efter bestemmelsen i litra a vil ansatte, der over for et udvalg er  

 umiddelbart ansvarlige for ledelsen af et forvaltningsområde, være afskåret  

 fra medlemskab af udvalget.
Herudover omfatter bestemmelsen også ansatte, der  

 - efter organisations- og kompetencefordelingsplaner, stillingsbeskrivelser  

 m.v. - er stedfortrædere for de pågældende tjenestegrenschefer inden for de  

 sagsområder, der henhører under udvalget.
Efter bestemmelsen i litra b er ansatte, der i øvrigt har ledende  

 administrative funktioner inden for udvalgets sagsområder, afskåret fra  

 medlemskab af udvalget.
Afgrænsningen af, hvilke kommunalt ansatte der er  

 udelukket efter denne bestemmelse, må bero på en konkret vurdering af  

 indholdet af de funktioner, der er tillagt de pågældende.
Da den enkelte kommunalbestyrelse selv bestemmer, hvordan dens  

 administration skal indrettes, herunder hvilke funktioner og  

 stillingsbetegnelser dens ansatte skal have, kan man ved afgrænsningen ikke  

 alene lægge vægt på stillingsbetegnelsen.
Man må lægge vægt på de beføjelser,  

 der i henhold til organisations- og kompetencefordelingsplaner,  

 stillingsbeskrivelser m.v. er tillagt den pågældende.
Det afgørende vil være,  

 om den ansatte har et dagligt ledelsesansvar og selvstændigt leder et  

 personale.
Stillingens lønmæssige placering vil tillige kunne være et  

 vejledende moment.
 I forhold til de gældende regler betyder den foreslåede ændring, at  

 institutionspersonale, bortset fra lederen af institutionen og andre med  

 ledende administrative funktioner, f.eks. administrerende overlæger på  

 sygehuse, ikke længere vil være afskåret fra medlemskab af det udvalg, som  

 institutionen henhører under.
 Som eksempler på ansatte i (central)forvaltningen, der udelukkes fra  

 medlemskab af vedkommende udvalg efter bestemmelsen i litra b, kan nævnes  

 sekretariatsledere, afdelingsledere, kontorchefer, ledende  

 hjemmesygeplejersker og andre med selvstændigt personaleansvar.
Til nr. 4 For så vidt angår økonomiudvalget er der i § 29, stk. 3, fastsat særlige  

 regler om kommunalt ansattes medlemskab af dette udvalg, der har tilsynet med  

 de finansielle og forvaltningsmæssige forhold inden for samtlige kommunens  

 administrationsområder.
Efter § 29, stk. 3, litra a, kan ansatte i den del af  

 kommunens forvaltning, som varetager administrationen af de sagsområder, der  

 i medfør af § 18 og kapitel V er henlagt under økonomiudvalget, ikke være  

 medlemmer af økonomiudvalget.
Ved lov nr. 220 af 5. april 1989 om ændring af de kommunale styrelseslove  

 er § 18 blevet ændret, således at økonomiudvalget kan forestå alle kommunens  

 planlægningsopgaver, herunder de kommunale sektorplaner.
Da  

 habilitetsbestemmelsen i § 29, stk. 3, litra a, herved kan få konsekvenser,  

 der forekommer mindre rimelige, foreslås det, at det præciseres, at  

 bestemmelsen i litra a kun omfatter ansatte, der varetager økonomi- og  

 personalefunktioner.
Herved sker der en udvidelse af anvendelsesområdet for  

 bestemmelsen i litra b, der udelukker ansatte med ledende funktioner inden  

 for andre af økonomiudvalgets forvaltningsområder.
I det omfang  

 økonomiudvalget forestår kommunens planlægning - ud over de økonomiske  

 planlægningsfunktioner - vil ansatte, der er umiddelbart ansvarlige for eller  

 i øvrigt har ledende administrative funktioner inden for disse områder, være  

 udelukket fra medlemskab af økonomiudvalget efter bestemmelsen i § 29, stk.  

 3, litra b.
Til nr. 5 Reglerne om ægtefælleinhabilitet foreslås lempet for så vidt angår  

 adgangen til medlemskab af stående udvalg.
Efter de gældende regler i § 29,  

 stk. 4, litra a, kan den kommunalt ansattes ægtefælle (eller faste samlever)  

 ikke være medlem af det stående udvalg, hvis forvaltningsområde omfatter den  

 ansattes tjenstlige virksomhed, hvis den ansatte er umiddelbart ansvarlig for  

 ledelsen af udvalgets forvaltningsområde eller i øvrigt har ledende  

 administrative funktioner inden for forvaltningsområdet.
Som følge af de foreslåede lempelser i de kommunalt ansattes adgang til  

 medlemskab af stående udvalg foreslås det, at den ansattes ægtefælle kun er  

 afskåret fra medlemskab af et stående udvalg, hvis den ansatte over for  

 udvalget er umiddelbart ansvarlig for ledelsen af et forvaltningsområde eller  

 er stedfortræder for lederen. Ægtefællen vil herefter kun være udelukket fra  

 medlemskab af et stående udvalg, hvis den ansatte også selv efter den  

 foreslåede bestemmelse i § 29, stk. 2, litra a, vil være afskåret fra  

 medlemskab af det pågældende udvalg.
Om den nærmere afgrænsning henvises  

 derfor til bemærkningerne ovenfor til nr. 3.
Til § 2 Den umiddelbare forvaltning af de kommunale anliggender, som i de  

 udvalgsstyrede kommuner varetages af de stående udvalg, varetages i  

 Københavns Kommune af magistratens medlemmer.
Borgerrepræsentationens faste  

 udvalg har således ikke samme funktioner som de stående udvalg.
De faste  

 udvalgs hovedfunktion er at behandle de sager, der henvises til dem af  

 borgerrepræsentationen, og at afgive skriftlig indstilling herom til  

 borgerrepræsentationens beslutning.
Udvalgene har således alene rådgivende  

 funktioner og udøver ikke noget direkte tilsyn med den kommunale forvaltning.
Efter den gældende bestemmelse i § 24, stk. 2, kan en kommunalt ansat ikke  

 være medlem af et udvalg m.v., hvori spørgsmål vedrørende hans tjenstlige  

 forhold kan komme til behandling.
Rækkevidden af denne bestemmelse har - ikke  

 mindst på baggrund af de faste udvalgs funktioner - i praksis givet anledning  

 til tvivl.
Det foreslås derfor, at inhabilitetsbestemmelsen ændres, således at alene  

 kommunalt ansatte, der over for en borgmester er umiddelbart ansvarlige for  

 ledelsen af et forvaltningsområde, afskæres fra medlemskab af et udvalg, hvis  

 sagsområde omfatter det pågældende forvaltningsområde.
Herved opnås, at en  

 person som ansat ikke kan være ansvarlig for indstillingerne i de sager, som  

 behandles af udvalget, og samtidig som udvalgsmedlem deltage i behandlingen  

 af sagerne.
Til § 3 Det vil være ønskeligt, at de foreslåede lempelser i reglerne om kommunalt  

 ansattes adgang til medlemskab af udvalg kan være ikrafttrådt, når de  

 nyvalgte kommunalbestyrelser efter kommunalvalget den 21. november 1989  

 afholder deres konstituerende møde i tidsrummet 1.-15. december.
 Ligeledes bør kommunalbestyrelserne på det konstituerende møde have  

 mulighed for at beslutte, at kommunalbestyrelsens medlemmer fra den ny  

 valgperiodes begyndelse skal vederlægges efter reglerne i § 16 a.
 Det foreslås derfor, at loven træder i kraft dagen efter bekendtgørelsen i  

 Lovtidende.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommunernes styrelse, jf. lovbekendtgørelse nr. 539 af 3. august  

 1989, foretages følgende ændringer:
 1. Efter § 15 indsættes:
» § 15 a.
Kommunalbestyrelsens medlemmer skal vederlægges  

 enten efter reglerne i § 16 eller efter reglerne i § 16 a.
En nyvalgt  

 kommunalbestyrelse vederlægges efter samme regler som den hidtidige  

 kommunalbestyrelse, medmindre kommunalbestyrelsen på det konstituerende møde  

 eller senere i funktionsperioden træffer beslutning om ændret vederlæggelse.  

 Kommunalbestyrelsens beslutning herom har virkning fra udgangen af den måned,  

 hvor beslutningen er truffet, og kan ikke ændres senere i  

 kommunalbestyrelsens funktionsperiode.«.
§ 16. Der ydes et fast vederlag til kommunalbestyrelsens medlemmer,  

 bortset fra kommunalbestyrelsens formand og de i § 64, stk. 2, nævnte  

 magistratsmedlemmer.
Ethvert medlem er forpligtet til at modtage vederlaget.  

 Et medlem kan vælge i stedet at modtage erstatning for dokumenteret tabt  

 arbejdsfortjenste, jf. stk. 6, dog således at valget foretages med virkning  

 for eet regnskabsår ad gangen.
De nærmere regler om ydelse af vederlag og  

 erstatning fastsættes af indenrigsministeren.
 Stk. 2. For deltagelse i møder i kommunalbestyrelsen og i udvalg, der er  

 nedsat af kommunalbestyrelsen blandt dens medlemmer, ydes der medlemmerne  

 diæter.
Stk. 3. Der kan endvidere ydes diæter for andre kommunale hverv, der  

 udføres efter valg af kommunalbestyrelsen eller kommunens beboere, samt for  

 deltagelse i kurser m.v., der må anses af betydning for udøvelsen af hvervet,  

 herunder af hvervet som kommunalbestyrelsesmedlem.
Dersom udgifterne til  

 deltagelse i kurser m.v. afholdes af kommunen, ydes der dog altid diæter.
 Stk. 4. Er der tillagt nogen særligt honorar eller vederlag, bortset fra  

 ydelser efter stk. 1, for bestridelse af et kommunalt hverv, kan der dog ikke  

 ydes den pågældende diæter for møder m.v. i forbindelse med hvervets  

 varetagelse.
Stk. 5. Indenrigsministeren fastsætter størrelsen af diæterne.
Disse  

 fastsættes til et bestemt beløb pr. dag, og således at der for dage, hvor  

 varetagelsen af hvervet beslaglægger mere end 4 timer, ydes det dobbelte  

 beløb.
Ved beregningen af den tid, varetagelsen af hvervet beslaglægger,  

 medtages også den tid, der er fornøden til rejse til og fra det sted, hvor  

 hvervet udføres, medmindre hele rejsen foregår inden for samme primærkommunes  

 grænser.
Ethvert medlem af kommunalbestyrelsen er forpligtet til at modtage  

 de diætbeløb, der tilkommer den pågældende efter foranstående regler.
 Stk. 6. Hvor et medlem dokumenterer mistet arbejdsfortjenste, ydes der ud  

 over det i henhold til stk. 5 fastsatte diætbeløb erstatning herfor, såfremt  

 medlemmet ikke modtager vederlag i henhold til stk. 1. Erstatningen kan pr.  

 dag dog højst udgøre det tredobbelte af det diætbeløb, der af  

 indenrigsministeren er fastsat for møder af ikke over 4 timers varighed.
 Stk. 7. Indenrigsministeren fastsætter regler om ydelse af vederlag til  

 formændene for de af kommunalbestyrelsen nedsatte udvalg samt regler om  

 ydelse af vederlag til et medlem, der fungerer som udvalgsformand på grund af  

 formandens sygdom, ferie eller fravær af anden årsag.
 Stk. 8. Kommunalbestyrelsen kan yde befordringsgodtgørelse samt  

 godtgørelse for fraværelse fra hjemstedet i forbindelse med varetagelsen af  

 kommunale hverv.
 2. Efter § 16 indsættes:
» § 16 a.
Der ydes et fast vederlag til kommunalbestyrelsens  

 medlemmer.
Et medlem kan vælge i stedet at modtage erstatning for  

 dokumenteret tabt arbejdsfortjeneste, jf. stk. 3, dog således at valget  

 foretages med virkning for eet regnskabsår ad gangen.
De nærmere regler om  

 vederlaget og erstatningen fastsættes af indenrigsministeren.
Stk. 2. Der ydes et tillægsvederlag til kommunalbestyrelsens medlemmer for  

 deltagelse i kommunalbestyrelsens møder og varetagelse af kommunale hverv,  

 der udføres efter valg af kommunalbestyrelsen, samt for deltagelse i kurser  

 m.v.
For medlemskab af økonomiudvalg og stående udvalg modtager  

 kommunalbestyrelsesmedlemmer endvidere udvalgsvederlag.
De nærmere regler om  

 vederlagene fastsættes af indenrigsministeren, som tillige kan fastsætte  

 regler om, at kommunalbestyrelsen kan yde vederlag for medlemskab af andre  

 udvalg, der er nedsat af kommunalbestyrelsen.
Stk. 3. Hvor et medlem dokumenterer tabt arbejdsfortjeneste, ydes der ud  

 over de i stk. 2 nævnte vederlag erstatning herfor, såfremt medlemmet ikke  

 modtager det faste vederlag i henhold til stk. 1. Erstatning ydes for  

 deltagelse i møder i kommunalbestyrelsen og dennes udvalg, for deltagelse i  

 møder i forbindelse med kommunale hverv, der udføres efter valg af  

 kommunalbestyrelsen, samt for deltagelse i kurser m.v., dersom udgifterne  

 afholdes af kommunen.
Erstatningen kan pr. dag dog højst udgøre det  

 tredobbelte af det diætbeløb, som af indenrigsministeren er fastsat for møder  

 af ikke over 4 timers varighed, jf. § 16, stk. 5.
Stk. 4. Til formændene for udvalg, der er nedsat af kommunalbestyrelsen,  

 kan der ydes et vederlag, hvis størrelse fastsættes i styrelsesvedtægten.  

 Hvis der ydes et formandsvederlag, kan dette ikke udgøre et beløb, der er  

 mindre end vederlaget for medlemskab af det pågældende udvalg, jf. stk. 2, 2.  

 pkt.
En vederlagt udvalgsformand kan ikke modtage vederlag for medlemskab af  

 det pågældende udvalg.
Indenrigsministeren fastsætter nærmere regler om  

 ydelse af vederlag til udvalgsformænd samt regler om ydelse af vederlag til  

 et medlem, der fungerer som udvalgsformand på grund af formandens sygdom,  

 ferie eller fravær af anden årsag.
 Stk. 5. Kommunalbestyrelsens formand og de i § 64, stk. 2, nævnte  

 magistratsmedlemmer kan ikke modtage vederlag eller erstatning for tabt  

 arbejdsfortjeneste efter stk. 1-4.
 Stk. 6. Til stedfortrædere, der indkaldes til at deltage i enkelte møder i  

 kommunalbestyrelsen, jf. § 14, stk. 3, og § 15, stk. 1, ydes diæter og  

 erstatning for dokumenteret tabt arbejdsfortjeneste efter reglerne i § 16,  

 stk. 2, 5 og 6.
 Stk. 7. Ethvert medlem er forpligtet til at modtage de ydelser, der  

 tilkommer den pågældende efter reglerne i stk. 1-6.
 Stk. 8. Kommunalbestyrelsen kan yde befordringsgodtgørelse samt  

 godtgørelse for fraværelse fra hjemstedet i forbindelse med varetagelsen af  

 kommunale hverv.«.
 3. § 29, stk. 2, affattes således:
»Stk. 2. Medlemskab af et stående udvalg er udelukket for a) ansatte, der over for udvalget er umiddelbart ansvarlige for ledelsen  

 af et forvaltningsområde, og disses stedfortrædere, og b) ansatte, der i øvrigt har ledende administrative funktioner inden for  

 et forvaltningsområde, der henhører under udvalget.«.
 § 29.
 Stk. 2. Ingen, der er ansat af kommunalbestyrelsen, kan være medlem af det  

 stående udvalg, hvis forvaltningsområde omfatter hans tjenstlige virksomhed.
 4. I § 29, stk. 3, litra a, ændres »§ 18« til: »§  

 18, stk. 3,».
 § 29.
Stk. 3. Medlemskab af økonomiudvalget er udelukket for a) ansatte i den del af den kommunale forvaltning, som varetager  

 administrationen af de sagområder, der i medfør af § 18 og kapitel V er  

 henlagt under økonomiudvalget.
b) ansatte, der er umiddelbart ansvarlige for eller i øvrigt har ledende  

 administrative funktioner inden for andre forvaltningsområder, som forestås  

 af økonomiudvalget, og c) ansatte, der er umiddelbart ansvarlige for ledelsen af et under et  

 stående udvalg hørende forvaltningsområde.
 5. § 29, stk. 4, litra a, affattes således:
 »a) et stående udvalg, hvis den ansatte i medfør af stk. 2, litra a,  

 er udelukket fra medlemskab af udvalget,».
 § 29.
Stk. 4. Ingen, der lever i ægteskab eller i et forhold, der kan  

 sidestilles med ægteskab, med en person, der er ansat af kommunalbestyrelsen,  

 kan være medlem af a) det stående udvalg, hvis forvaltningsområder omfatter den ansattes  

 tjenestlige virksomhed, hvis den ansatte er umiddelbart ansvarlig for  

 ledelsen af udvalgets forvaltningsområde eller i øvrigt har ledende  

 administrative funktioner inden for forvaltningsområdet.
 b) økonomiudvalget, hvis den ansatte er umiddelbart ansvarlig for eller i  

 øvrigt har ledende administrative funktioner inden for økonomiudvalgets  

 forvaltningsområde eller er umiddelbart ansvarlig for ledelsen af et under et  

 stående udvalg hørende forvaltningsområde.
 c) magistraten, jf. § 64, hvis den ansatte er umiddelbart ansvarlig for  

 eller i øvrigt har ledende administrative funktioner inden for  

 forvaltningsområdet i den magistratsafdeling, der forestås af den pågældende,  

 eller er umiddelbaret ansvarlig for ledelsen af et under en af de andre  

 magistratsafdelinger hørende forvaltningsområde.
§ 2 I lov om Københavns Kommunes styrelse, jf. lovbekendtgørelse nr. 538 af 3.  

 august 1989, affattes § 24, stk. 2, således:
 »Stk. 2. Kommunalt ansatte, der er umiddelbart ansvarlige for  

 ledelsen af et forvaltningsområde i en magistratsafdeling, kan ikke være  

 medlem af et udvalg,hvis sagsområde omfatter det pågældende  

 forvaltningsområde.«.
 § 24.
 Stk. 2. Ingen, der er ansat i kommunens tjeneste, kan samtidig være medlem  

 af et udvalg, en kommission, en bestyrelse, en institution eller lignende,  

 hvori spørgsmål vedrørende hans tjenstlige forhold kan komme til behandling.
Efter 2. behandling den 23. nobember 1989 § 1 I lov om kommunernes styrelse, jf. lovbekendtgørelse nr. 539 af 3. august  

 1989, foretages følgende ændringer:
 1. Efter § 15 indsættes:
»§ 15 a.
Kommunalbestyrelsens medlemmer skal vederlægges enten efter  

 reglerne i § 16 eller efter reglerne i § 16 a.
En nyvalgt kommunalbestyrelse  

 vederlægges efter samme regler som den hidtidige kommunalbestyrelse,  

 medmindre kommunalbestyrelsen på det konstituerende møde eller senere i  

 funktionsperioden træffer beslutning om ændret vederlæggelse.  

 Kommunalbestyrelsens beslutning herom skal træffes forud for et regnskabsår  

 og er bindende for hele regnskabsåret.« 2. Efter § 16 indsættes:
»§ 16 a.
Der ydes et fast vederlag til kommunalbestyrelsens  

 medlemmer.
Et medlem kan vælge i stedet at modtage erstatning for  

 dokumenteret tabt arbejdsfortjeneste, jf. stk. 3, dog således at valget  

 foretages med virkning for eet regnskabsår ad gangen.
De nærmere regler om  

 vederlaget og erstatningen fastsættes af indenrigsministeren.
Stk. 2. Der ydes et tillægsvederlag til kommunalbestyrelsens medlemmer for  

 deltagelse i kommunalbestyrelsens møder og varetagelse af kommunale hverv,  

 der udføres efter valg af kommunalbestyrelsen, samt for deltagelse i kurser  

 m.v.
For medlemskab af økonomiudvalg og stående udvalg modtager  

 kommunalbestyrelsesmedlemmer endvidere udvalgsvederlag.
De nærmere regler om  

 vederlagene fastsættes af indenrigsministeren, som tillige kan fastsætte  

 regler om, at kommunalbestyrelsen kan yde vederlag for medlemskab af andre  

 udvalg, der er nedsat af kommunalbestyrelsen.
Stk. 3. Hvor et medlem dokumenterer tabt arbejdsfortjeneste, ydes der ud  

 over de i stk. 2 nævnte vederlag erstatning herfor, såfremt medlemmet ikke  

 modtager det faste vederlag i henhold til stk. 1. Erstatning ydes for  

 deltagelse i møder i kommunalbestyrelsen og dennes udvalg, for deltagelse i  

 møder i forbindelse med kommunale hverv, der udføres efter valg af  

 kommunalbestyrelsen, samt for deltagelse i kurser m.v., dersom udgifterne  

 afholdes af kommunen.
Erstatningen kan pr. dag dog højst udgøre det  

 tredobbelte af det diætbeløb, som af indenrigsministeren er fastsat for møder  

 af ikke over 4 timers varighed, jf. § 16, stk. 5.
Stk. 4. Til formændene for udvalg, der er nedsat af kommunalbestyrelsen,  

 kan der ydes et vederlag, hvis størrelse fastsættes i styrelsesvedtægten.  

 Hvis der ydes et formandsvederlag, kan dette ikke udgøre et beløb, der er  

 mindre end vederlaget for medlemskab af det pågældende udvalg, jf. stk. 2, 2.  

 pkt.
En vederlagt udvalgsformand kan ikke modtage vederlag for medlemskab af  

 det pågældende udvalg.
Indenrigsministeren fastsætter nærmere regler om  

 ydelse af vederlag til udvalgsformænd samt regler om ydelse af vederlag til  

 et medlem, der fungerer som udvalgsformand på grund af formandens sygdom,  

 ferie eller fravær af anden årsag.
 Stk. 5. Kommunalbestyrelsens formand og de i § 64, stk. 2, nævnte  

 magistratsmedlemmer kan ikke modtage vederlag eller erstatning for tabt  

 arbejdsfortjeneste efter stk. 1-4.
 Stk. 6. Til stedfortrædere, der indkaldes til at deltage i enkelte møder i  

 kommunalbestyrelsen, jf. § 14, stk. 3, og § 15, stk. 1, ydes diæter og  

 erstatning for dokumenteret tabt arbejdsfortjeneste efter reglerne i § 16,  

 stk. 2, 5 og 6.
 Stk. 7. Ethvert medlem er forpligtet til at modtage de ydelser, der  

 tilkommer den pågældende efter reglerne i stk. 1-6.
Stk. 8. Kommunalbestyrelsen kan yde befordringsgodtgørelse samt  

 godtgørelse for fraværelse fra hjemstedet i forbindelse med varetagelsen af  

 kommunale hverv.« 3. § 29, stk. 2, affattes således:
»Stk. 2. medlemskab af et stående udvalg er udelukket for a) ansatte, der over for udvalget er umiddelbart ansvarlige for ledelsen  

 af et forvaltningsområde, og disses stedfortrædere og b) ansatte, der i øvrigt har ledende administrative funktioner inden for  

 et forvaltningsområde, der henhører under udvalget.« 4. I § 29, stk. 3, litra a, ændres »§ 18« til: »§  

 18, stk. 3,».
 5. § 29, stk. 4, litra a, affattes således:
 »a) et stående udvalg, hvis den ansatte i medfør af stk. 2, litra a,  

 er udelukket fra medlemskab af udvalget,».
§ 2 I lov om Københavns Kommunes styrelse, jf. lovbekendtgørelse nr. 538 af 3.  

 august 1989, affattes § 24, stk. 2, således:
»Stk. 2. Kommunalt ansatte, der er umiddelbart ansvarlige for  

 ledelsen af et forvaltningsområde i en magistratsafdeling, kan ikke være  

 medlem af et udvalg, hvis sagsområde omfatter det pågældende  

 forvaltningsområde.« § 3 Loven træder i kraft dagen efter bekendtgørelsen i Lovtidende.
