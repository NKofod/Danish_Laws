 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Indenrigsministeren har den 11. december 1986  

 godkendt frikommuneregulativ nr. 4 for Ballerup kommune om gennemførelse af  

 tandpleje for ældre m.fl., jfr. § 18 i lov om frikommuner.
 § 2.  Det i § 1 nævnte frikommuneregulativ indebærer,  

 at Ballerup kommune - uanset bestemmelserne i § 8 i lovbekendtgørelse nr. 490  

 af 21. juli 1986 om offentlig sygesikring - kan varetage tandplejen for  

 borgere, som i dag mod hel eller delvis betaling modtager tandplejeydelser i  

 privat praksis.
 Stk. 2.  For ydelser, som er omfattet af regulativet,  

 får kommunen samtidig mulighed for at oppebære de tilskud, som ydes efter lov  

 om offentlig sygesikring.
 § 3.  Frikommuneregulativet træder i kraft den 1.  

 januar 1987. Frikommuneregulativet gælder til og med den 31. december 1989.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordner, jfr. lov om kommunernes  

 styrelse § 8, stk. 4.
