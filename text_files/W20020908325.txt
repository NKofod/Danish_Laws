Pressenævnet fandt udfra sagens oplysninger at kunne  

 lægge til grund, at journalisten inden interviewet med klager  

 præsenterede sig som journalist og bad om dennes bemærkninger til  

 brug for et radioindslag.
Nævnet bemærkede endvidere, at klager  

 ikke havde bestridt, at der ikke af klager forud for interviewet blev stillet  

 betingelser i relation til gennemførelsen og anvendelsen af dette.  

 Nævnet fandt på denne baggrund, at Danmarks Radio ved at  

 oplæse klagers bemærkninger ikke har handlet i strid med god  

 presseskik.
Kendelse fra Pressenævnet i sag nr.  

 2/2002 Connex Transport Danmark A/S har klaget til  

 Pressenævnet over en indslag bragt i Danmarks Radio (DR Bornholm) den  

 20. november 2001, idet man mener, at god presseskik er tilsidesat.
 Af indslaget fremgik blandt andet følgende:
Speak: "Busser, der er mangelfuldt rengjorte,  

 har defekte døre, nedslidte dæk, manglende spejle, det er hvad  

 der møder passagererne, når de stiger op i en Connex-bus.
Heller  

 ikke chaufførerne har det nemt.
Der er store problemer med en alt for  

 stram køreplan.
Tidligere chauffør,  Bente  Nielsen, der i dag  

 arbejder som faglig sekretær i SID, siger " ----- Bente  Nielsen   forklarer herefter, at det kræver,  

 at chaufførerne overskrider hastighedsbestemmelserne for at holde  

 køreplanen om sommeren.
Speak: "Vi har spurgt vice-direktør i  

 Connex,  Peter  Junge, om hans syn på problemerne med  

 køreplanen.
Han har ikke ønsket at medvirke i et  

 radiointerview, men med mikrofonen slukket siger han:
Stemme: Hovedproblemet ligger i sommerperioden.
Og  

 der er køretidsproblemer om vinteren også, men vi arbejder  

 på at løse det.
Og vi er rimeligt langt, så  Der vil blive  

 afholdt chaufførmøder i nær fremtid om  

 køreplanerne på Bornholm, hvor vi vil orientere vores  

 medarbejdere om, hvad status er.
Speak: Connex har altså i flere år  

 været klar over, at deres chauffører er nødt til at  

 overtræde hastighedsgrænserne for at overholde køreplanen.  

 Og det vel og mærke uden, at selskabet har løst  

 problemet." ----- Herefter redegøres der ved speak og interview med  

  Bente  Nielsen   for bussernes manglende vedligeholdelse og manglende  

 rengøring og for, at chaufførerne ikke har været trygge  

 ved den manglende vedligeholdelse.
 Speak: " Peter  Junge   mener ikke, at Connex  

 har problemer med vedligeholdelsen.
Stemme: Jeg mener, at den er ganske fornuftig.
De  

 kommer ind til service, når der er noget galt med dem." ----- Ved speak og interview med  Bente  Nielsen    

 redegøres der for, at busserne meget sjældent kommer til  

 service, og at der ikke foretages noget forebyggende arbejde.
Særligt  

 bussernes nedslidte dæk har været genstand for en  

 drøftelse på et møde mellem selskabet og  

 chaufførerne.
Der redegøres endvidere for kravene til lovlige  

 dæk.
 Stemme: "Hvis du vil høre om min  

 dækpolitik, eller vores dækpolitik i virksomheden, så er  

 den sådan, at vi søger at køre dækkene ned efter  

 lovens forskrifter.
 Speak: Og fortsætter  Peter  Junge   fra  

 Connex:
Stemme: Der er forhåbentligt ikke en eneste  

 bus, der kører med et ulovligt dæk.
For vi kører ikke med  

 sikkerhedsuforsvarlige dæk.
Speak: Spørgsmålet er, hvad der er et  

 forsvarligt dæk.  Jørgen  Rudolf  Nielsen   fra Teknologisk  

 Institut er ekspert i dæk.
Han siger:" ----- Herefter redegøres der for, hvad  Jørgen  

  Rudolf  Nielsen   forstår ved forsvarlige dæk.
Speak: "Men problemerne for  

 chaufførerne i Connex er ikke kun, at dækkene er nedslidte.
I  

 nogle tilfælde er de direkte ulovlige." ----- Herefter redegøres der for, hvordan det i henhold  

 til en meldebog fra en bus fremgår, at dækmønstret  

 på et bagdæk er næsten væk.
Stemme: "Det kan jo være, at han ikke  

 har haft værktøj med til at måle med, men kun visuelt har  

 haft en vurdering af det.
Jeg ved det ikke, men det ændrer ikke  

 på fakta, at hvis et dæk er nedslidt, så skal det  

 skiftes.
Speak: Men det nedslidte bagdæk på bus  

 7604 er ikke enestående.
Af meldebogen i bus 7603 fremgår det, at  

 dækmønstret er næsten væk på venstre  

 yderhjul.
 Stemme: Jeg kan garanteret komme med ligeså  

 mange eksempler på, hvor man har skiftet dækkene med 3-4 og 5 mm  

 mønstre, som du kan komme med det modsatte.
 Speak: Argumenterer  Peter  Junge.   Et andet og  

 for passagererne langt alvorligere problem er, at der i bus 4713 mangler det  

 spejl, der gør chaufføren i stand til at følge med,  

 når passagerne forlader bussen.
Stemme: Jeg siger, at der skal være det  

 spejl, så man kan holde sig orienteret om kunderne i bussen.
Og jeg  

 går ud fra, at der er sat et andet, hvis spejlet er pillet ud.
Vi har  

 en sikkerhedsorganisation i vores virksomhed, og når der er  

 sikkerhedsmæssige aspekter, såsom spejle, så bliver det  

 løst med det samme.
Fordi en bus skal ikke køre med en  

 sikkerhedsmæssig defekt.
Den er ikke så lang, så den skal  

 jeg da gerne give dig en tilbagemelding om.
Speak: Og det haster med en tilbagemelding, for da  

 en af vores reportere kom i klemme under udstigning fra bus 7422, ja så  

 virkede den anordning, der skal sørge for, at døren åbner  

 automatisk, hvis en passager kommer i klemme, heller ikke." Klageren har i sin klage henvist til korrespondancen med  

 DR Bornholm.
Klageren har anført, at DR har optaget en samtale  

 mellem en journalist fra DR Bornholm og klagers direktør på  

 bånd, uden at klager var vidende om dette.
Optagelsen blev anvendt og  

 udsendt i den form, at en anden lagde stemme til udtalelserne, desuagtet at  

 klager tydeligt både mundtligt og skriftligt havde nedlagt forbud mod  

 anvendelsen både i sin helhed samt i brudstykker.
Journalisten blev  

 endda tilbudt et interview, hvor selv specifikke emner kunne blive behandlet,  

 således at intet ville henstå ubesvaret.
Interviewet skulle  

 erstatte den båndede samtale.
Anvendelsen er både misbrug og  

 manipulation.
Det kan kun opfattes som et bevidst forsøg på at  

 påføre Connex Transport Danmark økonomisk eller anden  

 skade.
Klageren har om det nærmere forløb oplyst, at  

 DR Bornholm henvendte sig til direktør  Peter  Junge og forespurgte,  

 om "han havde et øjeblik?" Hertil svarede han, at det  

 passede dårligt, men spurgte hvad det drejede sig om.
Det viste sig at  

 være af længere varighed, og spørgsmålene gik fra  

 virksomhedens generelle holdninger til meget detaljerede  

 spørgsmål om de enkelte busser.
Direktør  Peter  Junge    

 lovede at undersøge sagen og vende tilbage.
Ved hans  

 efterfølgende samtale med journalisten gik det op for ham, at  

 journalisten uden hans vidende havde optaget det hele på  

 bånd.
Klageren har i den forbindelse anført, at en  

 samtale af denne karakter ikke uredigeret kan anvendes som udsendelse med et  

 retvisende resultat.
Dette   sammenholdt med detaljeringsgraden af  

 spørgsmålene om specifikke busser på Bornholm   havde  

 åbenbart det sigte at fremstille virksomhedens ledelse som uvidende  

 eller det, der var værre.
 Klageren har endelig anført, at man har svært  

 ved at forstå, at tillidsrepræsentanten hos klager ikke er blevet  

 kontaktet af DR Bornholm for hendes kommentarer til indslagets emne, inden  

 udsendelsen fremkom.
DR har oplyst, at direktør  Peter  Junge   som et  

 led i researchen blev kontaktet forud for radioindslaget den 20. november  

 2001 for at sikre, at Connex fik forelagt oplysningerne og således fik  

 mulighed for at gøre deres synspunkter gældende.
Journalisten  

 præsenterede sig tydeligt ved navn, erhverv og navn på sin  

 arbejdsplads og oplyste, at han ringede fra DR for at foretage et interview.  

 Han fortalte, hvilken historie han ønskede at belyse, og at det var  

 til et radioindslag.
Direktør  Peter  Junge tog ingen forbehold.
Han  

 lavede ingen aftale om, at det, der blev sagt, var uden for referat eller  

 citat, og stillede heller ikke andre betingelser for den efterfølgende  

 samtale.
Som direktør tegner  Peter  Junge   selskabet.
Såfremt  

 han havde stillet betingelser, kunne journalisten have vurderet, om han  

 ønskede at fortsætte samtalen eller aftale en særlig  

 kontrakt.
Dette skete imidlertid ikke.
DR kan derfor anvende det, der blev  

 sagt under samtalen.
DR har desuden oplyst, at efter samtalen, og inden  

 udsendelsen blev offentliggjort, oplyste  Peter  Junge, at han ikke  

 ønskede, at samtalens indhold skulle sendes i radioen, men at han  

 ville stille op til et nyt interview.
Efter  Peter  Junges   oplysninger var  

 der ikke faktuelle fejl i det, han havde meddelt under det første  

 interview, og der var ikke konkrete fakta, der skulle være anderledes.  

  Peter  Junge   ønskede ikke, at der blev bragt radioklip fra det  

 første interview, eller at svarene fra det første interview  

 blev citeret.
DR har anført, at man ikke kunne imødekomme  

 klagers ønske.
DR accepterede derimod, at optagelserne med  Peter  

  Junge   ikke blev afspillet i radioen, da det tilsyneladende var kommet bag  

 på ham, at DR Bornholm havde optaget interviewet på bånd.  

 Båndet blev derfor   i overensstemmelse med DR´s programetiske  

 retningslinier   ikke afspillet.
Båndet med  Peter  Junge   figurerer  

 derfor ikke i det færdige radioindslag.
At DR citerer fra et  

 sådant åbent, reelt og aftalt interview er normal praksis  

 også selv om Connex senere fortrød sine udtalelser og gerne  

 ville have mulighed for at svare på en anden måde i et nyt  

 interview.
DR har i den forbindelse draget en parallel til et trykt medie,  

 hvor journalisten havde kunnet nedskrive og senere indskrive det, der blev  

 sagt under samtalen.
DR har yderligere anført, at de anvendte citater er  

 helt korrekte og uden faktuelle fejl.
Klager havde mulighed for at korrigere  

 faktuelle oplysninger, hvilket klager imidlertid ikke fandt behov for  

 på trods af tilbud herom: journalisten spurgte   Peter  Junge, om der  

 var faktuelle fejl, og fik svaret nej.
Optagelserne i forbindelse med  

 interviewet anvendes ikke direkte, men er alene brugt til kvalitetssikring,  

 således at det,  Peter  Junge udtaler, bliver citeret korrekt.
DR har endelig anført, at man ikke har henvendt sig  

 til tillidsrepræsentanten, da ansvaret for virksomhedens sikkerhed i  

 trafikken er ledelsens   ikke medarbejdernes.
DR bestrider, at formålet  

 med indslaget har været at skade klagers økonomi eller  

 image.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
Pressenævnet lægger udfra sagens oplysninger  

 til grund, at journalisten inden interviewet med direktør  Peter  

  Junge   præsenterede sig som journalist og bad om dennes  

 bemærkninger til brug for et radioindslag.
Nævnet bemærker  

 endvidere, at klager ikke har bestridt, at der ikke af  Peter  Junge   forud  

 for interviewet blev stillet betingelser i relation til gennemførelsen  

 og anvendelsen af dette.
 Nævnet finder på denne baggrund, at Danmarks  

 Radio ved at oplæse  Peter  Junges   bemærkninger ikke har  

 handlet i strid med god presseskik.
