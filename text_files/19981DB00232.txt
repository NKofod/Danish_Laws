Betænkning afgivet af Retsudvalget den 8. december  

 1998 Betænkning over Forslag til folketingsbeslutning om  

 ændring af forsikringsaftaleloven [af Anne Baastrup (SF),  

 Birthe Rønn Hornbech (V),  

 Bendt Bendtsen (KF), Peter Skaarup (DF),  

 Frank Aaen (EL),  

 Tom Behnke (FP) og Jann Sjursen (KRF)] Udvalget har behandlet beslutningsforslaget i nogle  

 møder og har herunder stillet spørgsmål til  

 justitsministeren, som denne har besvaret skriftligt.
 Endvidere har udvalget modtaget  

 skriftlige og/eller mundtlige henvendelser fra Rådet For Dansk  

 Forsikring og Pension og fra Scleroseforeningen.
 Herefter indstiller udvalget beslutningsforslaget til vedtagelse  

 uændret.
Et flertal (udvalget med undtagelse af Socialdemokratiets og Det Radikale  

 Venstres medlemmer) finder det stadig vigtigt og naturligt som anført  

 i bemærkningerne til forslaget, at Scleroseforeningen er  

 repræsenteret i det kommende udvalg.
Udpegning kan eventuelt  

 foregå via De Samvirkende Invalideorganisationer.
Flertallet skal  

 imidlertid yderligere fremhæve, at udvalget bør  

 sammensættes bredt, således at også andre  

 brugerorganisationer, Forbrugerrådet, forskere fra universiteter samt  

 Rådet for Dansk Forsikring og Pension er repræsenteret.  

 Flertallet finder det samtidig hensigtsmæssigt set i lyset af det  

 omfattende arbejde, der er forbundet med denne revision, at udvalget ledes af  

 en dommer eller tilsvarende uafhængig person.
