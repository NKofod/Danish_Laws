 Efter indstilling fra erhvervsuddannelsesudvalget for jern- og  

 metalområdet samt forelæggelse for erhvervsuddannelsesrådet har direktoratet  

 godkendt 2. dels uddannelsen som flymekaniker med virkning fra 1. januar 1986  

 jvf. direktoratets skrivelse V-730 af 13. august 1986.
 Uddannelsesvarighed: 3 år.
 Lovgrundlag: Lov om erhvervsfaglige grunduddannelser nr. 289 af 8.  

 juni 1977.
 Undervisningsgrundlag:
 Undervisningen gennemføres på grundlag af direktoratets godkendte  

 kursusplaner.
 Overordnet uddannelsesmål:
 Flymekanikeren vedligeholder, afprøver og reparerer flysystemer bestående  

 af flystel, flymotorer, elforsyning, instrument- og kommunikationssystemer.
 Flymekanikeren udfører arbejdet ved anvendelse af det for branchen krævede  

 mindste udstyr samt reparationshåndbøger og informationsdata på engelsk.
Arbejdet udføres efter fabrikantens forskrifter, der er godkendt af  

 Statens Luftfartsvæsen.
Flymekanikeren har opnået et praktisk rettet kendskab  

 til almene samfundsforhold samt indsigt i virksomhedsorganisation og  

 samarbejdsformer.
 P.d.v.
 e.b.
