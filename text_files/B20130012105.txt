Bekendtgørelse om ikrafttræden af visse bestemmelser i lov om ændring af lov om Forebyggelsesfonden (Ændring og udvidelse af fondens formål m.v.) I medfør af § 2, stk. 2, i lov nr. 1381 af 23. december 2012 om ændring af lov om Forebyggelsesfonden (Ændring og udvidelse af fondens formål m.v.) fastsættes, at § 1, nr. 5, 6, 9 og 22, i lov nr. 1381 af 23. december 2012, og § 14, stk. 4, i lov om Fonden for Forebyggelse og Fastholdelse som affattet ved § 1, nr. 15, i lov nr. 1381 af 23. december 2012, træder i kraft den 13. februar 2013.
