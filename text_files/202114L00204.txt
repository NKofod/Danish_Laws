Betænkning afgivet af Indenrigs- og Boligudvalget den 11. november 2021 Betænkning over Forslag til lov om ændring af byggeloven (Bemyndigelse til fastsættelse af krav til bygningers klimapåvirkning m.v.) [af indenrigs- og boligministeren (Kaare Dybvad Bek)]:
1. Indstillinger Et flertal i udvalget (S, V, DF, RV, SF, EL, KF og FG) indstiller lovforslaget til vedtagelse uændret.
 Et mindretal i udvalget (NB og LA) indstiller lovforslaget til forkastelse ved 3. behandling.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget støtter lovforslaget som en del af den brede aftalekreds om »National strategi for bæredygtigt byggeri« indgået i foråret 2021 for nybyggeri.
For V har det været afgørende, at vi er blevet imødekommet, i forhold til at de nye krav, der i fremtiden bliver stillet, skal udformes økonomisk ansvarligt  at økonomiske byrder fjernes modsvarende de forventede ekstra byrder, der måtte følge af forslaget, herunder at den nationale strategi omfatter en række konkrete initiativer, der skal bidrage til at mindske omkostningerne, herunder bl.a. ved justeringer af certificeringsordningen for brandrådgivere og statikere gennem digitalisering og ved bedre koordinering i branchen.
Det er aftalt, at regeringen vil foretage en ny og mere præcis beregning af omfanget af de økonomiske byrder, denne lovgivning medfører, som ved aftalens indgåelse blev skønnet til 218 mio. kr. til LCA-beregninger.
Der er enighed mellem aftalepartierne om, at der skal identificeres og gennemføres lettelser af økonomiske byrder for byggeriet på niveau med den opdaterede beregning.
Regeringen skal fremlægge den opdaterede beregning og oversigt over byrdelettelser ultimo 2023.
For V har det været vigtigt, at der er tale om test, evaluering og indfasning med inddragelse af relevante aktører  at sikre tempo, som handler om fremdrift, men også at få alle med.
Vi ønsker balance og proportionalitet, så både store og små favnes, når vi med aftalen/dette lovforslag sætter rammerne for at få hele byggesektoren med, så den kan udvikles og fremtidssikres bæredygtigt.
Derfor er det også vigtigt, at de nye krav udformes operationelt og klart, når vi når til implementering, så vi får et regelsæt, der virker i praksis.
Det er centralt, hvis vi ikke skal lægge et erhverv ned, der er i forvejen er belastet af tunge regler, administration og byrder.
 V bemærker, at det skal sikres, at udmøntning af kravene sker i overensstemmelse med EU's rammer.
Radikale Venstre Radikale Venstres medlemmer af udvalget  glæder sig over lovforslaget, hvor der indføres hjemmel i byggeloven til:
  Opgørelse af bygningens samlede klimapåvirkning.
  Totaløkonomisk analyse, LCC (Life Cycle Costing).
  Dokumentation af ressourceanvendelsen på byggepladsen, herunder eksempelvis transport og energi- og vandforbrug.
 Krav om dokumentation af problematiske stoffer i byggematerialer.
Problematiske stoffer kan eksempelvis være tungmetaller.
RV er meget stolt over resultatet.
Lovforslaget udmønter dele af den politiske aftale om en national strategi for bæredygtigt byggeri af 5. marts 2021 mellem regeringen (Socialdemokratiet) og Venstre, Dansk Folkeparti, Socialistisk Folkeparti, Radikale Venstre, Enhedslisten, Det Konservative Folkeparti og Alternativet.
Men vores grønne ambitioner stopper ikke her.
RV sætter også forhåbningerne op ved  forhandlingerne i andet regi med boligudspillet.
RV ser muligheden for byggeri, der kan bane vejen for grønt byggeri i det hele taget og fremme og sikre eksport af bæredygtige bygningsløsninger.
3. Udvalgsarbejdet Lovforslaget blev fremsat den 6. oktober 2021 og var til 1. behandling den 12. oktober 2021. Lovforslaget blev efter 1. behandling henvist til behandling i Indenrigs- og Boligudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og indenrigs- og boligministeren sendte den 3. juni 2021 dette udkast til udvalget, jf.
BOU alm. del  bilag 137 (folketingsåret 202021). Den 5. oktober 2021 sendte indenrigs- og boligministeren høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Spørgsmål Udvalget har under udvalgsarbejdet stillet 1 spørgsmål til indenrigs- og boligministeren til skriftlig besvarelse, som ministeren har besvaret.
Anders Kronborg (S) Ida Auken (S) Rasmus Stoklund (S) Brian Bressendorff (S) Birgitte Vind (S) Kasper Sand Kjær (S) Orla Hav (S) Thomas Jensen (S) Halime Oguz (SF) Charlotte Broman Mølbæk (SF) Kathrine Olldag (RV) Christina Thorholm (RV) Susan Kronborg (RV) Søren Egge Rasmussen (EL) fmd.
Jette Gottlieb (EL) Sikandar Siddique (FG) Preben Bang Henriksen (V) Hans Andersen (V) Heidi Bank (V) nfmd.
Anne Rasmussen (V) Christoffer Aagaard Melson (V) Anni Matthiesen (V) Alex Ahrendtsen (DF) Dennis Flydtkjær (DF) Jens Henrik Thulesen Dahl (DF) Birgitte Bergman (KF) Mona Juul (KF) Lars Boje Mathiesen (NB) Ole Birk Olesen (LA) Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
