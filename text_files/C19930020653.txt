Som bekendt lægges der ved udmåling af underholdsbidrag som vejledende princip hovedvægt på parternes bruttoindkomst, herunder arbejdsløshedsunderstøttelse, eller efter omstændighederne den indtægt, de kunne have, hvis de udnyttede deres erhvervsevne og øvrige indtægtsmuligheder, mens udgifter spiller en mindre rolle, bortset fra de underholdsforpligtelser, som bidragspligtige har over for børn.
Udgangspunktet ved fastsættelsen af bidragets støttelse har igennem en længere årrække været et beløb svarende til 1/4 forskellen mellem den bidragsberettigede og den bidragspligtiges indtægter.
Den skattereform, der træder i kraft den 1. januar 1994, betyder, at  

 fradragsværdien for bidragspligtige vil falde.
Samtidig vil beskatningen af  

 bidraget hos modtageren ligeledes falde.
Denne virkning indtræder allerede  

 den 1. januar 1994 og forstærkes i perioden frem til den 1. januar 1998, hvor  

 skattereformen er endeligt gennemført.
 Fastholdes de hidtidige retningslinier for udmåling af underholdsbidrag,  

 vil skattereformen betyde, at nettoudgiften for den bidragspligtige vil  

 stige, samtidig med at nettoindtægten for den bidragsberettigede ligeledes  

 vil stige.
Civilretsdirektoratet finder på denne baggrund, at retningslinierne for  

 udmåling af ægtefællebidrag bør ændres, således at den forskydning, som  

 skattereformen ellers ville give anledning til, i det væsentlige  

 neutraliseres.
Dette kan ske ved, at »1/4-reglen« gradvis fraviges  

 og i 1988 erstattes helt af »1/5-reglen«, samtidig med at de øvrige  

 retningslinier for udmåling af underholdsbidrag fastholdes.
I praksis bør denne overgang ske ved, at der ved udmåling af bidrag tages  

 udgangspunkt i et beløb, der er mindre end det beløb, som 1/4-reglen ville  

 give anledning til, men som et større end det beløb, som en 1/5-regel vil  

 give anledning til.
Ved den endelige skønsmæssige fastsættelse af bidraget,  

 bør man i 1994 alt andet lige lægge sig tæt på det beløb, som 1/4-reglen  

 giver.
I årene frem til 1998 bør man ved skønnet alt andet lige bevæge sig  

 mod at tage udgangspunkt i det beløb, som 1/5-reglen giver.
 Da der således blive tale om en »glidende« overgang til en  

 1/5-regel over en 4-årig periode, og da hidtidige praksis iøvrigt som  

 udgangspunkt fastholdes, herunder principper om, at et bidrag i almindelighed  

 ikke ændres, medmindre ændringen vil udgøre et beløb over en vis størrelse,  

 bør de ændrede retningslinier efter Civilretsdirektoratets opfattelse ikke  

 give anledning til, at der opstår ekstraordinært mange sager i forbindelse  

 med overgangen til de nye retningslinier.
 P.M.V.
 E.B.
