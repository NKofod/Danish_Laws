 Vedlagt fremsendes aftale af 3. september 1982 mellem  

 undervisningsministeriet og Dansk Teknisk Lærerforening om beskæftigelse som  

 fagkonsulent inden for de tekniske og håndværksmæssige uddannelser i  

 undervisningsministeriet, direktoratet for erhvervsuddannelserne.
Til aftalen bemærkes, at den også finder anvendelse for lærere, der varetager  

 fagkonsulenthverv inden for eksamensuddannelserne, at det pligtige undervisningstimetal inden for  

 eksamensuddannelserne nedsættes med 4,8 undervisningstimer pr. uge for hver  

 rådighedsdag, at en fagkonsulent ikke kan tillægges overtimer i fast skema, jfr.  

 aftalens § 5, dog bortset fra overtimer nødvendiggjort af skematiske årsager, at fagkonsulenter ikke kan oppebære tilsagnstillæg, at timereduktionen nedsættes forholdsmæssigt for fagkonsulenter  

 med mindre end 1/5 rådighedstid, og at reduktionstimerne så vidt muligt bør fordeles jævnt over  

 undervisningsåret.
 P.m.v.
 e.b.
A.
Jahnsen eksp.sekr.
AFTALE mellem undervisningsministeriet og Dansk Teknisk Lærerforening om  

 beskæftigelse som fagkonsulent inden for de tekniske og håndværksmæssige  

 uddannelser i undervisningsministeriet, direktoratet for  

 erhvervsuddannelserne I henhold til § 2, stk. 2, i den mellem ministeriet for statens lønnings-  

 og pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende vedrørende beskæftigelse som  

 fagkonsulent af lærere ved de tekniske skoler.
 § 1.  Fagkonsulenter i undervisningsministeriet,  

 direktoratet for erhvervsuddannelserne, beskikkes af undervisningsministeriet  

 efter forudgående opslag.
§ 2.  I beskikkelsesskrivelsen fastsættes den andel af  

 fuld tjenestetid, i hvilken fagkonsulenten skal være til rådighed for  

 direktoratet.
Andelene fastsættes til 1/5, 2/5 eller 3/5, i særlige tilfælde  

 kan andelen fastsættes til 1/10.
 Stk. 2.  For læreres varetagelse af fagkonsulenthvervet  

 inden for lærlinge/efg-uddannelserne ydes der en timereduktion på 1/5 af  

 undervisningspligten for hver femtedel, konsulenten står til rådighed.
 § 3.  I den del af tjenesten, i hvilken fagkonsulenten  

 står til rådighed for direktoratet, er han undergivet de regler, herunder de  

 tjenestetidsregler, som er gældende for administrativt personale i  

 statstjenesten.
 Stk. 2.  De særlige tillæg reguleres med  

 taktreguleringstillæg.
 Stk. 3.  De særlige tillæg udbetales af  

 undervisningsministeriet.
 Stk. 4.  Fagkonsulenterne oppebærer sædvanlig løn som  

 lærere, og der sker ingen reduktion i deres lønnings- og pensionsanciennitet.
 § 5.  Fagkonsulenterne kan ikke skemalægges med  

 overtimer.
 Stk. 2.  Lærere ved lærlinge/efg-uddannelserne, som  

 tillige er fagkonsulenter, kan ikke skemalægges med flere end 27  

 undervisningstimer x antallet af afsluttede kalenderuger om måneden, jfr. § 9  

 i tjenestetidsaftalen af 29. juni 1979 som ændret ved aftale af 15. september  

 1980.
 Lærere ved eksamensuddannelserne, som tillige er fagkonsulenter, kan ikke  

 skemalægges med flere end 24 undervisningstimer pr. uge.
 Stk. 3.  Reduktionstimetallet efter § 2, stk. 2, indgår  

 i det i stk. 2 nævnte skemalagte undervisningstimetal.
 § 6.  Aftalen har virkning fra 1. august 1981. Den kan  

 opsiges med 3 måneders varsel, dog tidligst til 1. april 1983.
 København, den 3. september 1982.
Dansk Teknisk Lærerforening P.
Kampp Undervisningsministeriet P.m.v.
 e.b.
