 Bekendtgørelse om en under 27. juni 1956 undertegnet tillægsoverenskomst  

 til overenskomst af 25. juli 1955 om samarbejde mellem regeringen for  

 Amerikas Forenede Stater og kongeriget Danmarks regering vedrørende  

 udnyttelse af atomenergi til civile formål.
 Under 27. juni 1956 er der mellem regeringen for Amerikas Forenede Stater  

 og kongeriget Danmarks regering afsluttet følgende tillægsoverenskomst til  

 overenskomst af 25. juli 1955 om samarbejde vedrørende udnyttelse af  

 atomenergi til fredelige formål:
 Ændring i overenskomsten om samarbejde mellem kongeriget Danmarks regering  

 og regeringen for Amerikas Forenede Stater vedrørende udnyttelse af  

 atomenergi til civile formål.
 Kongeriget Danmarks regering og regeringen for Amerikas Forenede Stater  

 (herunder De Forenede Staters Atomenergikommission):
 som ønsker at ændre overenskomsten om samarbejde mellem kongeriget  

 Danmarks regering og regeringen for Amerikas Forenede Stater af 25. juli 1955  

 (i det efterfølgende betegnet som »samarbejdsoverenskomsten«):
 har afsluttet følgende overenskomst:
 Artikel I.
 Samarbejdsoverenskomstens artikel I ændres til følgende ordlyd:
»A.
Med de i artikel V indeholdte begrænsninger vil de kontraherende  

 parter udveksle oplysninger på følgende områder:
 1. Konstruktion, opbygning og drift af  

 forsøgsreaktorer og deres anvendelse indenfor forskningens, udviklingens og  

 teknikkens område, samt i lægevidenskabelig terapi.
 2. Sundheds- og beskyttelsesproblemer i forbindelse  

 med driften og anvendelsen af forsøgsreaktorer.
 3. Anvendelsen af radioaktive isotoper i fysisk og  

 biologisk forskning, lægevidenskabelig terapi, landbrug og industri.
B.
Ansvaret for anvendelse eller brug af alle informationer eller  

 oplysninger af en hvilken som helst art, herunder konstruktionstegninger og  

 specifikationer, som udveksles i henhold til nærværende overenskomst,  

 påhviler den part, der modtager og anvender sådanne oplysninger eller data,  

 idet det er en aftale, at den anden samarbejdende part ikke indestår for  

 sådanne oplysningers eller datas nøjagtighed eller fuldstændighed eller deres  

 egnethed til nogen bestemt brug eller anvendelse.
 Artikel II.
Samarbejdsoverenskomstens artikel II, stk.
B, ændres ved 1) i anden linie  

 efter »Kommissionen« at indføje »i henhold til denne  

 artikel«, og ved 2) i nævnte stk.
B at erstatte ordet »seks  

 (6)» overalt, hvor det forekommer, med ordet »tolv (12)».
 Artikel III.
 Følgende nye artikel indsættes umiddelbart efter samarbejdsoverenskomstens  

 artikel III:
 »Artikel III a.
Stoffer, som har interesse i forbindelse med nærmere betegnede forsøg  

 vedrørende fredelig udnyttelse af atomenergi, som iværksættes af regeringen  

 for kongeriget Danmark, herunder kildematerialer specielt fissilt materiale,  

 biprodukter, andre radioisotoper og stabile isotoper, vil af Kommissionen  

 blive solgt eller på anden måde overført til regeringen for kongeriget  

 Danmark til forskningsformål i sådanne mængder og på sådanne vilkår og  

 betingelser, som måtte blive aftalt, når sådanne stoffer ikke kan købes i  

 handelen.
Den mængde specielt fissilt materiale, som regeringen for  

 kongeriget Danmark har rådighed over som følge af overførsler foretaget i  

 medfør af denne artikel, må ikke på noget tidspunkt overstige 100 g indeholdt  

 U-235, 10 g plutonium og 10 g U-233«.
 Artikel IV.
1. Samarbejdsoverenskomstens artikel VI, stk.
A,  

 ændres som følger: Ordene »uran beriget med isotop U-235 lejet af  

 Kommissionen« i 2. og 3. linie erstattes med ordene »specielt  

 fissilt materiale modtaget fra Kommissionen«.
 2. Følgende indsættes som nyt stykke efter  

 samarbejdsoverenskomstens artikel VI:
»D.
Visse atomenergimaterialer, som regeringen for kongeriget Danmark  

 måtte anmode Kommissionen om at fremskaffe i henhold til denne aftale, er  

 skadelige for personer og ejendom, med mindre de behandles og anvendes med  

 omhu.
Efter at sådanne stoffer er overleveret til regeringen for kongeriget  

 Danmark, bærer denne i forholdet til De forenede Staters regering alt ansvar  

 for sådanne stoffers forsvarlige behandling og anvendelse.
Med hensyn til  

 specielt fissilt materiale eller brændselselementer, som Kommissionen i  

 medfør af nærværende overenskomst måtte, udleje til kongeriget Danmarks  

 regering eller til private personer eller organisationer under dennes  

 myndighed, skal kongeriget Danmarks regering holde De forenede Staters  

 regering skadesløs og fri for et hvilket som helst ansvar (herunder ansvar  

 over for trediemand), der af nogen som helst årsag måtte opstå som følge af  

 produktion, fabrikation, ejerforhold, udlejning samt besiddelse og anvendelse  

 af sådant specielt fissilt materiale eller brændselselementer, efter at disse  

 af Kommissionen er overleveret til kongeriget Danmarks regering, eller til  

 nogen dertil bemyndiget privat person eller organisation, der henhører under  

 dens myndighed.
 Artikel V.
 Nærværende overenskomst træder i kraft, når hver af de to regeringer fra  

 den anden regering har modtaget skriftlig meddelelse om, at den har opfyldt  

 alle lovlige og forfatningsmæssige betingelser for overenskomstens  

 ikrafttræden, og overenskomsten forbliver i kraft, så længe  

 samarbejdsoverenskomsten forbliver i kraft.
Til bekræftelse heraf  har undertegnede dertil behørigt  

 bemyndigede underskrevet denne overenskomst.
Udfærdiget  i Washington, den syvogtyvende juni 1956 i to originaler.
 For kongeriget Danmarks regering:
HENRIK KAUFFMANN Danmarks ambassadør.
 For regeringen for Amerikas Forenede Stater:
C.
BURKE ELBRICK Fungerende statssekretær for europæiske anliggender.
LEWIS L.
STRAUSS Formand for De forenede Staters Atomenergikommission.
 Den 14. februar udveksledes de for tillægsoverenskomstens ikrafttræden i  

 henhold til dennes artikel V fornødne noter.
 De udvekslede noter har følgende ordlyd:
 Udenrigsministeren har den ære at henvise til den under 27. juni 1956  

 undertegnede tillægsoverenskomst til overenskomsten om samarbejde mellem  

 regeringen for Amerikas Forenede Stater og Danmarks regering vedrørende  

 udnyttelse af atomenergi til civile formål.
 Alle lovlige og forfatningsmæssige betingelser i De forenede Stater for  

 ikrafttræden af en sådan tillægsoverenskomst er blevet opfyldt, og  

 tillægsoverenskomsten vil herefter træde i kraft i overensstemmelse med  

 artikel V deri på den dato, hvor en note fra den danske ambassade modtages  

 med oplysning om, at alle lovlige og forfatningsmæssige betingelser i Danmark  

 er blevet opfyldt.
Udenrigsministeriet, Washington, den 14. februar 1957.
Den danske ambassade her den ære at  

 anerkende modtagelsen af Den danske ambassade har den glæde at meddele udenrigsministeriet, at alle  

 lovlige og forfatningsmæssige betingelser i Danmark for ikrafttræden af denne  

 overenskomst er blevet opfyldt, og at overenskomsten følgelig i  

 overensstemmelse med artikel V vil træde i kraft på den dato, hvor denne note  

 modtages af udenrigsministeriet.
Den kgl. danske ambassade, Washington D.
C., den 14. februar 1957 Udenrigsministeriet, den 19. juli 1957.
J.
O.
Krag Minister for udenrigsøkonomi.
