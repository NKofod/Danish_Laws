Bekendtgørelse om betingelser for at realkreditinstitutter og  

 pengeinstitutter kan få tilladelse til at udstede særligt dækkede  

 obligationer  

 eller særligt dækkede realkreditobligationer I medfør af § 1, stk. 3, 1. pkt., § 16 a, stk. 4, nr. 1, og  

 § 373 stk. 4, i lov om finansiel virksomhed, jf. lovbekendtgørelse nr. 381 af  

 19. april 2007, som ændret  

 senest ved lov nr. 577 af  

 6.  

 juni 2007, fastsættes:
 § 1.  

  

 Bekendtgørelsen  

 finder anvendelse på pengeinstitutter, der er meddelt tilladelse til at drive  

 pengeinstitutvirksomhed i medfør af § 7 i lov om finansiel virksomhed, og som  

 kan opnå tilladelse til at udstede særligt dækkede obligationer, og  

 realkreditinstitutter,  

 der er meddelt tilladelse til at drive realkreditvirksomhed i medfør af § 8 i  

 lov om finansiel virksomhed, og som kan opnå tilladelse til at udstede  

 særligt  

 dækkede obligationer og særligt dækkede realkreditobligationer.
 Stk. 2.  

  

 Bekendtgørelsen  

 finder endvidere anvendelse på filialer her i landet af kreditinstitutter,  

 der  

 er meddelt tilladelse i et land uden for Den Europæiske Union, som  

 Fællesskabet  

 ikke har indgået aftale med på det finansielle område.
 § 2.  

  

 Et pengeinstitut  

 eller et realkreditinstitut, der ønsker tilladelse til at udstede særligt  

 dækkede obligationer eller særligt dækkede realkreditobligationer, skal til  

 brug for Finanstilsynets behandling af ansøgningen om tilladelse indsende  

 følgende:
 1)  

 	  

 Oplysninger om  

 hvorledes et pengeinstitut vil indrette sit register, jf. bekendtgørelse om  

 registrering  

 af aktiver m.v. til dækning af særligt dækkede obligationer, og beslutning om  

 eventuel overdækning i et register.
 2)  

 	  

 Oplysninger om hvilken  

 metode i balanceprincippet pengeinstituttet eller realkreditinstituttet vil  

 anvende og en beskrivelse af, hvordan pengeinstituttet eller  

 realkreditinstituttet  

 vil anvende den valgte metode, jf. bekendtgørelse om obligationsudstedelse,  

 balanceprincip og risikostyring.
 3)  

 	  

 Oplysning om hvordan pengeinstituttet  

 eller realkreditinstituttet vil foretage regelmæssig, løbende overvågning af  

 pantets markedsværdi for at sikre, at belåningsgrænsen overholdes, jf.  

 bekendtgørelse om værdiansættelse af pant og lån i fast ejendom som stilles  

 til  

 sikkerhed for udstedelse af særligt dækkede realkreditobligationer og særligt  

 dækkede obligationer og bekendtgørelse om værdiansættelse af lån og pant i  

 skibe, som stilles til sikkerhed for udstedelse af særligt dækkede  

 obligationer.
 4)  

 	  

 Driftsplan, herunder  

 med oplysning om forventet omfang af obligationsudstedelse de følgende 3 år,  

 angivelse  

 af solvensbehov i forbindelse med obligationsudstedelse og  

 organisationsoversigt  

 med bemandingsplan.
 5)  

 	  

 Bestyrelsens instruks  

 til direktionen, jf. § 70 i lov om finansiel virksomhed vedrørende udstedelse  

 af særligt dækkede obligationer eller særligt dækkede realkreditobligationer,  

 bevillingsbemyndigelser fra direktionen til medarbejdere i pengeinstituttet  

 eller realkreditinstituttet og pengeinstituttets eller realkreditinstituttets  

 kreditpolitik  

 på området.
 6)  

 	  

 Forretningsgange,  

 herunder beskrivelse af værdiansættelse, låneudmåling, løbende overvågning,  

 emissionsprocedurer,  

 rapportering samt kontrol- og sikkerhedsforanstaltninger.
 7)  

 	  

 Administrationsaftaler,  

 hvis pengeinstituttet eller realkreditinstituttet har overladt dele af sine  

 aktiviteter, der vedrører udstedelse af særligt dækkede obligationer eller  

 særligt dækkede realkreditobligationer til en anden virksomhed.
 8)  

 	  

 Redegørelse for  

 hvordan pengeinstituttet eller realkreditinstituttet vil overholde grænserne  

 i  

 § 152 c, stk. 1, nr. 6, 3. pkt., og nr. 7, 2. pkt., i lov om finansiel  

 virksomhed.
 9)  

 	  

 Revisorerklæring om  

 at de under nr. 6 nævnte forretningsgange er tilstrækkelige og betryggende.
 10)  

 	  

 Revisorerklæring om at  

 pengeinstituttets eller realkreditinstituttets samlede system-, data- og  

 driftssikkerhed til særligt dækkede obligationer eller særligt dækkede  

 realkreditobligationer er og fungerer betryggende.
 Stk. 2.  

  

 For filialer af  

 kreditinstitutter omfattet af § 1, stk. 2, kan Finanstilsynet anmode om  

 yderligere  

 oplysninger og erklæringer fra hjemlandets tilsynsmyndigheder.
 § 3.  

  

 Når  

 Finanstilsynet har givet tilladelse, kan pengeinstituttet eller  

 realkreditinstituttet foretage udstedelse af særligt dækkede obligationer  

 eller  

 særligt dækkede realkreditobligationer.
 Stk. 2.  

  

 Et pengeinstitut  

 eller realkreditinstitut, der har tilladelse til at udstede særligt dækkede  

 obligationer  

 eller særligt dækkede realkreditobligationer, skal senest samme dag, hvor der  

 for første gang skal ske udstedelse i en nyåbnet ISIN-kode, fondskode eller  

 anden entydig identifikationskode, anmelde dette til Finanstilsynet.
 Stk. 3.  

  

 Når en  

 obligationsudstedelse, jf. stk. 1, er færdigamortiseret, skal  

 pengeinstituttet  

 eller realkreditinstituttet straks foretage anmeldelse heraf til  

 Finanstilsynet.
 § 4.  

  

 Med  

 bøde straffes den, der overtræder anmeldelsespligten i § 3, stk. 2 og 3.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 5.  

  

 Bekendtgørelsen træder i kraft  

 den 1. juli 2007.
