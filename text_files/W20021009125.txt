 Landsskatteretskendelse af 30. maj 2002 vedr. driftsmidler   

 straksafskrivning.
 As klage for indkomståret 1999 vedrører opgørelsen af  

 indkomsten på følgende punkt:
Overskud af virksomhed Fradrag for straksafskrivninger af småaktiver selvangivet med  

 32.500 kr., jf. afskrivningslovens § 6, stk. 1, nr. 2. De stedlige  

 skattemyndigheder har alene godkendt fradrag for afskrivninger med 30 %, jf.  

 afskrivningslovens § 5.
Det fremgår af sagens oplysninger, at klageren er landmand og  

 driver en gård.
Den 23. februar 1999 har han anskaffet følgende driftsmidler:
Sprøjte 7.000 kr.
Harve 7.000 kr.
Tipvogn 5.000 kr.
Halmvogn 5.500 kr.
Aflæsser 3.000 kr.
Såmaskine 5.000 kr.
I alt straksfradraget 32.500 kr.
Mejetærsker 10.000 kr.
 Traktorer, 2 stk.
 243.000 kr.
Gyllevogn 15.000 kr.
I alt tilgang til driftsmiddelsaldo 268.500 kr.
Driftsmidlerne har alle været brugt ved anskaffelsen.
Der er  

 tale om genanskaffelser af markmaskiner og traktorer af samme størrelse og  

 kapacitet som de tidligere aktiver.
Dog er gyllevognen en nyanskaffelse.
De  

 tidligere aktiver er skrottet eller solgt i forbindelse med genanskaffelsen.
 De stedlige skattemyndigheder har ved den påklagede ansættelse  

 ikke godkendt straksafskrivningen på 32.500 kr., men har alene godkendt  

 afskrivninger med 30 % efter afskrivningslovens § 5.
Afgørelsen er begrundet med, at de pågældende driftsmidler er  

 omfattet af afskrivningslovens § 6, stk. 1, nr. 2, 2. og 3. pkt., hvoraf det  

 fremgår, at aktiver i et samlesæt eller lignende samt aktiver, der er  

 bestemt til at fungere samlet, anses for ét driftsmiddel.
Aktiver der er  

 bestemt til at fungere sammen med allerede anskaffede aktiver, kan ikke  

 straksafskrives, såfremt den samlede anskaffelsessum overstiger  

 grundbeløbet. Der er henvist til, at der er sket en opstramning af  

 retstilstanden, hvorefter aktiver, der er bestemt til at fungere sammen med  

 allerede anskaffede aktiver, ikke kan straksafskrives, når den samlede  

 anskaffelsessum overstiger grundbeløbet i 1999 på 9.200 kr.  

 Anskaffelsessummen  

 for det sidst anskaffede aktiv tillægges det uafskrevne beløb for det først  

 anskaffede aktiv.
Det er således alene afgørende for adgangen til  

 straksafskrivning, at de enkelte aktiver efter deres konstruktion og  

 indretning  

 må anses for at være bestemt til at blive anvendt samlet.
Det er ikke  

 tilstrækkeligt, at et aktiv kan fungere selvstændigt på den måde, at det vil  

 kunne indgå som en funktionsdygtig del af forskellige driftsmidler, men  

 afgørende er kun, om det pågældende aktiv må anses for at være bestemt til at  

 fungere sammen med et andet aktiv.
I så fald foreligger der ét driftsmiddel  

 efter den nye bestemmelse.
 Der er videre henvist til, at da sprøjte, harve, tipvogn,  

 halmvogn, aflæsser og såmaskine ikke kan fungere alene, men er bestemt til at  

 fungere sammen med en traktor kan disse driftsmidler ikke straksafskrives.
Vedrørende klagerens subsidiære påstand om fradrag for  

 udskiftning af aktiver, som allerede fandtes i maskinparken før 1999 og  

 fradrag  

 som vedligeholdelse, er der henvist til, at der ikke ses at være ændret ved,  

 hvad der forstås ved nyanskaffelse/udskiftning af driftsmidler og ved  

 vedligeholdelse af driftsmidler.
De faktiske forhold er således, at der er  

 indkøbt nye driftsmidler og ikke foretaget vedligeholdelse af tilsvarende  

 tidligere anskaffede driftsmidler.
Der ses således ikke at være grundlag for  

 at  

 fratrække de afholdte udgifter til nye driftsmidler som  

 vedligeholdelsesudgifter.
Klagerens repræsentant har overfor Landsskatteretten nedlagt  

 principal påstand om, at de foretagne straksafskrivninger på 32.500 kr.  

 godkendes.
Der er nedlagt subsidiær påstand om, at der gives fradrag for  

 anskaffelsesudgifterne som vedligeholdelse efter statsskattelovens § 6, stk.  

 1,  

 litra a.
Repræsentanten har til støtte for den principale påstand anført,  

 at pågældende driftsaktiver skal anses som selvstændige driftsmidler.
Ud fra  

 lovformuleringen i den nye afskrivningslovs § 6, stk. 1, nr. 2, er  

 bestemmelsen  

 tilsyneladende meget omfattende/vidtrækkende.
Rækkevidden af den nye  

 formulering er dog modificeret i bemærkningerne til lovforslaget, Told- og  

 Skattestyrelsens vejledning til afskrivningsloven af juni 1999 og  

 ligningsvejledningen  

 1999 og 2000 afsnit E.C.2.4.5.2.
Af bemærkningerne til lovforslaget, L 102 af 2. juni 1998,  

 fremgår, at Med den foreslåede opstramning af anvendelsesområdet for  

 straksafskrivning af småaktiver er det formålet bl.a. at bringe  

 retstilstanden  

 tilbage til landsskatteretspraksis fra før 1987.
Ifølge praksis fra før 1987 nægtede man straksafskrivning af  

 småaktiver for aktiver, der på grund af deres stationære samlede anvendelse  

 måtte betragtes som en enhed, hvis samlede anskaffelsessum oversteg  

 beløbsgrænsen for småaktiver, jf. ligningsvejledningen 1987 afsnit L 5.1.7.  

 Staldinventar i svine- og kvægstalde blev på dette tidspunkt ikke betragtet  

 som  

 småaktiver, der var omfattet af straksafskrivningsreglen.
Man anså normalt  

 inventaret for at blive anvendt i samlede enheder med en anskaffelsessum, der  

 oversteg beløbsgrænsen for småaktiver, jf.
SKATM. 1985 side 179. Markmaskiner  

 (plov, harve, vogne m.v.) blev både før og efter 1987 anset for selvstændige  

 aktiver og kunne derfor straksafskrives, hvis anskaffelsessummen for aktiver  

 var under beløbsgrænsen.
Fra 1987/88 og efterfølgende år blev praksis  

 vedrørende staldinventar, minkbure og pcere ændret som følge af en  

 række  

 Landsskatteretskendelser, således at staldinventar m.v. herefter nu var  

 omfattet  

 af straksafskrivningsreglen i dagældende afskrivningslovs § 3. Der er henvist  

 til Tidsskrift for Skatter og Afgifter 1988.134, 1996.100 og 1997.182 samt  

 SKATM. 1988.131, 1993.111, 1994.117 og 1997.139.
 Af L 102 fremgår endvidere:
 I bestemmelsens nr. 2 foreslås en vis stramning af  

 anvendelsesområdet for straksafskrivning af småaktiver. ( ) I gældende praksis anses sammenbyggede reoler som ét  

 driftsmiddel, og en maskine bestående af flere enkeltdele, men hvis funktion  

 kræver, at de anvendes sammen, for ét driftsmiddel.
En pcer og en  

 printer er  

 derimod i praksis anset for selvstændige driftsmidler.
Udgifter til anskaffelse af staldinventar (drægtighedsbokse,  

 drægtighedsbokseskillerum, bindsler og nakkelåse, vandkopper, forværk og  

 skillerum til spaltebokse) kan efter landsskatteretspraksis også  

 straksafskrives, selvom enkeltdelene normalt anvendes i større eller mindre  

 samlede enheder.
Der lægges herved vægt på muligheden for at ændre  

 indretningen  

 af stalden efter driftsformen og for at anvende inventardelene enkeltvis. ( ) Efter den foreslåede bestemmelse vil eksempelvis forværk og  

 skillerum til spaltebokse i en landbrugsstald ikke kunne anses for  

 selvstændige  

 driftsmidler, idet de pågældende aktiver må anses for at være bestemt til at  

 fungere samlet.
Ligeledes vil sammenbyggede reoler, stilladser, husdyrbure,  

 pcer og printer  uanset at der er tale om flere separate aktiver  

  i konkrete  

 tilfælde kunne anses for ét driftsmiddel.  Repræsentanten har videre anført, at der i ligningsvejledningen  

 2000 afsnit E.C.2.4.5.2 henvises til lovforslagets bemærkninger med hensyn  

 til  

 hvilke aktiver, der ikke kan anses for selvstændige driftsmidler.
Der nævnes  

 følgende: forværk og skillerum til spaltebokse i landbrugsstald.
Endvidere  

 nævnes at dele, der bygges sammen til en reol, stilladsdele, køkkenelementer,  

 der bygges sammen til et færdigt køkken, husdyrbure, pcer og printer  

 kan anses  

 for ét driftsmiddel.
Det nævnes i samme afsnit, at følgende aktiver ikke er  

 omfattet af de nye regler: anskaffelse af ny reol, der stilles i et lokale,  

 hvor der i forvejen findes en ældre reol, anskaffelse af flere fritstående  

 bardiske, anskaffelse af en skrivebordsstol til et skrivebord, en lampe til  

 et  

 bord eller et bord til en printer samt en mobiltelefon, der også kan sende  

 e-post-meddelelser,  

 til en pcer.
Repræsentanten har til støtte for den subsidiære påstand anført,  

 at afskrivningslovens § 6, stk. 1, nr. 2 medfører, at man fysisk har udvidet  

 det, man forstår ved ét aktiv.
Aktiver, der tidligere blev anset for  

 selvstændige aktiver, skal nu anses for ét aktiv.
Dette følger af lovens  

 ordlyd: aktiver i samlesæt , anses for ét driftsmiddel.
I denne  

 sag vil en  

 sådan tolkning af loven medføre, at traktorer samt ikke-motoriserede  

 markmaskiner anses for ét driftsmiddel.
Der er henvist til ligningsvejledningen 1999 og 2000, afsnit  

 E.C.2.4.5.2, hvoraf det fremgår, at der ved udskiftning af aktiver i samlesæt  

 eller aktiver, der er bestemt til at fungere sammen, skal tages stilling til,  

 om udgiften vedrører vedligeholdelse eller forbedring.
Der er nævnt nogle  

 eksempler, hvor der ikke foreligger anskaffelse af et afskrivningsberettiget  

 aktiv, men hvor der er tale om vedligeholdelsesudgifter.
Dette er f.eks.  

 tilfældet ved udskiftning af en bordplade til et eksisterende bord, nye dæk  

 til  

 bilen eller et nyt betræk til en stol.
Det er videre anført, at de generelle betingelser for at kunne  

 foretage vedligeholdelsesfradrag er, at der er tale om deludskiftning af et  

 aktiv samt, at den afholdte udgift ikke bringer aktivet i en bedre stand end  

 på  

 erhvervelsestidspunktet (af det samlede aktiv). Der er henvist til praksis  

 vedrørende fradrag for vedligehold/opsat vedligehold inden for bygninger og  

 installationer: ligningsvejledningen 1999 afsnit E.K.2.3 og 2.4 samt  

 Landsskatterettens kendelse, offentliggjort i SKATM. 2000, 04-11. Der er  

 tillige henvist afgørelsen i TfS 1994.254, hvor udskiftning af en vandpumpe  

 (til et vandingsanlæg) ikke kunne henføres til vedligeholdelsesudgifter, idet  

 der var tale om køb af en ny/anden pumpe.
Såfremt traktorer samt  

 ikke-motoriserede markmaskiner må anses for ét aktiv, er betingelsen om  

 deludskiftning af et aktiv netop opfyldt, idet der er tale om udskiftning  

 (genanskaffelse) af markmaskiner af samme størrelse og kapacitet, som de  

 aktiver, der er skrottet eller solgt i forbindelse med udskiftningen.
 Landsskatteretten skal  

 udtale:
Ifølge afskrivningslovens § 6, stk. 1, nr. 2, kan  

 anskaffelsessummen på driftsmidler med en anskaffelsessum på et reguleret  

 grundbeløb på 6.700 kr. eller derunder straksafskrives.
For indkomståret 1999  

 udgør grundbeløbet 9.200 kr.
Aktiver i et samlesæt  

    

  

 eller lignende samt aktiver, der er bestemt  

 til at fungere samlet, anses for ét driftsmiddel.
Aktiver, der er bestemt til  

 at fungere sammen med allerede anskaffede aktiver, kan ikke straksafskrives,  

 såfremt den samlede anskaffelsessum overstiger grundbeløbet.
Landsskatteretten finder, at traktorerne og markmaskinerne må  

 anses som selvstændige driftsmidler.
Der er herved blandt andet henset til,  

 at  

 markmaskinerne kun kan anvendes enkeltvis og kan anvendes på begge traktorer,  

 samt at traktorerne kan fungere alene eller sammen med enhver af  

 markmaskinerne.
Da anskaffelsessummerne for markmaskinerne ikke overstiger  

 9.200 kr. kan disse straksafskrives i det pågældende indkomstår.
Told- og  

 Skattestyrelsen har tiltrådt dette.
