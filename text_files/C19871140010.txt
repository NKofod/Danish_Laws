 Opbevaring af straffeakter.
 § 1.  Akter i borgerlige straffesager, hvori der  

 træffes afgørelse af følgende typer:
1. Domme og bødevedtagelser, herunder vedtagne  

 udenretlige bødeforelæg, vedrørende overtrædelse af borgerlig straffelov, 2. domme vedrørende overtrædelse af anden lovgivning,  

 hvis der, betinget eller ubetinget, idømmes frihedsstraf, eller  

 straffastsættelsen udsættes, eller hvis der frakendes rettigheder eller  

 meddeles pålæg vedrørende den dømte person, 3. vedtagelser af førerretsfrakendelse, samt 4. tiltalefrafald, medmindre disse er meddelt uden  

 vilkår, opbevares som hovedakter på afgørelsesstederne (uden for København hos  

 politimesteren - i København på Byrettens eller Sø- og Handelsrettens  

 justitskontorer).
 § 2.  Akter i borgerlige straffesager, der ikke er af  

 den i § 1 nævnte karakter, opbevares på afgørelsesstederne (uden for  

 København hos politimesteren - i København på Byrettens eller Sø- og  

 Handelsrettens justitskontorer, såfremt der er tale om indenretlige  

 afgørelser, og ellers hos politidirektøren).
 § 3.  I de i § 1 nævnte sager skal ekstra udskrifter  

 af domme, bødevedtagelser, vedtagelser af førerretsfrakendelse,  

 tiltalefrafaldsresolutioner samt tilkendegivelser af tiltalefrafald for hver  

 af de personer, afgørelsen vedrører, opbevares som særakter sammen med mappen  

 med personlige oplysninger, på det sted hvor den seneste af sagerne er  

 afgjort.
 § 4.  Hvor gerningsstedets værneting ikke tillige er  

 sigtedes hjemting fraviges reglerne i §§ 1 - 3 vedrørende opbevaringsstedet i  

 følgende tilfælde:
 1. Rejses tiltale i en politisag ved retten på  

 gerningsstedet, og tiltalte under subsidiær afhøring ved hjemtingets ret  

 vedtager bøde, tilbagesendes akterne til opbevaring på gerningsstedet.
 2. Afholdes retsmøde ved retten på gerningsstedet i en  

 statsadvokatsag, eller i en sag der behandles efter samme regler som sager,  

 der påtales af statsadvokaten, og sagen derefter sendes til hjemtinget til  

 subsidiær afhøring af sigtede og godkendelse af vilkår for tiltalefrafald,  

 herunder eventuel vedtagelse af bøde, opbevares akterne ved hjemtinget.
 3. Hvis kendelse om ændring, opretholdelse eller  

 ophævelse af en i medfør af straffelovens §§ 68-70 idømt foranstaltning  

 afsiges i en anden kreds end den, hvori foranstaltningen er idømt, skal  

 akterne opbevares i den kreds, hvor foranstaltningen blev idømt, medmindre  

 der samtidig foreligger ny kriminalitet til pådømmelse.
 § 5.  Akter, der er modtaget fra et andet nordisk land  

 med henblik på fuldbyrdelse eller overførsel af tilsyn, opbevares på den  

 pågældendes fødselsregistreringssted, hvis han er født i Danmark, og ellers i  

 København, medmindre der er fremsat anmodning om tilbagesendelse.
 Stk. 2.  En ekstra udskrift af afgørelsen opbevares  

 sammen med eventuelle særakter som anført i § 3, og ellers som anført i stk.  

 1.
 § 6.  Hvor akter, udover de i § 3 nævnte udskrifter, i  

 ganske særlige tilfælde skønnes nødvendige til brug ved en senere sags  

 afgørelse eller ved afsoning, kan de rekvireres på opbevaringsstedet, hvortil  

 de returneres efter endt brug.
 Stk. 2.  Under udlånet opbevares der på  

 opbevaringsstedet en notits om, hvortil akterne er udlånt.
 § 7.  Akter i militære straffesager opbevares hos  

 vedkommende auditør.
 Indbinding af straffeakter.
 § 8.  De i §§ 1 og 2 nævnte akter indbindes af  

 politiet, når endelig afgørelse i sagen er truffet.
§ 9.  Ved indbindingen ordnes sagens bilag, således at  

 afgørelsen sættes forrest og derefter de dokumenter, der er fremlagt i  

 retten, i den orden, hvori fremlæggelsen er sket.
I ankesager anbringes  

 ankeinstansens dom med de under ankebehandlingen fremlagte bilag forrest.
 Stk. 2.  Beskadigede dokumenter repareres inden  

 indbindingen.
§ 10.  Indbindingen foretages ved, at aktmaterialet  

 anbringes mellem to kartonstykker og sammenhæftes forsvarligt.
På forsiden anføres navn, CPR-nr. og fødested på den, akten vedrører, samt afgørelsens eller afgørelsernes dato.
 Stk. 2.  Særlig store sager indbindes i flere hæfter.
 § 11.  De i § 3 nævnte udskrifter sammenhæftes  

 forsvarligt, hver afgørelse for sig, og opbevares samlet sammen med mappen  

 med personlige oplysninger i en særlig særaktsmappe.
 Overgangsbestemmelser m.v.
 § 12.  Akter fra sager af den i § 1 nævnte karakter,  

 der er endeligt afgjort inden dette cirkulæres ikrafttræden, opbevares samlet  

 på stedet for den sidste afgørelse.
 § 13.  Til brug for sager, der afgøres efter  

 cirkulærets ikrafttræden, udfærdiges der på opbevaringsstedet ekstra  

 udskrifter af den i § 3 nævnte karakter af:
1. Den sidste af de i § 12 nævnte sager, samt- hvis  

 denne ikke er en dom - tillige af den sidste dom (såfremt denne ikke er ældre  

 end 5 år), 2. Betingede domme, hvor prøvetiden ikke er udløbet.
 3. Resolution om løsladelse på prøve, hvor prøvetiden  

 ikke er udløbet.
 4. Resolution om strafeftergivelse, hvor prøvetiden  

 ikke er udløbet.
Stk. 2.  De i stk. 1 nævnte udskrifter opbevares sammen  

 med særakterne, jfr. § 3.
 § 14.  Cirkulæret træder i kraft den 1. januar 1988.
 Stk. 2.  Samtidig ophæves:
Justitsministeriets cirkulære nr. 273 af 5. december 1962, kapitel III, Justitsministeriets cirkulære nr. 203 af 19. maj 1967, Justitsministeriets cirkulæreskrivelse af 13. april 1966, samt Justitsministeriets cirkulæreskrivelse nr. 97 af 23. april 1968.
 § 15.  Dette cirkulære gælder ikke for Grønland.
