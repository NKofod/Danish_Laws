Fremsat den 9. oktober 2002 af  

 Keld Albrechtsen (EL) og Line Barfod (EL) Forslag til folketingsbeslutning om opretholdelse af GMO-moratoriet Folketinget opfordrer regeringen til at arbejde for  

 opretholdelsen af det nuværende GMO-moratorium i EU, indtil der er skabt fuld sikkerhed for, at genmodificerede organismer ikke  

 kan spredes til økologisk eller konventionelt dyrkede marker og vilde  

 planter, der er skabt fuldt producentansvar for eventuelle skader og  

 spredning, og der er gennemført fuld mærkning af alle produkter, som  

 er fremstillet ved brug af genmodificerede organismer.
Bemærkninger til forslaget Der er i de seneste år kommet mange  

 rapporter og undersøgelser, som klart illustrerer  

 nødvendigheden af at opretholde det nuværende GMO-moratorium,  

 selv om stærke kræfter i EU-Kommissionen og blandt  

 GMO-producenterne arbejder hårdt på at få det  

 ophævet.
Moratoriet blev indført i 1999, da  

 Ministerrådet efter ønske fra 5 lande, deriblandt Danmark,  

 valgte at indføre et stop for godkendelse af nye gensplejsede  

 organismer til udsætning i naturen.
Moratoriet er gældende,  

 indtil alle medlemslande i deres nationale lovgivning har gennemført  

 det såkaldte udsætningsdirektiv imod miljøforurening af  

 gensplejsede afgrøder.
Det betyder, at der i dag foreligger 14  

 godkendte ansøgninger om dyrkning og salg af gensplejsede planter,  

 mens 12 ansøgninger er indleveret og venter på at blive  

 behandlet.
Der har været og er stærkt pres på både  

 EU-Kommissionen og de nationale regeringer for at droppe moratoriet og for  

 senest til efteråret at vedtage de regler, som EU-Kommissionen og  

 EU-Parlamentet har fremlagt i løbet af sommeren 2002.
Blandt de seneste undersøgelser er rapporten »Seeds  

 of Doubt: North American Farmers experiences of GM Crops« fra den britiske  

 »Soil Association« (Udvalget for Fødevarer, Landbrug og Fiskeri, alm.  

 del   bilag 967), som har gennemgået en lang række  

 forskningsresultater og talt med landmænd og deres organisationer i  

 Canada og USA.
Rapporten handler om erfaringerne efter seks års  

 forsøg med gensplejset majs, soja og raps samt om almindelige  

 praktiske erfaringer med forretningsmæssig dyrkning af GMO-marker ved  

 siden af marker med konventionelle og økologiske afgrøder.
Ritzaus Bureau skriver i en omtale af rapporten den 17.  

 september 2002: »I den canadiske provins Saskatchewan har økologerne  

 næsten fuldstændig måttet opgive at dyrke raps til olie,  

 fordi det har vist sig umuligt at holde såsæden fri for  

 gensplejsede organismer.
Forureningen sker blandt andet ved  

 krydsbestøvning.
Pollen kan for flere afgrøders vedkommende,  

 bl.a. raps, spredes over meget lange afstande med vinden eller med  

 bestøvende insekter«.
Dette og andre lignende tilfælde har ifølge  

 Ritzaus Bureau fået »de store nationale landbrugsorganisationer i USA  

 og Canada til at forlange et moratorium, så der ikke åbnes for  

 dyrkning af gensplejset hvede, før en række af problemerne er  

 løst.
De forlanger bl.a. lovgivning om mærkning og  

 erstatningsansvar«.
Der er over de seneste par år kommet flere rapporter  

 om det vanskelige   hvis ikke umulige   i at sikre, at GMO ikke spreder gener  

 og frø til økologisk dyrkede marker, eller konventionelt  

 dyrkede marker og vilde planter.
Dagbladet Information kunne den 16. august  

 2002 citere fra det nyeste nummer af New Scientist, som omtalte et  

 forsøg i USA om en genmodificeret solsikke, der har videregivet gener  

 til den vilde solsikke, hvorefter denne blev meget større og  

 kraftigere.
Ifølge referatet siger Allison Snow, som stod for  

 forsøget, at hun er chokeret over resultatet: » . gener kan være  

 meget værdifulde for ukrudt og blive ved med at eksistere for evigt,  

 når de først én gang er derude.
Der er efterhånden  

 ret mange beviser for krydsbestøvning og risikoen for at udvikle  

 superukrudt .. I Canada for eksempel bliver landmænd nødt til at  

 bruge penge på meget stærke kemikalier for at slå  

 GM-modificeret ukrudt i marker med olierapsfrø ihjel«.
Et andet  

 forsøg fra Lille i Nordfrankrig beretter om samme proces.
I dette  

 tilfælde handlede det om en GMO-dyrket sukkerroe, der spredte sig til  

 en vild sukkerroesort.
I Danmark er det dokumenteret, at raps vil krydse med  

 den vilde plante agerkål.
Det kan give alvorlige problemer, hvis den  

 almindelige ukrudtsplante agerkål erhverver herbicidresistente  

 egenskaber ved krydsning med f.eks.
Round Up-resistente GMO-raps.
Sådanne resultater burde efter forslagsstillernes  

 opfattelse mane til den allerstørste forsigtighed og til, at man  

 anvender »forsigtighedsprincippet« konsekvent.
Det vil sige, at der ikke kan  

 være tale om at ophæve GMO-moratoriet.
 Der er ingen, som til dato har kunnet fremlægge  

 sikre måder til at forhindre GMO-dyrkede afgrøders frø og  

 pollen i at spredes til økologiske marker eller til konventionelt  

 dyrkede marker og vilde planter.
 Hvis man på denne baggrund ender med at ophæve  

 GMO-moratoriet, er det efter forslagsstillernes opfattelse det samme som at  

 lægge gift for udviklingen af det økologiske landbrug, som jo  

 kræves totalt fri for GMO.
Der er på nuværende tidspunkt ikke regler for  

 producentansvar, når det gælder smitte med GMO.
Derfor er der  

 på nuværende tidspunkt ingen sikring af økologiske  

 landmænd mod tab af indtægter, fordi en forurenet afgrøde  

 ikke kan sælges som økologisk.
Heller ikke konventionelle  

 landmænd, der dyrker GMO-frit, er sikret.
Regningen for skader på  

 natur og sundhed kan ikke sendes nogen steder hen, som reglerne er nu.
Og  

 omvendt er forholdene også uafklarede for den landmand, der producerer  

 med GMO.
Landmanden er uvidende om, hvilket ansvar han eventuelt skal leve op  

 til, hvis hans GMO-afgrøder smitter nabomarkerne eller natur.  

 Forslagstillerne mener, at producenten har ansvaret for en håndtering  

 af GMO-afgrøderne, der sikrer mod spredning og skader.
Skal dette  

 ansvar forvaltes seriøst, må også erstatningsansvaret  

 ligge fuldt ud hos producenten.
Med hensyn til de krævede standarder for  

 mærkning af GMO-produkter til orientering for forbrugeren er de  

 fremsatte EU-forslag utilfredsstillende.
EU-Kommissionen fremsatte i juli  

 2001 forslag til to forordninger om genetisk modificerede fødevarer og  

 foderstoffer samt mærkning og sporbarhed af disse.
De var klart  

 utilfredsstillende, og nu er Europa-Parlamentet så i juli måned  

 2002 kommet med sine ændringsforslag.
Disse ændringsforslag er  

 efter forslagsstillernes opfattelse heller ikke gode nok, selv om de er en  

 forbedring af Kommissionens forslag fra sidste år.
 Blandt andet ønsker Parlamentet, at  

 fødevarer først skal mærkes med GMO, når der er  

 konstateret 0,5 pct. indhold af GMO (Kommissionens forslag indeholder en  

 grænse på 1 pct.). Forslagsstillerne mener, at grænsen skal  

 være 0 pct., altså helt fri for GMO.
Desuden friholder Parlamentets forslag produkter, som er  

 fremstillet ved hjælp af GMO.
Det vil sige, at f.eks. æg,  

 mælk og kød fra dyr, der har været fodret med GMO-foder,  

 ikke skal mærkes.
Forslagsstillerne vil have mærkning af alle  

 produkter som er fremstillet direkte af GMO såvel som af produkter, der  

 er fremstillet ved hjælp af GMO.
Hertil siger Forbrugerrådet (Europaudvalget,  

 folketingsåret 2001-02, 2. samling, alm. del   bilag 1109): »En  

 mærkning af produkter fra GMO-fodrede dyr har stor betydning for  

 diskussionen om ophævelse af moratoriet og evt. dyrkning af  

 GMO-afgrøder i Danmark.
Langt størstedelen af de  

 GMO-afgrøder, der på nuværende tidspunkt er aktuelle for  

 dyrkning i Europa, er foderafgrøder.
Derfor vil man åbne  

 mulighed for omfattende dyrkning af GMO-afgrøder uden mærkning  

 af de resulterende produkter, hvis disse produkter ikke omfattes af  

 mærkningskrav«.
 En manglende mærkning af f.eks. animalske produkter  

 fremstillet ved hjælp af GMO vil, jf. ovenstående, give mulighed  

 for en stor produktion af GMO-afgrøder, som ikke kan identificeres  

 på den vare, forbrugeren får, og forbrugeren har derfor ikke  

 mulighed for at fravælge det.
Forslagsstillerne mener, at ovenstående krav er  

 nødvendige.
Der eksisterer i dag ikke viden nok om, hvad der sker  

 på længere sigt med de genmodificerede produkter i  

 fødevarer, på marker og i planter.
Man ved ikke, hvordan dette  

 slår igennem i hele fødekæden på sigt.
Når man  

 ikke kan vide, hvad det er, man sætter i gang på så vitalt  

 et område, er det nødvendigt at lade »forsigtighedsprincippet«  

 råde.
 Derfor er det ikke nok, når miljøministeren  

 den 11. september 2002 siger til Ritzaus Bureau: »Før reglerne om  

 mærkning og sporing er på plads, bliver moratoriet ikke  

 ophævet«.
Problemet er ikke, at der ikke bliver vedtaget EU-regler  

 om dette.
Problemet er spørgsmålet om, hvorvidt indholdet af  

 disse regler, disse krav til GMO-producenterne, er sikre nok for  

 forbrugerne.
Det er ikke betryggende, at EU-kommissær David  

 Byrne, ifølge Ritzaus Bureau den 10. september 2002, er tydeligt  

 irriteret over moratoriet, som han flere gange har kaldt ulovligt: »Vi har  

 foretaget en masse videnskabelige undersøgelser, og de siger alle, at  

 GMOer er lige så sunde som konventionel mad.
Derfor må vi  

 skabe et grundlag for at få dem tilladt«.
Fødevareministeren har nedsat et udvalg, som inden  

 årets udgang skal give Folketinget råd om, hvilke krav der skal  

 stilles til landmænd, som evt. vil dyrke GM-afgrøder.  

 Formålet er at skabe sikkerhed for, at genmodificerede organismer ikke  

 kan spredes til konventionelt dyrkede marker, eller til den økologiske  

 landbrugsproduktion.
Desuden skal dette udvalg udrede, hvor langt Danmark kan  

 gå med nationale krav og beskyttelsesregler uden at komme i konflikt  

 med EUs regler.
 Man må håbe, at udvalget vil sætte sig  

 godt og grundigt ind i alle de kedelige historier, som er kommet for dagens  

 lys i England, USA, Canada og andre steder, hvor der har været og er  

 såvel forsøg med som i praksis dyrkede GMO-marker.
Den engelske avis The Guardian har i flere år  

 berettet om den ene skandale efter den anden.
Både med hensyn til  

 overtrædelser af de betingelser, som GMO-firmaerne har for at dyrke  

 disse GMO-marker, om hvordan GMO-markers frø og pollen er spredt over  

 lange afstande til konventionelt dyrkede marker og om, hvordan regeringer og  

 landmænd er udsat for pres fra GMO-producenternes side.
Hele denne  

 situation gjorde, at The Guardian den 17. august 2002 skrev en leder, hvor de  

 citerede Elliot Morley fra det engelske »Department for Environment, Food and  

 Rural Affairs« for en advarsel om: »Der er enormt internationalt pres  

 på os for at tillade GMO-afgrøder og frø i dette land .  

 fra hele biotek-industrien.
De arbejder gennem nationale regeringer og  

 verdenshandelsorganisationerne og lægger pres på EU«.
Denne pression kan tage mange former.
En af de mere  

 raffinerede er den amerikanske regerings »tilbud« om at levere  

 GMO-fødevarer som fødevarehjælp til tørkeramte  

 områder i det sydlige Afrika.
Financial Times skrev den 23. august  

 2002, at dette forsøg på at introducere GMO-fødevarer til  

 Afrika er blevet skarpt fordømt af World Conservation Union (IUCN),  

 som er en sammenslutning af 70 lande.
IUCN repræsenterer også  

 10.000 forskere og videnskabsmænd over hele verden og 350 ngoer.  

 IUCN har opfordret landene i Afrika til at forkaste det amerikanske tilbud,  

 da det kan få store konsekvenser for deres egne landbrugssystemer.
Der  

 kan f.eks. ske det, at korn og anden form for fødevarehjælp kan  

 blive plantet af lokale farmere og ikke konsumeret, som det var meningen.  

 Hvis genetisk modificerede organismer på denne måde finder vej  

 til de lokale afgrøder, kan en eventuel eksport senere hen bliver  

 forkastet af lande, der i modsætning til USA har en anden politik  

 på dette område.
Denne problematik går igen i en artikel i dagbladet  

 Politiken den 25. september 2002, hvoraf det fremgår, at Zambia den 11.  

 september i år har sagt nej til at modtage amerikansk  

 nødhjælp i form af genmanipulerede majs og sojabønner.  

 Ifølge Politiken har regeringen i Zambia taget denne beslutning af to  

 årsager: »For det første på grund af en total mangel  

 på information om, hvilke risici der er ved disse produkter.
For det  

 andet fordi Zambia var bange for, at noget af majsen eller  

 sojabønnerne ville blive brugt som såsæd og dermed  

 ødelægge muligheder for at eksportere afgrøder til blandt  

 andet EU«.
GMO-industrien har ikke kunnet levere videnskabelige svar  

 på, hvordan GMO-produkter kan ændre og påvirke hele  

 fødekæden på længere sigt.
Det er der sådan  

 set ikke noget at sige til, for det kan ingen med sikkerhed sige.
Men  

 GMO-industrien har en vare, som den har udviklet, og som den vil sælge,  

 derfor denne pression.
Derfor skal forbrugerne lade sig nøje med  

 mindre krav til mærkning, derfor skal forbrugerne finde sig i, at  

 fødevarer, som er produceret ved hjælp af f.eks.
GMO-foder, ikke  

 skal mærkes som GMO-produkter, osv.
Forslagsstillerne mener ikke, at der kan gives køb  

 på kravene til GMO.
Det er for sent, når GMO-frø og pollen  

 har spredt sig overalt på markerne.
Så er løbet  

 kørt for de økologiske landmænd og de landmænd, der  

 dyrker konventionelt, men GMO-frit.
Derfor håber forslagsstillerne, at  

 Folketinget vil bakke op om dette beslutningsforslag, som skal sikre, at  

 EUs moratorium ikke ophæves, før GMO-producenterne og  

 andre har leveret totalt sikre løsninger på spredningsproblemet,  

 og før der er gennemført krav om, at alle GMO-produkter skal  

 mærkes som sådanne.
Skriftlig fremsættelse Keld Albrechtsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om opretholdelse af  

 GMO-moratoriet.
(Beslutningsforslag nr.
B 6).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
