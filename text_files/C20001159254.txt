Meddelelse nr. 29/2000 om kursistvilkår  

 under arbejdsmarkedsuddannelserne Videregående teknikere Arbejdsmarkedets Ankenævn har truffet afgørelse om, at en  

 tilsynstekniker er omfattet af målgruppen for AMU-uddannelser, jf. § 1,  

 stk. 1, nr. 4 og § 1, stk. 3.  

 Ankenævnet henviser til bemærkningerne til den oprindelige lov,  

 lov nr. 430 af 30. juni 1993 om arbejdsmarkedsuddannelserne.
Af  

 bemærkningerne til loven fremgår det, at man ønskede at  

 udvide målgruppen med videregående teknikere, hvilket bl.a.  

 også omfattede tilsynsteknikere.
 Herefter ser listen således ud:
- byggetekniker - bygningskonstruktør - elektroniktekniker - elinstallatør/stærkstrømstekniker - gas-, vand- og sanitetsmester - jordbrugstekniker - kemotekniker - kort- og landmålingstekniker - kvalitets- og måletekniker - laboratorietekniker - levnedsmiddeltekniker - maskintekniker - mejeritekniker - miljøtekniker - modeltekniker - plasttekniker - produktudvikler - tekstil- og beklædningstekniker - tilsynstekniker - trætekniker - Vvs-tekniker.
 Meddelelse nr. 11/98 ophæves hermed.
