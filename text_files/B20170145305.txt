Bekendtgørelse om ændring af bekendtgørelse om det digitale planregister PlansystemDK § 1 I bekendtgørelse nr. 418 af 28. april 2014 om det digitale planregister PlansystemDK foretages følgende ændringer:
 1. Indledningen affattes således:
»I medfør af § 31 a og § 54 b, stk. 4-8, i lov om planlægning, jf. lovbekendtgørelse nr. 1529 af 23. november 2015, som ændret ved lov nr. 668 af 8. juni 2017, fastsættes:« 2. I § 1, stk. 1, 1. pkt., ændres »§ 54 b, stk. 6« til: »§ 54 b, stk. 5«.
 3. § 1, stk. 1, 2. pkt., ophæves.
 4. I § 1, stk. 1, 4. pkt., ændres »§ 54 b, stk. 6« til: »§ 54 b, stk. 5«.
 5. § 1, stk. 2, nr. 3, ophæves.
 Nr. 4 -6 bliver herefter nr. 3-5.
 6. I § 1, stk. 2, nr. 6, der bliver til nr. 5, ændres »§ 54 b, stk. 6« til: »§ 54 b, stk. 5«.
 7. I § 1, stk. 3, ændres »miljøministeren« til: »erhvervsministeren«.
 8. I § 1, stk. 4, ændres »Miljøministeriet« til: »Erhvervsstyrelsen«.
 9. I § 2, stk. 1, ændres »miljøministeren« til: »erhvervsministeren«.
 10. § 2, stk. 4, ophæves.
 Stk. 5 bliver herefter til stk. 4.
 11. I § 3, stk. 1, ændres »§ 54 b, stk. 6« til: »§ 54 b, stk. 5«.
 12. Efter § 5 indsættes:
»Plandata.dk § 5 a.
Erhvervsstyrelsen fører Plandata.dk, som er Erhvervsministeriets offentligt tilgængelige register over oplysninger om planer m.v., der er tilvejebragt eller opretholdt efter reglerne i planloven, jf. planlovens § 54 b, stk. 1. Fra og med den 1. januar 2018 stilles planerne mv. til rådighed på internetadressen www.plandata.dk.
Plandata.dk er bygget op efter datamodellerne PlanDK2+ og PlanDK3.
 Stk. 2. Kommunalbestyrelsen har fra den 1. januar 2018 pligt til at registrere de i § 1, stk. 2, nævnte planer mv. i Plandata.dk eller PlansystemDK, jf. dog stk. 4.
 Stk. 3. Vælger kommunalbestyrelsen at registrere de i § 1, stk. 2, nævnte planer mv. i PlansystemDK, skal registreringen ske senest fem arbejdsdage før høringsperiodens begyndelsesdato for kommuneplaner og senest to arbejdsdage før høringsperiodens begyndelsesdato for lokalplaner.
Stk. 4. Kommunalbestyrelsen skal fra den 1. januar 2018 registrere landzonetilladelser meddelt efter lovens § 35, stk. 1, i Plandata.dk, senest 14 dage efter klagefristens udløb.
Påklages afgørelsen, skal tilladelsen dog registreres senest 14 hverdage efter Planklagenævnets stadfæstelse af tilladelsen, ændring af et afslag til landzonetilladelse eller afvisning af at realitetsbehandle klagen er meddelt adressaten.
Registreringen i Plandata.dk af landzonetilladelse udgør ikke offentliggørelse efter planlovens § 35, stk. 8, og er uden betydning for beregning af klagefristen.« § 2 Bekendtgørelsen træder i kraft den 1. januar 2018.
