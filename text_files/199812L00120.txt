Fremsat den 2. december 1998 af  

 skatteministeren (Ole Stavad) Forslag til Lov om ændring af lov om  

 indskud på etableringskonto (Forhøjelse af aldersgrænser,  

 forhøjelse af indskud og forbedret afskrivningsadgang) § 1 I lov om indskud på etableringskonto, jf. lovbekendtgørelse  

 nr. 641 af 1. august 1997, som ændret ved § 3 i lov nr. 434 af 26.  

 juni 1998, foretages følgende ændringer:
 1. I § 2 ændres »40 år«  

 til: »46 år«.
 2. I § 3, stk. 1, 1. pkt., ændres »50.000  

 kr.« til: »100.000 kr.«.
 3. § 7, stk. 5, 3. og 4. pkt.,  

ophæves, og i stedet indsættes:
»Det beløb, der lægges til grund ved  

 beregning af skattemæssige afskrivninger på det  

 pågældende formuegode, reduceres ved forlods afskrivning med et  

 beløb, der svarer til de hævede indskud, når der er  

 foretaget fradrag for de hævede indskud i indkomståret 1998 eller  

 tidligere indkomstår.
Det beløb, der lægges til grund ved  

 beregning af skattemæssige afskrivninger på det  

 pågældende formuegode, reduceres ved forlods afskrivning med et  

 beløb, der svarer til 80 pct. af de hævede indskud, når  

 der er foretaget fradrag for de hævede indskud i indkomstårene  

 1999 - 2001. Det beløb, der lægges til grund ved beregning af  

 skattemæssige afskrivninger på det pågældende  

 formuegode, reduceres ved forlods afskrivning med et beløb, der svarer  

 til 70 pct. af de hævede indskud, når der er foretaget fradrag  

 for de hævede indskud i indkomståret 2002 eller senere  

 indkomstår.
Den del af de hævede indskud, der som følge af  

 2. pkt. ikke kan anvendes til forlods afskrivning, efterbeskattes efter §  

 10.«.
 4. § 8, stk. 1, affattes således:
»Etableringen skal være sket inden 10 år efter  

 udløbet af det indkomstår, hvori indskuddet er fradraget.
Er  

 kontohaveren ikke fyldt 45 år ved fristens udløb,  

 forlænges fristen til udgangen af det år, hvori kontohaveren  

 fylder 45 år.«.
§ 2 Stk. 1. Loven træder i kraft dagen efter  

 bekendtgørelse i Lovtidende og har virkning fra og med  

 indkomståret 1999, jf. dog stk. 2.
 Stk. 2. § 1, nr. 1 og 2, har virkning for indskud, der  

 fradrages ved opgørelsen af den skattepligtige indkomst i  

 indkomståret 1999 eller senere.
Bemærkninger til lovforslaget Almindelige bemærkninger Indledning Lovforslaget er en del af aftalen om finansloven for 1999  

 mellem regeringen, Venstre, Det Konservative Folkeparti, Centrum-Demokraterne  

 og Kristeligt Folkeparti.
 Lovforslaget indeholder tre elementer:
 1. Forhøjelse af aldersgrænser.
Indskud på en etableringskonto kan foretages af  

 fuldt skattepligtige personer, som ikke er fyldt 40 år ved  

 indkomstårets udgang.
Denne aldersgrænse foreslås  

 forhøjet fra 40 år til 46 år, således at  

 kontohaveren kan indskyde på etableringskontoen indtil udgangen af det  

 indkomstår, hvori kontohaveren fylder 45 år.
 Samtidigt medfører lovforslaget en  

 forlængelse af tidspunktet for anvendelse af etableringskontomidler.  

 Kontohavere kan således anvende etableringskontomidler, indtil udgangen  

 af det indkomstår, hvori kontohaveren fylder 55 år.
 2. Forhøjelse af det årlige mulige indskud til 100.000  

 kr.
Uanset kontohaverens nettolønindtægt kan  

 kontohaveren efter gældende regler indskyde op til 50.000 kr. på  

 sin etableringskonto.
Dette beløb foreslås hævet til  

 100.000 kr.
 3. Forbedring af afskrivningsadgangen.
Lov nr. 423 af 26. juni 1998 (skattejusteringer)  

 medfører, at værdien af fradrag ved indskud på  

 etableringskonto mindskes med 8 procentpoint.
I forbindelse med behandlingen  

 af lovforslaget (L 92, 1997-98, 2. samling) tilkendegav skatteministeren, at  

 han ville overveje, hvilke ændringer det kunne være  

 hensigtsmæssigt at foretage for at skabe en bedre sammenhæng i  

 etableringskontoordningens skattemæssige behandling.
 Det foreslås som følge af overvejelserne og  

 som led i finanslovsaftalen for 1999, at kun 80 pct. af de hævede  

 etableringskontomidler skal anses for anvendt til forlods afskrivning  

 på aktiver i den nyetablerede virksomhed, når der er foretaget  

 fradrag for de hævede midler i indkomstårene 1999 - 2001. Den  

 selvstændige kan således foretage ordinære afskrivninger  

 på de resterende 20 pct. af aktivernes anskaffelsessum, uanset at der  

 er frigivet etableringskontomidler hertil.
Desuden foreslås det, at kun 70 pct. af de  

 hævede etableringskontomidler skal anses for anvendt til forlods  

 afskrivning på aktiver i den nyetablerede virksomhed, når der er  

 foretaget fradrag for de hævede midler i indkomståret 2002 eller  

 senere indkomstår.
Den selvstændige kan således foretage  

 ordinære afskrivninger på de resterende 30 pct. af aktivernes  

 anskaffelsessum, uanset at der er frigivet etableringskontomidler hertil.
Gældende regler Etableringskontoloven giver lønmodtagere adgang til  

 at indskyde en del af lønindtægten på en etableringskonto  

 med henblik på senere etablering af selvstændig virksomhed her i  

 landet.
Der gives fradrag for indskuddet i den skattepligtige indkomst.  

 Når der senere i forbindelse med etableringen anskaffes et aktiv,  

 hvorpå der kan afskrives, kan indskuddet benyttes til en såkaldt  

 forlods afskrivning.
 1. Aldersgrænser.
Indskud på en etableringskonto kan foretages af  

 fuldt skattepligtige personer, som ikke er fyldt 40 år ved  

 indkomstårets udgang, og som har haft lønindtægt i  

 løbet af indkomståret.
Indskuddet fradrages ved  

 opgørelsen af den skattepligtige indkomst.
Etablering skal være sket inden 10 år efter  

 udløbet af det indkomstår, hvori indskuddet er fradraget.
Efter  

 de gældende regler kan personer således anvende  

 etableringskontomidler til etablering, så længe de ikke fylder 50  

 år inden indkomstårets udgang.
 Er kontohaveren ikke fyldt 40 år ved 10-års  

 fristens udløb, forlænges fristen til udgangen af det år,  

 hvori kontohaveren fylder 40 år.
 Hvis etablering ikke er sket inden fristens udløb,  

 efterbeskattes indskuddene.
 2. Det årlige mulige indskud.
 Indskuddet for et indkomstår skal udgøre  

 mindst 5.000 kr. og kan højst udgøre 25 pct. af indskyderens  

 nettolønindtægt i indkomståret, dog kan der altid  

 indskydes 50.000 kr. af nettolønindtægten.
 Til nettolønindtægten henregnes den kontante  

 løn med tillæg af den skattemæssige værdi af  

 personalegoder, som fri kost og logi, fri bil til rådighed og lignende,  

 som lønmodtageren har modtaget i kraft af arbejdsforholdet.  

 Beløb, der af arbejdsgiveren er ydet som godtgørelse for  

 udgifter, der påføres lønmodtageren som følge af  

 arbejdet, herunder udgifter til rejse, ophold og fortæring under rejser  

 bortset fra beløb, der omfattes af bestemmelsen i ligningslovens  

 § 9, stk. 5, 2. pkt., medregnes også til  

 nettolønindtægten.
Ved beregningen af nettolønindtægten  

 foretages fradrag for udgifter, som lønmodtageren har haft i  

 forbindelse med erhvervelse af indkomsten, og som lønmodtageren har  

 fratrukket i opgørelsen af den skattepligtige indkomst, herunder  

 befordringsfradrag, efter ligningslovens §§ 9-9 D.
Derimod fragår  

 bidrag efter lov om en arbejdsmarkedsfond ikke ved opgørelsen af  

 nettolønindtægten.
 3. Afskrivningsadgangen.
 Den forlods afskrivning, der foretages ved hævning  

 af indskud på etableringskontoen i forbindelse med etablering,  

 medfører, at afskrivningsgrundlaget for de pågældende  

 aktiver nedsættes med et beløb, der svarer til de hævede  

 beløb.
 De forlods afskrivninger, der er foretaget efter  

 etableringskontoloven, sidestilles, hvor andet ikke er foreskrevet, med  

 skattemæssige afskrivninger.
Lovforslaget 1. Forhøjelse af aldersgrænsen til 45 år.
 Forslaget indebærer, at kontohaveren kan indskyde  

 på etableringskontoen indtil udgangen af det indkomstår, hvori  

 kontohaveren fylder 45 år.
 Det foreslås, at denne del af forslaget skal have  

 virkning for indskud, der fradrages ved opgørelsen af den  

 skattepligtige indkomst i indkomståret 1999 eller senere.
 Lovforslaget medfører, at kontohavere kan anvende  

 etableringskontomidler til etablering indtil udgangen af det  

 indkomstår, hvori kontohaveren fylder 55 år.
Det foreslås, at reglen om etableringsfristens  

 forlængelse ændres så den fortsat harmonerer med  

 aldersgrænsen for personer, der kan indskyde på en  

 etableringskonto.
Reglen foreslås ændret således, at hvis  

 kontohaveren ikke er fyldt 45 år ved 10-års etableringsfristens  

 udløb, forlænges fristen til udgangen af det år, hvori  

 kontohaveren fylder 45 år.
Forslaget tilgodeser aldersgruppen mellem 40 og 45  

 år, som i dag ikke har mulighed for at indskyde midler på en  

 etableringskonto.
En forhøjelse af aldersgrænsen giver de lidt  

 ældre lønmodtagere, der ønsker at benytte deres  

 erhvervede erfaring til etablering af selvstændig virksomhed,  

 øgede muligheder for at anvende etableringskontoordningen.
 2. Forhøjelse af det årlige mulige indskud til 100.000  

 kr.
Beløbet, som kontohaveren kan indskyde på sin  

 etableringskonto uanset kontohaverens nettolønindtægt, justeres  

 ikke løbende.
Det foreslås hævet fra 50.000 kr. til  

 100.000 kr., dels på grund af den almindelige lønudvikling, og  

 dels for at tilgodese opsparingsmulighederne for lønmodtagere med  

 indkomster under 400.000 kr.
Der kan altid indskydes 25 pct. af  

 nettolønindtægten.
Lovforslaget tilgodeser dermed  

 opsparingsmuligheden hos lønmodtagere med indkomster under 400.000  

 kr.
 Det foreslås, at denne del af forslaget skal have  

 virkning for indskud, der fradrages ved opgørelsen af den  

 skattepligtige indkomst i indkomståret 1999 eller senere.
 3. Forbedring af afskrivningsadgangen.
Indskud på en etableringskonto giver et  

 ligningsmæssigt fradrag, mens ordinære afskrivninger giver et  

 fradrag i den selvstændiges personlige indkomst.
Ved  

 etableringskontoordningen får lønmodtagere fradrag for indskud  

 før etableringen foretages.
Ved ordinære afskrivninger kan  

 afskrivningerne først foretages efter etableringen.
Der sker  

 således en forskydning af fradraget, hvorfor det ikke er  

 nødvendigt, at der er symmetri mellem fradragenes størrelser  

 for at have et skattemæssigt incitament til opsparing.
Lovforslaget skal ses i lyset af, at værdien af  

 ligningsmæssige fradrag er mindsket løbende siden skattereformen  

 i 1993 og mindskes yderligere i de kommende år.
Det er derfor  

 nødvendigt at skabe en bedre sammenhæng i  

 etableringskontoordningens skattemæssige behandling for at fastholde  

 det skattemæssige incitament til at opspare til etablering af  

 selvstændig virksomhed.
 Det foreslås derfor, at kun 80 pct. af de  

 hævede etableringskontomidler skal anses for anvendt til forlods  

 afskrivning på aktiver i den nyetablerede virksomhed, når der er  

 foretaget fradrag for de hævede midler i indkomstårene 1999 -  

 2001. Den selvstændige kan således foretage ordinære  

 afskrivninger på de resterende 20 pct. af aktivernes anskaffelsessum,  

 uanset at der er frigivet etableringskontomidler hertil.
I 2002 kan ligningsmæssige fradrag ikke  

 længere fradrages i den såkaldte bundskat.
Herved mindskes  

 fradragsværdien af indskud på etableringskonti med 5,5  

 procentpoint.
Det foreslås derfor, at kun 70 pct. af de  

 hævede etableringskontomidler skal anses for anvendt til forlods  

 afskrivning på aktiver i den nyetablerede virksomhed, når der er  

 foretaget fradrag for de hævede midler i indkomståret 2002 eller  

 senere indkomstår.
Den selvstændige kan således foretage  

 ordinære afskrivninger på de resterende 30 pct. af aktivernes  

 anskaffelsessum, uanset at der er frigivet etableringskontomidler hertil.
Forslaget gør etableringskontoordningen mere  

 attraktiv for personer, der vil spare op til en senere etablering af  

 selvstændig virksomhed.
Desuden styrker forslaget kontohaveres  

 incitament til at etablere sig, da kontohavere ved etableringen får en  

 yderligere afskrivningsmulighed ved selve etableringen.
Provenumæssige konsekvenser Lovforslaget indeholder tre elementer: Forhøjelse  

 af aldersgrænsen for indskud til 45 år, forøgelse af det  

 årlige mulige indskud til 100.000 kr. samt forbedret  

 afskrivningsadgang.
 Forslaget om at hæve aldersgrænsen for indskud  

 i etableringskontoordningen fra 39 til 45 år skønnes at  

 medføre et årligt provenutab i størrelsesordenen 5 mill.  

 kr. som følge af en forøgelse af de indskudte midler i  

 ordningen.
Der vil endvidere fremkomme et provenutab som følge  

 af, at tidspunktet for efterbeskatning af etableringskontomidler, der ikke  

 udnyttes til etablering, udskydes, og fordi midler, som ellers ville blive  

 efterbeskattet senere, kan udnyttes til etablering.
Hvis den foreslåede  

 forhøjelse af aldersgrænsen udnyttes fuldt ud til  

 udsættelse af evt. efterbeskatning skønnes det årlige  

 provenutab at udgøre ca. 25 mill. kr. i 5 år.
 Forøgelse af det mulige indskud fra 50.000 kr. til  

 100.000 kr. skønnes at medføre et årligt provenutab  

 på ca. 5 mill. kr. som følge af en forøgelse af de  

 indskudte midler i ordningen.
Den forbedrede afskrivningsadgang på 20 pct. af de  

 værdier, der er anskaffet for midler indskudt i perioden 1999-2001 og  

 30 pct. af de værdier, der er anskaffet for midler indskudt fra 2002 og  

 fremefter, skønnes ikke at medføre noget  

 nævneværdigt provenutab i indfasningsperioden.
På  

 længere sigt skønnes provenutabet at stige jævnt til ca.  

 25 mill. kr. årligt.
Den samlede provenumæssige virkning for 1999  

 skønnes med stor usikkerhed at udgøre ca. 35 mill. kr., heraf  

 ca. 25 mill. kr. for kommunerne.
Finansårsvirkningen i 1999  

 skønnes til ca. 10 mill. kr.
Størstedelen af provenutabet fra  

 forhøjelse af aldersgrænsen er midlertidigt og bortfalder i takt  

 med, at efterbeskatning af ubenyttede midler finder sted og i takt med, at de  

 midler, der forlodsafskrives, ellers ville være blevet afskrevet  

 ordinært.
Til gengæld øges provenutabet over tid fra den  

 øgede adgang til at foretage ordinære afskrivninger.
På  

 langt sigt skønnes provenutabet at udgøre ca. 35 mill. kr.  

 årligt.
Administrative konsekvenser for stat, amter og  

 kommuner Lovforslaget skønnes at have engangsudgifter  

 på ca. 100.000 kr. for Told   Skat.
Derudover skønnes forslaget  

 ikke at have nævneværdige konsekvenser.
Erhvervsøkonomiske konsekvenser Forslaget forbedrer og øger muligheden for at  

 indskyde på etableringskonti.
Dermed tilskyndes lønmodtagere i  

 øget omfang til at spare op til etablering af selvstændig  

 erhvervsvirksomhed.
Med forslaget retter etableringskontoordningen sig mod en  

 bredere kreds af lønmodtagere, bl.a. de lidt ældre  

 lønmodtagere, der ønsker at benytte deres erhvervserfaring til  

 etablering af selvstændig virksomhed, og muligheden for flere  

 iværksættervirksomheder forbedres.
Administrative konsekvenser for erhvervslivet og  

 borgerne Forslaget vurderes ikke at have nævneværdige  

 administrative konsekvenser for erhvervslivet eller borgerne.
Miljømæssige konsekvenser Forslaget har ingen miljømæssig effekt.
Forholdet til EU-retten Forslaget har ingen EU-retlige aspekter.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Ingen Indkomstårsvirkning:
Finansårsvirkning: Ca. 10 mill. kr. i 1999 Administrative konsekvenser for stat, kommuner og  

 amtskommuner Ingen En engangsudgift på 100.000 kr. for Told  

 Skat Økonomiske konsekvenser for erhvervslivet Øget adgang til opsparing for lønmodtagere med  

 indkomster under 400.000 kr., udvidelse af kredsen af lønmodtagere,  

 der kan benytte ordningen samt forbedrede afskrivningsmuligheder ved  

 etablering af selvstændig virksomhed.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget skønnes ikke at indeholde EU-retlige  

 aspekter Bemærkninger til lovforslagets  

 enkelte bestemmelser Til § 1 Til nr. 1 Forslaget indebærer, at der kan foretages indskud  

 på etableringskonto af indskydere, som ved udgangen af  

 indkomståret ikke er fyldt 46 år.
Til nr. 2 Beløbet, som kontohaveren kan indskyde på sin  

 etableringskonto uanset kontohaverens nettolønindtægt,  

 foreslås hævet fra 50.000 kr. til 100.000 kr.
Til nr. 3 Det foreslås, at kun 80 pct. af de hævede  

 etableringskontomidler skal anses for anvendt til forlods afskrivning  

 på aktiver i den nyetablerede virksomhed, når der er foretaget  

 fradrag for de hævede midler i indkomstårene 1999 - 2001. Den  

 selvstændige kan således foretage ordinære afskrivninger  

 på de resterende 20 pct. af aktivernes anskaffelsessum, uanset at der  

 er frigivet etableringskontomidler hertil.
Det foreslås, at kun 70 pct. af de hævede  

 etableringskontomidler skal anses for anvendt til forlods afskrivning  

 på aktiver i den nyetablerede virksomhed, når der er foretaget  

 fradrag for de hævede midler i indkomståret 2002 eller senere  

 indkomstår.
Den selvstændige kan således foretage  

 ordinære afskrivninger på de resterende 30 pct. af aktivernes  

 anskaffelsessum, uanset at der er frigivet etableringskontomidler hertil.
Til nr. 4 Det foreslås, at hvis kontohaveren ikke er fyldt 45  

 år ved 10-års etableringsfristens udløb, forlænges  

 fristen til udgangen af det år, hvori kontohaveren fylder 45  

 år.
Til § 2 Det foreslås, at loven træder i kraft dagen  

 efter bekendtgørelse i Lovtidende og har virkning fra og med  

 indkomståret 1999.
Det foreslås dog, at § 1, nr. 1 og 2,  

 først skal have virkning for indskud, der fradrages ved  

 opgørelsen af den skattepligtige indkomst i indkomståret 1999  

 eller senere.
Ved indskud på en etableringskonto får  

 lønmodtageren fradrag i indkomståret for indskud foretaget i  

 indskudsåret.
Indkomståret og indskudsåret er ikke helt  

 sammenfaldende, da indskudsåret løber fra den 16. maj i  

 indkomståret til og med nærmest følgende 15. maj.  

 § 1, nr. 1 og 2, foreslås således at skulle have virkning  

 for indskud, der foretages fra og med 16. maj 1999.
Bilag Lovforslaget sammenholdt med gældende lov Gældende formulering Lovforslaget § 1 I lov om indskud på etableringskonto, jf.  

 lovbekendtgørelse nr. 641 af 1. august 1997 som ændret ved  

 § 3 i lov nr. 434 af 26. juni 1998, foretages følgende  

 ændringer:
 § 2.
 1.
 § 3.
 2.
 Stk. 2.
 § 7.
- - - Stk. 5.
Stk. 6-9. - - - 3.
»Det beløb, der lægges til grund ved  

 beregning af skattemæssige afskrivninger på det  

 pågældende formuegode, reduceres ved forlods afskrivning med et  

 beløb, der svarer til de hævede indskud, når der er  

 foretaget fradrag for de hævede indskud i indkomståret 1998 eller  

 tidligere indkomstår.
Det beløb, der lægges til grund ved  

 beregning af skattemæssige afskrivninger på det  

 pågældende formuegode, reduceres ved forlods afskrivning med et  

 beløb, der svarer til 80 pct. af de hævede indskud, når  

 der er foretaget fradrag for de hævede indskud i indkomstårene  

 1999 - 2001. Det beløb, der lægges til grund ved beregning af  

 skattemæssige afskrivninger på det pågældende  

 formuegode, reduceres ved forlods afskrivning med et beløb, der svarer  

 til 70 pct. af de hævede indskud, når der er foretaget fradrag  

 for de hævede indskud i indkomståret 2002 eller senere  

 indkomstår.
Den del af de hævede indskud, der som følge af  

 2. pkt. ikke kan anvendes til forlods afskrivning, efterbeskattes efter §  

 10.«.
 § 8.
Stk. 2. - - - 4.
»Etableringen skal være sket inden 10 år efter  

 udløbet af det indkomstår, hvori indskuddet er fradraget.
Er  

 kontohaveren ikke fyldt 45 år ved fristens udløb,  

 forlænges fristen til udgangen af det år, hvori kontohaveren  

 fylder 45 år.«.
