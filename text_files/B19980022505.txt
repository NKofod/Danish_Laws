 I medfør af § 1, stk. 2, nr. 1, og § 6, stk. 2, i lov om foderstoffer, jf.  

 lovbekendtgørelse nr. 422 af 15. maj 1996, og efter bemyndigelse fastsættes:
§ 1.  Virksomheder, der indfører foderstoffer,  

 herunder tilsætningsstoffer til foderstoffer, fra en stat, der ikke er medlem  

 af Den Europæiske Union, skal være registreret i Plantedirektoratet efter  

 bekendtgørelse om registrering m.m. af foderstofvirksomheder.
Ansøgning om  

 registrering skal indgives på et ansøgningsskema udfærdiget af  

 Plantedirektoratet.
§ 2.  Enhver indførsel skal anmeldes til  

 Plantedirektoratet inden ankomsten til Danmark.
Anmeldelsen bør så vidt  

 muligt ske mindst 24 timer før forventet ankomsttidspunkt.
 Stk. 2.  Foderstoffer, der føres ind i Danmark, men som  

 ikke skal overgå til fri omsætning på dansk område, skal ved videresendelse  

 til modtagerlandet være forsynet med et kontroldokument udformet af  

 Plantedirektoratet.
 § 3.  Indførsel af foderstoffer, herunder  

 tilsætningsstoffer til foderstoffer, kan alene ske over toldstederne i:
 Stk. 2.  Uanset stk. 1 kan foderstoffer i partier på  

 over 100 tons indføres over alle toldsteder.
 § 4.  Importøren må ikke uden Plantedirektoratets  

 skriftlige tilladelse disponere over indførte foderstoffer.
§ 5.  Plantedirektoratet fører tilsyn med, at et parti  

 foderstoffer, der anmeldes til indførsel, overholder bestemmelserne i  

 bekendtgørelserne om foderstoffer og tilsætningsstoffer til foderstoffer.
Et  

 parti, der ikke overholder disse bestemmelser, afvises fra indførsel.
Stk. 2.  Uanset stk. 1, 2. pkt., kan direktoratet  

 fastsætte en frist for importøren til at lovliggøre partiet ved en passende  

 behandling af dette.
Kan partiet ikke lovliggøres, kan direktoratet pålægge  

 importøren at foranledige, at partiet føres ud af landet igen, anvendes til  

 andet formål end fodring af dyr eller tilintetgøres.
 Stk. 3.  Omkostningerne ved gennemførelse af  

 foranstaltninger efter stk. 2 påhviler importøren.
 § 6.  Overtrædelse af § 1- 4, straffes med bøde.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 7.  Bekendtgørelsen træder i kraft den 30. april  

 1998.
Plantedirektoratet, den 20. april 1998 Mogens Nagel Larsen / Camilla Hesselby (* 1) Bekendtgørelsen indeholder bestemmelser, der gennemfører Det  

 Europæiske Fællesskabs rådsdirektiv 95/53/EF (EFT 1995, L 265, s. 17).
