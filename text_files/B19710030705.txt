 I medfør af § 9, stk. 6, i lov nr. 175 af 5. juni 1959 om tillæg til lov  

 om smitsomme sygdomme hos husdyrene, som ændret ved lov af 3. marts 1971,  

 fastsættes:
 § 1.  Opbevaring i mejerier og transport imellem  

 mejerier af skummetmælk, som ikke har været underkastet højpasteurisering,  

 jfr. § 9, stk. 1, i lov nr. 175 af 5. juni 1959 om tillæg til lov om  

 smitsomme sygdomme hos husdyrene, som ændret ved lov af 3. marts 1971, skal  

 ske i beholdere (tanke), der på tydelig og let læselig måde med blokbogstaver  

 af mindst 5 cm's højde er mærket med angivelsen »Ikke højpasteuriseret  

 skummetmælk - må ikke udleveres til foderbrug«.
 Stk. 2.  Mærkningen skal være anført i umiddelbar  

 forbindelse med aftapningsventilen på beholderne (tankene) enten ved påmaling  

 eller ved et på beholderens (tankens) aftapningsventil fastgjort skilt.
 § 2.  Skummetmælk, hvoraf der tilvirkes kvarg eller  

 andre produkter til foderbrug, og som ikke har været underkastet  

 højpasteurisering, skal underkastes en varmebehandling, der fremkalder  

 inaktivering af fosfataseenzymet, således at der ved fosfatasebestemmelse  

 efter Nordisk Metodikkomites forskrifter, for tiden nr. 26 1958 højst kan  

 påvises afspaltning af 0,010 mg fenol pr. ml prøve.
 § 3.  Statskontrollen med mejeriprodukter og æg m.m.  

 fører tilsyn med overholdelsen af bestemmelserne i denne bekendtgørelse.
 § 4.  Overtrædelse af §§ 1 og 2 straffes med bøde.
 § 5.  Bekendtgørelsen træder i kraft den 15. august  

 1971.
 Landbrugsministeriet, den 28. juni 1971.
 Henry Christensen.
/J.
Jensen.
