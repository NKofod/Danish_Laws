Bekendtgørelse om  

 fastlæggelse af takster og vilkår for at være tilsluttet  

 til Sektornet I medfør af tekstanmærkning nr. 100. stk. 4. i § 20  

 i finansloven 2000 fastsættes:
Kapitel 1 Omfattede institutioner § 1. Sektornetabonnement betales af  

 tilskudsberettigede uddannelsesinstitutioner, der har været tilsluttet  

 Sektornet i mere end 2 år.
 Stk. 2. Alle uddannelsesinstitutioner er  

 tilslutningsberettigede til Sektornet.
 Stk. 3. Tilskudsberettigede uddannelsesinstitutioner er alle  

 videregående uddannelsesinstitutioner, erhvervsskoler,  

 voksenuddannelsescentre, hf-kurser, gymnasier, grundskoler og efterskoler  

 tilsluttet Sektornet inden udgangen af 1999.
 Stk. 4. Tilskudsberettigede institutioner betaler ikke  

 Sektornetabonnement de første 2 år efter tilslutningen til  

 Sektornet.
 § 2. For uddannelsesinstitutioner, der ikke er  

 tilskudsberettigede, fastsættes taksterne af Danmarks edb-center for  

 uddannelse og forskning (UNI-C) således, at der opnås fuld  

 omkostningsdækning.
Kapitel 2 Abonnementstakster § 3. Abonnementstaksterne for at være  

 tilsluttet til Sektornet fastlægges således:
CAR-Kapacitet Abonnement pr. år 0 Kbit/s 2.500 32-64 Kbit/s 5.000 128 Kbit/s 9.000 256 Kbit/s 17.000 512 Kbit/s 33.000 768 Kbit/s 49.000 1 Mbit/s 65.000 1,5 Mbit/s 90.000 2 Mbit/s 110.000 3 Mbit/s 150.000 4 Mbit/s 180.000 6 Mbit/s 250.000 8 Mbit/s 305.000 16 Mbit/s 500.000 32 Mbit/s 800.000 Stk. 2. Abonnementsbetalingen opkræves kvartalsvis af  

 Danmarks edb-center for uddannelse og forskning (UNI-C).
 § 4. Institutioner skal som minimum have en  

 tilslutning med en CAR-værdi på 32 Kbit/s.
Kapitel 3 Specielle tilslutninger § 5. Hvis flere institutioner med forskellig  

 adresse inden for samme lokalområde, deler en fælles tilslutning  

 til Sektornet betales ovennævnte abonnement for denne linje, mens  

 bagved liggende institutioner hver betaler 7.000 kr. pr. år.
 § 6. Flere institutioner, der ligger på  

 samme adresse og deler en fælles tilslutning, betaler som én  

 institution.
 § 7. Hvis én institution har flere  

 Sektornettilslutninger til en eller flere lokaliteter med en samlet  

 CAR-værdi på mere end 2 Mbit/s, betales der for den samlede  

 CAR-værdi samt 3.500 kr. pr. tilslutning pr. år.
 Stk. 2. Hvis én institution har flere  

 Sektornettilslutninger til én eller flere lokaliteter med en samlet  

 CAR-værdi på 2 Mbit/s eller mindre, betales der for hver  

 tilslutning efter taksterne i § 3.
 § 8. For tilslutning til Sektornet via en ISDN  

 forbindelse, der kun giver mulighed for udgående opkald, betales 3.500  

 kr. pr. år pr. 64 Kbit/s.
 § 9. Til kommuner, hvor den samlede  

 abonnementsbetaling for kommunens skoler beregnet efter §§ 4-8  

 overstiger 400.000 kr., ydes en rabat på 10 pct., hvis den overstiger  

 600.000 kr. ydes en rabat på 15 pct. og hvis den overstiger 800.000 kr.  

 ydes en rabat på 20 pct.
§ 10. Til edb-virksomheder, der har behov for en  

 tilslutning til datakommunikation inden for Sektornet, kan der leveres  

 linjer, hvor der er spærret for international trafik.
Taksten  

 udgør 3.500 kr. pr. år uanset CAR-værdien.
Kapitel 4 Vilkår § 11. Abonnementsbetalingen omfatter 1)	Løbende drift og vedligeholdelse af basisnet 2)	Service vedrørende lokalt udstyr 3)	Basale netbaserede tjenester 4)	Service og trafikudgifter vedrørende international trafik via  

 NORDUnet.
Kapitel 5 Ikrafttræden § 12. Bekendtgørelsen træder i kraft den 1.  

 januar 2000.
