 I anledning af, at Lov Nr. 147 af 13. April 1938 om pressens Brug træder i  

 Kraft den 1. Juli 1938, henledes D'Hrr.s Opmærksomhed særlig paa de i Lovens  

 §§ 4-7 indeholdte, ændrede Regler om Ansvaret for indholdet af trykte  

 Skrifter.
 Lovens § 8, Stk. 1, indeholder endvidere en ny bestemmelse om, at  

 Løbesedler, Plakater eller Opslag ikke maa indeholde Udtalelser, der ved  

 deres Form eller Indhold utilbørligt forulemper Personer eller Virksomheder.
Bestemmelse om, hvorvidt Tiltale skal rejses for Overtrædelse af denne  

 Regel træffes ifølge § 17, 2. Pkt. af Statsadvokaten.
Politimestrene bør  

 derfor snarest instrueres om at være opmærksomme paa Overtrædelser af denne  

 Art og om i forefaldende Tilfælde uden unødigt Ophold at forelægge  

 Tiltalespørgsmaalet til Afgørelse samt om i det hele at paase, at  

 Bestemmelsen i Lovens § 3 nøje overholdes.
Herved bemærkes, at Sager  

 angaaende Overtrædelse af Loven behandles som Politisager, jfr. § 19, Stk. 5.
Iøvrigt er det i Henhold til Lovens § 17, 1. Pkt.
Rigsadvokaten, der  

 bestemmer, om der skal rejses Tiltale i Anledning af et Skrifts Indhold.  

 Spørgsmaal herom vil altsaa fremtidig være at forelægge Rigsadvokaten til  

 Afgørelse.
Paa den saaledes givne Anledning skal jeg derhos anmode D'Hrr. om at have  

 Opmærksomheden henvendt paa de indenfor Deres Embedsomraade udkommende  

 Skrifter, særlig Dagblade og andre periodiske Skrifter, med Henblik paa  

 mulige Overtrædelser af den gældende Straffelovgivning.
Saafremt der kan  

 blive Spørgsmaal om rejse Tiltale mod den eller de for Indholdet ansvarlige,  

 vil Sagen snarest være at forelægge med Indstilling, i hvilken Forbindelse  

 ogsaa maa fremhæves Bestemmelsen i Lovens § 20, hvorefter Sager, hvorunder  

 der gøres Ansvar gældende for Indholdet af trykt Skrift, bør fremmes med  

 størst mulig Hurtighed.
 For saa vidt angaar Paatale af ærefornærmende Udtagelser, fremsat i trykt  

 Skrift mod regeringen, offentlige Myndigheder eller Højerestaaende  

 Tjenestemænd i Anledning af deres Tjeneste, henvises iøvrigt til  

 Rigsadvokatens Cirkulære af 12. November 1937.
 Rigsadvokaten, den 30. Juni 1938.
