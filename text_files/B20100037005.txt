Bekendtgørelse om ændring af bekendtgørelse om diplomuddannelsen i ledelse (Ændring af overgangsbestemmelse) § 1 I bekendtgørelse nr. 638 af 29. juni 2009 om diplomuddannelsen i ledelse foretages følgende ændring:
 1. I § 16, stk. 1, indsættes efter »senere«: », jf. dog stk. 3«.
 2. I § 16 indsættes som nyt stykke:
»Stk. 4. De institutioner, der udbyder uddannelsen, udarbejder i fællesskab en overgangsordning, således at studerende, der har gennemført 1-4 moduler i diplomuddannelsen i ledelse efter reglerne i den i stk. 2 nævnte bekendtgørelse, kan afslutte uddannelsen efter reglerne i nærværende bekendtgørelse.
Institutionerne udbyder efter overgangsordningen særlige forløb til studerende, som nævnt i 1. pkt.
De særlige forløb udbydes i tilknytning til den enkelte studerendes afgangsprojekt og skal have et omfang, der sikrer, at det samlede studieforløb for den enkelte studerende udgør i alt 60 ECTS-point.« § 2 Bekendtgørelsen træder i kraft den 15. april 2010.
