 I medfør af § 9 i lov nr. 215 af 27. maj 1970 om boligsparekontrakter  

 fastsættes herved følgende regler for gennemførelsen af denne lovs  

 bestemmelser for så vidt angår boligsparekontrakter oprettet med  

 obligationsudstedende foreninger eller institutter, der er godkendt af  

 staten.
 1. Boligsparekontrakter kan oprettes med danske  

 obligationsudstedende foreninger eller institutter, der er godkendt af  

 staten, af personer, der på det tidspunkt, hvor den første indbetaling  

 forfalder i henhold til kontrakten, er fyldt 18 år.
 2. Boligsparekontrakten oprettes ved en aftale mellem opspareren  

 og låneinstituttet.
Kontrakten skal have en af finansministeriet godkendt form.
Den skal  

 udfærdiges i mindst to ligelydende eksemplarer, hvoraf opspareren modtager  

 det ene, medens det andet opbevares i låneinstituttet.
 Ved kontraktens indgåelse skal opsparerens personnummer konstateres.
 Hver person kan kun oprette en boligsparekontrakt.
 Låneinstitutterne fremsender mindst hvert halve år og første gang senest  

 umiddelbart efter 1. januar 1971 i en af finansministeriet godkendt form  

 oplysning til finansministeriet om de i den seneste periode oprettede  

 kontrakter med angivelse af 1) CPR-nummer, 2) registreringsnummer for  

 låneinstituttet, 3) kontonummer, 4) datoen for første indbetaling.
 3. En boligsparekontrakt skal oprettes med henblik på  

 tilvejebringelse af forbedring af helårsbolig for den, der foretager  

 opsparingen.
 Opspareren skal i mindst 3 år og højst 5 år i gennemsnit pr. måned  

 indbetale mindst 100 kr. og højst 500 kr.
 Låneinstitutterne kontrollerer, at kravet til en mindsteopsparing på 1.200  

 kr. for hvert år svarende til 100 kr. pr. måned overholdes.
 Til opsparing i henhold til en boligsparekontrakt kan ikke anvendes:
1. båndlagt arv, båndlagt gave og  

 rentenydelseskapitaler, 2. midler, der indestår på pensions- eller  

 enkeforsørgelseskonti, 3. midler, der indestår på konti, hvorpå indbetalinger  

 har medført skattelettelse, 4. midler, der tilhører umyndige, medmindre midlerne i  

 henhold til myndighedsloven er undergivet den umyndiges egen rådighed.
4. De indbetalte beløb anbringes af instituttet i obligationer.  

 Obligationer kan indkøbes enten for hver opsparer for sig eller til en pulje,  

 hvori hver opsparer har en andel.
Inden for det enkelte låneinstitut kan kun  

 anvendes et system.
 Forinden en puljeordning tages i anvendelse, forelægges den  

 finansministeriet til godkendelse.
 5. Opspareren kan ikke hæve, overdrage eller på anden måde råde  

 over de indbetalte beljøb før 3 år efter den første indbetaling i henhold til  

 kontrakten.
 I samme tidsrum kan der ikke foretages udlæg, udpantning eller arrest i de  

 indbetalte beløb.
 I tilfælde af konkurs frigives de indbetalte beløb.
Afgår opspareren ved døden eller inddrages boligsparekontrakten under  

 skifte af ægtefællers fællesbo, kan de indbetalte beløb kræves frigivet.
Det  

 samme gælder, hvis opspareren udvandrer.
 6. Det opsparerede beløb eller en del heraf kan udbetales 3 år  

 efter den første indbetaling i henhold til kontrakten.
 Når opsparingen udbetales til følgende formål, tilskrives der en præmie,  

 der beregnes som 4 pct. p.a. af den til enhver tid foretagne opsparing:
1. køb af grund til opførelse af bolig, opførelse eller køb af bolig, 3. betaling af indskud eller forudbetaling af leje i  

 forbindelse med indgåelse af lejemål, 4. køb af aktie eller andelsbevis, der er nødvendigt  

 for overtagelse af lejemål, eller 5. forbedring eller udvidelse af bestående bolig.
 Har en opsparer inden for det sidste år inden 3-årsperiodens udløb haft  

 udgifter til et af ovennævnte formål, kan det opsparede beløb inclusive  

 præmie frigives efter 3-årsperiodens udløb.
 Præmieberegningen ophører senest 5 år efter første indbetaling.
Præmien beregnes på basis af kursværdien af de for en opsparer indkøbte  

 obligationer med tillæg af et eventuelt overskydende kontantbeløb.
For  

 opsparere, der deltager i en puljeordning, beregnes præmien i forhold til  

 opsparerens på ethvert tidspunkt bergnede puljeandel.
 Præmiering af opsparing kan højst ske for opsparingsbeløb på indtil 6.000  

 kr. for hvert år.
 Ved udbetaling af opsparingsbeløb til de nævnte boligformål afkræver  

 låneinstituttet opspareren en erklæring på tro og love om, at beløbet skal  

 anvendes til dækning af et af de i stk. 2 nævnte formål.
 7. Såfremt der ikke indbetales beløb i henhold til en  

 boligsparekontrakt, således at de samlede opsparingsbeløb for hvert enkelt år  

 svarer til indbetalinger af det månedlige mindstebeløb på 100 kr., betragtes  

 kontrakten som bortfaldet.
 De indbetalte beløb kan dog først frigives 3 år efter den første  

 indbetaling i henhold til kontrakten og uden udbetaling af præmie.
8. Låneinstitutterne indsender hver måned en opgørelse over de i  

 den seneste måned udbetalte præmier.
Opgørelsen sker under et for hvert  

 låneinstitut.
 Beløbene anvises derefter af finansministeriet til de pågældende  

 låneinstitutter.
Mindst to gange årligt, første gang senest umiddelbart efter 1. januar  

 1974, derefter hver 1. juli og 1. januar indsender låneinstitutterne til  

 finansministeriet oplysning om de kontrakter, hvorpå der er udbetalt præmie.  

 Oplysning om uopfyldte kontrakter og kontrakter, der er frigivet i henhold  

 til pkt. 5, stk. 3 og 4 og pkt. 6, stk. 1, indsendes samtidig, dog første  

 gang senest 1. januar 1972. Oplysningerne skal afgives i en med  

 finansministeriet aftalt form og skal bl.a. angive opsparerens CPR-nummer,  

 låneinstituttets registreringsnummer og kontonummer.
For præmierede konti  

 oplyses yderligere præmiebeløbets størrelse.
9. Præmier medregnes ikke ved opgørelsen af den skattepligtige  

 indkomst.
Renter beskattes efter gældende regler.
 Finansministeriet, den 16. juni 1970.
 Poul Møller.
 / Secher.
