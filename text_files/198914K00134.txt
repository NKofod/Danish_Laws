Nr BTL 134 Betænkning over Forslag til lov om ændring af lov om boligbyggeri  

 (Afhændelse m.v. af almennyttige boligselskabers ejendomme.
Boligselskabernes  

 Landsbyggefonds virksomhed.
Kommunal driftsstøtte.
Nødlidende  

 ikkestatsstøttede ungdomsboliger. Ændrede opsigelsesregler for  

 ungdomsboliger)   

 Nr L 134 1989-90, 1. samling Afgivet af Boligudvalget Afgivet: 19900329 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
 Der er af boligministeren og af et mindretal stillet ændringsforslag,  

 hvorom henvises til de ledsagende bemærkninger.
 Endvidere har udvalget modtaget skriftlige henvendelser fra  

 Andelsboligforeningernes Fællesrepræsentation og Byggeskadefonden.
 Herefter indstiller et flertal (Det Konservative Folkepartis,  

 Socialistisk Folkepartis, Venstres, Det Radikale Venstres,  

 Centrum-Demokraternes og Kristeligt Folkepartis medlemmer af udvalget)  

 lovforslaget til vedtagelse med de af boligministeren stillede  

 ændringsforslag.
Et mindretal inden for flertallet (Socialistisk Folkepartis medlemmer af  

 udvalget) skal udtrykke tilfredshed med, at boligministeren har stillet  

 forslag om, at nr. 8 i § 1 udgår.
Boligministeren har herved imødekommet den  

 berettigede kritik imod begrænsningen af Byggeskadefondens regresret, som er  

 kommet fra Byggeskadefonden og Andelsboligforeningernes Fællesrepræsentation.
 Et mindretal (Socialdemokratiets medlemmer af udvalget) indstiller  

 lovforslaget til vedtagelse med de af boligministeren og det af  

 mindretallet stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men har dog  

 tiltrådt de af boligministeren stillede ændringsforslag.
Ændringsforslag Af boligministeren, tiltrådt af udvalget:
Til titlen 1) I titlen indsættes efter »boligbyggeri« ordene: og  

 om ophævelse af lov om midlertidig offentlig støtte til almennyttigt  

 boligbyggeri og statsstøttede kollegier.' Til § 1 2) Nr. 8 udgår.
 3) Nr. 12 affattes således:
 » 12. Efter § 72 c indsættes:
»§ 72 d.
Kommunalbestyrelsen kan i ganske særlige tilfælde  

 yde tilskud eller lån til etablering af ungdomsboliger, såfremt de endelige  

 udgifter ved byggeriets opførelse overstiger det beløb, som  

 kommunalbestyrelsen har godkendt ved byggeriets påbegyndelse.
 Stk. 2. Lån efter stk. 1 ydes på de i § 70, stk. 2, gældende  

 vilkår.
Stk. 3. Boligministeren kan fastsætte nærmere regler om de i stk.  

 1 nævnte forhold.«» Af et mindretal (S):
 4) I den under nr. 16 foreslåede § 76 b indsættes  

 som stk. 4:
»Stk. 4. Gennemførelse af bestemmelserne i stk. 1-2 forudsætter et  

 tæt samarbejde mellem kommunalbestyrelsen og ungdomsinstitutionens ledelse.  

 Ved gennemførelsen må der tages hensyn til den øvrige beboersammensætning og  

 øvrige lokale forhold.« Af boligministeren, tiltrådt af udvalget:
Til § 2 5) Stk. 1 affattes således:
»Stk. 1. Loven træder i kraft dagen efter bekendtgørelsen i  

 Lovtidende.« 6) Efter stk. 1 indsættes:
»Stk. 2. § 1, nr. 9-11, nr. 13-15 og nr. 17-20, har virkning  

 for alle byggerier, hvortil der er meddelt tilsagn om støtte efter gældende  

 eller tidligere boligbyggeri-, kollegiestøtte- eller  

 byggestøttelovgivning.« Stk. 2 bliver herefter stk. 3.
Bemærkninger Til nr. 1 Ændringsforslaget stilles af tekniske grunde.
Der henvises til § 2, stk.  

 2, i lovforslaget.
Til nr. 2 Efter nærmere overvejelse finder Boligministeriet, at problemet omkring  

 regresretten mest hensigtsmæssigt løses i forbindelse med de almindelige  

 regler om regresansvar ved overdragelse af fast ejendom.
Et udvalg under  

 Justitsministeriet er således ved at overveje sælgeransvarsproblemer om  

 forbrugernes beskyttelse ved erhvervelse af fast ejendom, herunder  

 forældelsesperiodens længde, og det forekommer naturligt at lade  

 regresspørgsmålet bero på, hvad dette udvalg når frem til vedrørende  

 forældelsesperioden.
Til nr. 3 Det foreslås, at det gøres valgfrit for den enkelte kommune, om støtten  

 gives som tilskud eller lån.
Baggrunden for forslaget om kommunalbestyrelsen  

 yder tilskud - og ikke lån - var, at ungdomsboligsituationen i disse tilfælde  

 er i en situation, der kan indebære risiko for udlejningsvanskeligheder.
Det  

 fandtes derfor ikke rimeligt, at institutionen skulle belastes med optagelse  

 af et lån.
Til nr. 4 Ændringsforslaget sikrer, at principperne for gennemførelsen af  

 paragraffens bestemmelser tydeligere fremgår af loven.
Til nr. 5 og 6 Med de foreslåede ændringer præciseres, at almennyttige afdelinger, som  

 eventuelt måtte være opført uden offentlig støtte, også vil være omfattet af  

 ændringerne i nr. 1-7. Disse afdelinger betragtes fuldt ud som almennyttigt  

 byggeri og er derfor omfattet af de for almennyttige boligselskaber gældende  

 regler.
 Herudover har man fundet anledning til at præcisere, at kommunerne kun får  

 adgang til at yde tilskud efter nr. 12, hvis byggeregnskabet ikke er  

 berigtiget.
