 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Denne lov omfatter følgende arbejder ved  

 elektriske brugerinstallationer for stærkstrøm:
 § 2.  De i § 1, nr. 1-2, nævnte arbejder må kun  

 udføres under ansvar af personer, der har opnået autorisation som  

 elinstallatør.
 Stk. 2.  De i § 1, nr. 3-5, nævnte arbejder må foruden  

 af autoriserede elinstallatører udføres af personer eller virksomheder, der  

 erhvervsmæssigt producerer, reparerer eller vedligeholder styrings- og  

 reguleringssystemer, maskiner og brugsgenstande, når den, der udfører  

 arbejdet, er i besiddelse af fornøden sagkundskab.
 Stk. 3.  Uanset bestemmelsen i stk. 2 kan enhver, der  

 har fornødent kendskab til arbejdets udførelse, foretage udskiftning af  

 normaltætte afbrydere og stikkontakter uden jord for højst 250 V samt  

 opsætning og nedtagning af belysningsarmaturer i private boliger, forudsat at  

 det ikke sker erhvervsmæssigt.
 Stk. 4.  Trafikministeren fastsætter bestemmelser om  

 oplysningspligt for forhandlere af elektrisk materiel med hensyn til  

 materiel, der kun må installeres af autoriserede elinstallatører, jf. § 1,  

 nr. 2, samt med hensyn til forbrugervejledning om montering af elektrisk  

 materiel.
 § 3.  Autorisation i henhold til § 2 meddeles af  

 Elektricitetsrådet.
 Stk. 2.  Trafikministeren fastsætter efter samråd med  

 Elektricitetsrådet, Danske Elværkers Forening og Elektroinstallatørernes  

 Landsforening ELFO regler for:
 Stk. 3.  For at opnå og bevare autorisationen betales en  

 årlig afgift, hvis størrelse fastsættes af trafikministeren efter indstilling  

 fra Elektricitetsrådet.
 § 4.  Autorisation gives, når følgende betingelser er  

 opfyldt:
 Stk. 2.  Trafikministeren fastsætter efter samråd med  

 Elektricitetsrådet regler for, under hvilke betingelser de i § 1 nævnte  

 arbejder kan udføres af virksomheder under ansvar af en i virksomheden ansat  

 autoriseret elinstallatør, herunder regler for, hvilke af de for opnåelse af  

 autorisation fastsatte betingelser der skal opfyldes henholdsvis af  

 virksomheden og af den autoriserede elinstallatør eller af begge.
Stk. 3.  Hvor forholdene særligt taler derfor, kan  

 trafikministeren efter høring af Elektricitetsrådet dispensere fra den i stk.  

 1, nr. 1, anførte betingelse om aflæggelse af prøve.
Elektricitetsrådet kan  

 dispensere fra de i stk. 1, nr. 2-5, anførte betingelser.
 Stk. 4.  I det omfang det er nødvendigt for at  

 gennemføre regler fastsat af De Europæiske Fællesskaber, fastsætter  

 trafikministeren bestemmelser om, at personer, der har drevet eller driver  

 tilsvarende virksomhed i et andet medlemsland, og som råder over det  

 nødvendige kendskab til de danske installationsforskrifter, er fritaget for  

 at opfylde betingelsen i stk. 1, nr. 1.
 § 5.  Uanset om en ansøger opfylder betingelserne i §  

 4 for opnåelse af autorisation, kan udstedelse af autorisation nægtes:
 Stk. 2.  Afslag på ansøgningen om autorisation begrundet  

 med de i stk. 1, nr. 3, nævnte forhold kan af ansøgeren inden 4 uger efter,  

 at afslaget er meddelt den pågældende, indbringes for trafikministeren.  

 Afslaget skal indeholde oplysninger herom.
§ 6.  Hvis indehaveren af en autorisation afgår ved  

 døden eller bliver fysisk eller retligt ude af stand til at udøve  

 virksomheden, bortfalder autorisationen.
Efter ansøgning fra dødsboet,  

 konkursboet eller den, der i øvrigt handler på den autoriseredes vegne, kan  

 Elektricitetsrådet dog give tilladelse til midlertidig videreførelse af  

 virksomheden under tilsyn og ansvar af en anden autoriseret elinstallatør.  

 Sådan tilladelse kan kun gives for 1 år.
Når særlige omstændigheder  

 foreligger, kan Elektricitetsrådet dog forlænge fristen med indtil 6 måneder.
 Stk. 2.  En autorisation tilbagekaldes af  

 Elektricitetsrådet, når indehaveren ikke længere opfylder kravet i § 4, stk.  

 1, nr. 2, om fast forretningssted med telefon, samt hvis den i § 3, stk. 3,  

 nævnte årlige afgift efter påkrav ikke bliver betalt.
§ 7.  En autoriseret elinstallatør, der lader arbejde  

 udføre af ansatte medarbejdere, er ansvarlig for disses duelighed og  

 pålidelighed.
Det påhviler samtidig elinstallatøren at give de ansatte  

 medarbejdere fornøden instruktion om arbejdets udførelse, idet der herved  

 tages hensyn såvel til medarbejdernes faglige kvalifikationer som til den  

 autoriseredes tilsyn med arbejdet.
 Stk. 2.  Den autoriserede elinstallatør skal sørge for,  

 at alt nødvendigt værktøj og måleudstyr findes og er i forsvarlig og vel  

 vedligeholdt stand.
 Stk. 3.  Den autoriserede elinstallatør skal sørge for,  

 at en ajourført samling af de til enhver tid gældende reglementer og  

 bestemmelser er tilgængelige på forretningsstedet.
 § 8.  De enkelte elforsyningsselskaber skal påse, at  

 arbejder, der er omfattet af krav om autorisation og anmeldelsespligt, er  

 udført af personer eller virksomheder, der ifølge reglerne i denne lov er  

 berettiget dertil.
 Stk. 2.  Dersom et elforsyningsselskab konstaterer, at  

 reglerne i denne lov er overtrådt, eller at en autoriseret elinstallatør har  

 gjort sig skyldig i andre forhold, som vil kunne medføre tilbagekaldelse af  

 autorisationen i henhold til § 9, underretter elforsyningsselskabet  

 Elektricitetsrådet herom.
 § 9.  Såfremt en autoriseret elinstallatør har gjort  

 sig skyldig i grov eller gentagen forsømmelighed ved udførelsen af  

 installationsarbejder eller har overtrådt vilkårene for autorisationen, kan  

 Elektricitetsrådet tilbagekalde autorisationen.
 Stk. 2.  En autorisation kan tilbagekaldes enten på tid  

 fra 1-5 år eller indtil videre.
 Stk. 3.  Elektricitetsrådets afgørelse om  

 tilbagekaldelse kan ikke indbringes for anden administrativ myndighed.
§ 10.  Afgørelsen om tilbagekaldelse af en  

 autorisation kan af indehaveren forlanges indbragt for domstolene.
Anmodning  

 herom skal fremsættes til Elektricitetsrådet inden 4 uger efter, at  

 afgørelsen er meddelt den pågældende.
Afgørelsen skal indeholde oplysning  

 herom.
Elektricitetsrådet anlægger sag mod den pågældende i den borgerlige  

 retsplejes former.
Stk. 2.  Anmodning om sagsanlæg har opsættende virkning,  

 men retten kan bestemme, at den pågældende under sagens behandling ikke må  

 udøve den virksomhed, der kræver autorisation.
Hvis tilbagekaldelsen findes  

 lovlig ved dommen, kan det i denne bestemmes, at anke ikke har opsættende  

 virkning.
§ 11.  Elektricitetsrådet kan til enhver tid efter  

 ansøgning ophæve en foretagen tilbagekaldelse af en autorisation.
Såfremt  

 tilbagekaldelsen er sket indtil videre og der er forløbet mindst 5 år efter  

 tilbagekaldelsen og mindst 2 år efter, at ophævelsen senest er nægtet ved  

 dom, kan ansøgeren, dersom ansøgning om ophævelse afslås, inden for en frist  

 af 4 uger forlange afgørelsen prøvet ved domstolene. § 10, stk. 1, 3. og 4.  

 punktum, anvendes tilsvarende.
 § 12.  Når en autorisation er bortfaldet efter § 6  

 eller tilbagekaldt efter § 9, skal indehaveren eller dennes bo aflevere den  

 til Elektricitetsrådet.
 § 13.  Personer eller virksomheder, der ikke har  

 autorisation som elinstallatør, eller hvis autorisation er bortfaldet eller  

 tilbagekaldt, jf. § 6 og § 9, må ikke ved annoncering eller på anden måde  

 vække forestilling om, at de har autorisation.
 § 14.  Elektricitetsrådet har, hvis det skønnes  

 nødvendigt, efter forudgående underretning uden retskendelse mod forevisning  

 af legitimation adgang til offentlig og privat ejendom for at undersøge eller  

 lade undersøge, hvorvidt en elinstallatør har udført et installationsarbejde  

 på tilfredsstillende måde.
 Stk. 2.  Politiet yder bistand hertil efter regler, der  

 fastsættes efter forhandling mellem trafikministeren og justitsministeren.
§ 15.  Med bøde straffes den, der Stk. 2.  I forskrifter, der fastsættes i medfør af § 3,  

 stk. 2, og § 4, stk. 2, kan der fastsættes straf af bøde for overtrædelse af  

 forskrifterne.
 Stk. 3.  For overtrædelser begået af juridiske personer,  

 herunder selskaber, foreninger, fonde, kommuner og staten, kan der pålægges  

 den juridiske person som sådan bødeansvar.
 § 16.  Loven træder i kraft den 1. juli 1989. Samtidig  

 ophæves lov nr. 196 af 7. juni 1958 om autorisation af elektroinstallatører  

 m.v.
 § 17.  Autorisationer udstedt efter den før 1. juli  

 1989 gældende lovgivning vedbliver at have gyldighed indtil den 30. juni 1994  

 med de begrænsninger, der måtte være fastsat i de enkelte autorisationer.
 Stk. 2.  Personer, der er indehavere af autorisationer  

 udstedt efter den hidtidige lovgivning, skal fra lovens ikrafttræden betale  

 den i § 3, stk. 3, nævnte årlige afgift.
 Stk. 3.  Trafikministeren fastsætter  

 overgangsbestemmelser, herunder om ombytning af autorisationer udstedt efter  

 den hidtidige lovgivning med nye udstedt efter denne lov samt om pligt for  

 elforsyningsforetagender til at give Elektricitetsrådet oplysning om  

 ikraftværende autorisationer, som de har udstedt.
 § 18.  Loven gælder ikke for Færøerne og Grønland.
Givet på Christiansborg Slot, den 15.  

 marts 1989 Under Vor Kongelige Hånd og Segl MARGRETHE R.
