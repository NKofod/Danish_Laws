Skriftlig fremsættelse (3. marts 2005) Fødevareministeren  

  

 (Hans Chr.
Schmidt):
 Herved tillader jeg mig for Folketinget at fremsætte:
Forslag til lov om ændring af fiskerilov (Udvalg for  

 muslingeproduktion, overdragelse af rettigheder til etablering, udnyttelse og  

 drift af opdrætsanlæg, offentlig adgang til dele af Fødevareministeriets  

 registre på fiskeriområdet) (Lovforslag nr.
L 124).
 Formålet med lovforslaget er at forbedre vilkårene for en  

 bæredygtig erhvervsmæssig udvikling inden for opdræt og fiskeri af muslinger,  

 østers og andre bløddyr samt at indføre lettere adgang til oplysninger i  

 Fødevareministeriets registre på fiskeriområdet ved at etablere offentlig  

 adgang til dele af registrene.
Lovforslagets bestemmelser på muslingeområdet er en opfølgning  

 på dele af Muslingeudvalgets anbefalinger af april 2004 med henblik på at øge  

 den danske produktion og eksport af muslingeprodukter.
I sine anbefalinger  

 fokuserer Muslingeudvalget på at fremme udnyttelsen af muslingeerhvervets  

 potentiale for en betydelig erhvervsmæssig og bæredygtig udvikling.
 Lovforslaget indeholder følgende hovedelementer:
Der nedsættes et  

 permanent rådgivende udvalg for muslingeproduktion med repræsentanter for  

 relevante organisationer, myndigheder og sagkundskab.
Sammensætningen vil  

 sikre  

 en stor faglighed og indsigt i muslingeerhvervet.
Udvalget vil få en central  

 koordinerende funktion og skal rådgive fødevareministeren om initiativer til  

 fremme af erhvervsmæssig udvikling på muslingeområdet, herunder om regler om  

 fiskeri og opdræt.
Udvalget kan også rådgive andre myndigheder om regler af  

 betydning for den erhvervsmæssige udvikling i muslingeerhvervet.
Det bliver muligt  

 at fastsætte regler om, at rettigheder til at drive opdrætsanlæg i saltvand  

 kan  

 overdrages.
Formålet er at skabe en større sikkerhed for, at en  

 rettighedshaver  

 ikke mister værdien af sine investeringer, når han ikke længere kan eller  

 ønsker at fortsætte driften.
Dette vil øge incitament til at foretage  

 investeringer i opdrætsanlæg.
Der kan fastsættes  

 regler om, at praktisk og teoretisk uddannelse skal være en forudsætning for,  

 at der kan gives tilladelse til at etablere, udnytte og drive opdrætsanlæg.  

 Formålet er at sikre det faglige niveau, herunder blandt andet vedrørende  

 regler om fødevaresikkerhed og miljøforhold, samt styrke effektiviteten  

 generelt.
Det forventes, at der i løbet af de nærmeste år vil blive etableret  

 uddannelsesforløb om bl.a. miljø- og sundhedsmæssige forhold, som er  

 målrettet  

 personer, som driver eller ønsker at drive opdrætsanlæg.
Udstedelse af regler  

 vil først være aktuelt, når der foreligger en model for et  

 uddannelsesforløb.
Ophævelse af det  

 generelle forbud mod etablering af opdrætsanlæg i fjordområder.
Der er  

 primært  

 tale om en regelforenkling, idet der i forvejen kan udstedes regler om forbud  

 efter såvel miljøbeskyttelsesloven som fiskeriloven.
Endvidere skal der i  

 alle  

 tilfælde foretages en konkret vurdering af, om der kan gives tilladelse til  

 etablering af opdrætsanlæg.
Forbuddet har primært haft sigte på opdrætsanlæg,  

 hvor der fodres, idet det er disse anlæg, som kan frembyde miljømæssige  

 problemer.
Dette område reguleres af miljøbeskyttelsesloven.
Opdrætsanlæg,  

 hvor  

 der ikke fodres, er f.eks. anlæg med muslingeopdræt.
Her er der ikke behov  

 for  

 et generelt forbud i fjordområder, idet sådanne anlæg normalt ikke påvirker  

 miljøet i negativ retning.
Det bliver muligt  

 at fastsætte regler om offentlig adgang til dele af Fødevareministeriets  

 registre på fiskeriområdet samt at fastsætte regler om pligt til at  

 indberette  

 priser på overdragne kvoteandele, således at disse oplysninger bliver  

 offentligt tilgængelige.
Formålet er at lette fiskernes og deres rådgiveres  

 adgang til oplysninger, som har betydning for fiskernes dispositioner, f.eks.  

 om ejerforhold til fiskerfartøjer mv.
Endvidere tilsigtes at skabe større  

 gennemsigtighed og åbenhed inden for handel med overdragelige kvoteandele.
 Adgangen til  

 oplysningerne forudsættes at skulle ske via ministeriets hjemmeside, ikke  

 mindst på baggrund af, at der i dag er positive erfaringer med, at fiskerne  

 på  

 denne måde siden 2003 har haft direkte adgang til oplysninger i registre over  

 overdragelige kvoteandele.
Regler om offentlig  

 adgang til oplysninger vil først blive udstedt efter en nøje vurdering og  

 afvejning af modstående hensyn i overensstemmelse med offentlighedsloven og  

 persondataloven samt efter en høringsprocedure, hvor bl.a.
Datatilsynet vil  

 blive hørt.
 Herudover indeholder lovforslaget ændringer i sammensætningen af  

 de rådgivende udvalg som følge af ændringer i struktur mv. i de  

 repræsenterede  

 organisationer.
 Endelig indeholder lovforslaget en række mindre ændringer, til  

 dels af redaktionel karakter.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale det til det Høje Tings velvillige behandling.
