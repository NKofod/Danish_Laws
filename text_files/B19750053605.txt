 I henhold til § 3, stk. 3, og § 4, jfr. § 5, stk. 7, i lov nr. 324 af 19.  

 juni 1974 om sygehusvæsenet fastsættes:
 § 1.  Et amtsråd kan indgå overenskomst med eller på  

 anden måde beslutte at benytte private kur- og rekonvalescenthjem her i  

 landet som led i løsningen af sine sygehusopgaver.
 Stk. 2.  Amtskommunen yder vederlagsfri behandling til  

 personer, der af vedkommende amtsråd er henvist til ophold på sådanne  

 institutioner her i landet og som i øvrigt har ret til vederlagsfri  

 behandling her i landet, jfr. sygehuslovens kapitel 2 og  

 indenrigsministeriets bekendtgørelse nr. 60 af 6. marts 1975 om adgang til  

 ydelser efter lov om sygehusvæsenet og lov om svangerskabshygiejne og  

 fødselshjælp.
 Stk. 3.  Den vederlagsfri behandling omfatter ophold,  

 undersøgelse og behandling samt læge- og fysioterapeutbistand.
 § 2.  Der skal ydes befordring til ophold på private  

 kur- og rekonvalescenthjem her i landet efter de almindelige regler i  

 indenrigsministeriets cirkulære af 28. juni 1974 om ydelse af befordring  

 eller befordringsgodtgørelse i henhold til lov om sygehusvæsenet og lov om  

 svangerskabshygiejne og fødselshjælp.
§ 3.  Amtskommunernes sygehusplaner skal indeholde en  

 omtale af, hvilke private kur- og rekonvalescenthjem her i landet, der  

 benyttes og omfanget af benyttelsen.
Private institutioner her i landet, der  

 kun i ringe omfang eller kun lejlighedsvis benyttes kræver ikke særlig  

 omtale.
 Stk. 2.  Såfremt en amtskommune benytter private  

 institutioner her i landet, der ikke har karakter af sædvanligt kur- eller  

 rekonvalescenthjem, herunder institutioner, der anvender ikke hidtil  

 gennemprøvede behandlingsmetoder, skal disse dog i alle tilfælde omtales i  

 amtskommunens sygehusplan eller forelægges særskilt for indenrigsministeriet  

 i henhold til sygehuslovens § 11, stk. 3.
 § 4.  Et amtsråd kan beslutte at benytte bestemte kur-  

 og rekonvalescenthjem i udlandet.
 Stk. 2.  Hvis opholdet i udlandet er forbundet med  

 behandling, skal visitationen ske gennem vedkommende specialafdeling i  

 amtskommunens sygehusvæsen.
 Stk. 3.  Alle patienter skal gøres bekendt med, at  

 institutioner i udlandet ikke er undergivet den danske sundhedsstyrelses  

 tilsyn.
 § 5.  Hvad der i denne bekendtgørelse er fastsat for  

 amtskommunerne gælder også for Københavns og Frederiksberg kommuner.
 § 6.  Bekendtgørelsen træder i kraft dagen efter  

 bekendtgørelsen i lovtidende, dog således, at et amtsråd i tidsrummet indtil  

 1. april 1976 ENTEN kan beslutte at videreføre den hidtidige ordning,  

 hvorefter amtskommunen yder et tilskud på 37,50 kr. pr. sygedag for ophold på  

 private kur- og rekonvalescenthjem her i landet og i visse tilfælde i  

 udlandet ELLER beslutte at anvende bestemmelserne i nærværende  

 bekendtgørelses §§ 1-4.
 INDENRIGSMINISTERIET, DEN 16. OKTOBER  

 1975.
 Egon Jensen.
/Johs.
Qwist.
