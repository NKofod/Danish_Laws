Bekendtgørelse om import, transit og omladning af sendinger af planter og planteprodukter m.v.1) I medfør af § 3, stk. 1, § 5, § 10, stk. 1 og 2, og § 15, stk. 1, i lov om planter og plantesundhed m.v., jf. lovbekendtgørelse nr. 1132 af 3. juli 2020, fastsættes efter bemyndigelse:
Kapitel 1 Anvendelsesområde m.v.
Anvendelsesområde § 1. Bekendtgørelsen finder anvendelse for planter og planteprodukter m.v., der er underlagt restriktioner i medfør af plantesundhedsforordningen og dertilhørende gennemførelsesbestemmelser, og som importeres til, er i transit gennem eller indføres til omladning i EU.
Definitioner § 2. I denne bekendtgørelse forstås ved:
 1) Plantesundhedsforordningen: Europa-Parlamentets og Rådets forordning (EU) 2016/2031 af 26. oktober 2016 om beskyttelsesforanstaltninger mod planteskadegørere og om ændring af Europa-Parlamentets og Rådets forordning (EU) nr. 228/2013, (EU) nr. 652/2014 og (EU) nr. 1146/2014 og om ophævelse af Rådets direktiv 69/464/EØF, 74/647/EØF, 93/85/EØF, 98/57/EF, 2000/29/EF, 2006/91/EF og 2007/33/EF.
 2) Kontrolforordningen: Europa-Parlamentets og Rådets forordning (EU) 2017/625 af 15. marts 2017 om offentlig kontrol og andre officielle aktiviteter med henblik på at sikre anvendelsen af fødevare- og foderlovgivningen og om reglerne for dyresundhed og dyrevelfærd, plantesundhed og plantebeskyttelsesmidler, om ændring af Europa-Parlamentets og Rådets forordning (EF) nr. 999/2001, (EF) nr. 396/2005, (EF) nr. 1069/2009, (EF) nr. 1107/2009, (EU) nr. 1151/2012, (EU) nr. 652/2014, (EU) nr. 2016/429 og (EU) nr. 2016/2031, Rådets forordning (EF) nr. 1/2005 og (EF) nr. 1099/2009 samt Rådets direktiv 98/58/EF, 1999/74/EF, 2007/43/EF, 2008/119/EF og 2008/120/EF og om ophævelse af Europa-Parlamentets og Rådets forordning (EF) nr. 854/2004 og (EF) nr. 882/2004, Rådets direktiv 89/608/EØD, 89/662/EØF, 90/425/EØF, 91/496/EØF, 96/23/EF, 96/93/EF og 97/78/EF og Rådets afgørelse 92/438/EØF.
 3) Virksomhed: En professionel operatør, som defineret i plantesundhedsforordningen artikel 2, nr. 9, der importerer sendinger af planter og planteprodukter m.v. til Danmark, eller der indfører sendinger af planter og planteprodukter m.v. i transit gennem eller til omladning i Danmark.
 4) Gennemførelsesforordning 2019/2072: Kommissionens gennemførelsesforordning (EU) 2019/2072 af 28. november 2019 om ensartede betingelser for gennemførelsen af Europa-Parlamentets og Rådets forordning (EU) 2016/2031 for så vidt angår beskyttelsesforanstaltninger mod planteskadegørere og om ophævelse af Kommissionens forordning (EF) nr. 690/2008 og om ændring af Kommissionens gennemførelsesforordning (EU) 2018/2019.
 5) Importkontrol: Plantesundhedsrelateret kontrol i forbindelse med import, herunder dokumentkontrol, identitetskontrol og fysisk kontrol.
 6) Ekspeditionsdag: Den dag importkontrollen skal udføres.
Kapitel 2 Registrering af virksomheder § 3. Registrering af virksomheder efter plantesundhedsforordningen artikel 65, stk. 1, skal ske hos Landbrugsstyrelsen.
 Stk. 2. Anmodning om registrering indsendes til Landbrugsstyrelsen på et skema, der fås hos styrelsen eller på styrelsens hjemmeside.
 Stk. 3. Ændringer i oplysninger givet i forbindelse med registrering skal indberettes til Landbrugsstyrelsen.
 § 4. Virksomheder, der udelukkende bringer sendinger i transit med Danmark som første indgangssted i EU eller som omlader sendinger på grænseindgangssteder i Danmark, skal kun registreres i henhold til plantesundhedsforordningen artikel 65, stk. 1, hvis virksomheden rekvirerer importkontrol af sendingen.
Kapitel 3 Kontrol Kontrolmyndighed § 5. Den importkontrol eller anden kontrol, der kræves i medfør af plantesundhedsforordningen og kontrolforordningen udføres af Landbrugsstyrelsen.
Kontrolsted § 6. Importkontrollen udføres på et grænsekontrolsted, herunder en havn, jf. § 7, stk. 2, eller på et godkendt kontrolsted.
Kapitel 4 Indgangssteder § 7. Import til Danmark kan ske over grænsekontrolstederne i Billund Lufthavn eller Københavns Lufthavn, Kastrup, eller via et godkendt grænsekontrolsted i en anden EU-medlemsstat, når sendingen først fortoldes i Danmark.
Import kan også ske til et godkendt kontrolsted i Danmark, hvis sendingen importeres via et grænsekontrolsted eller ethvert andet toldmæssigt indførselssted.
 Stk. 2. Uanset stk. 1 kan import af træ og træprodukter samt maskiner, køretøjer og andre objekter, ske over alle havne godkendt af Toldstyrelsen.
Kapitel 5 Anmeldelse til importkontrol § 8. Import af planter og planteprodukter m.v., der er oplistet i bilag XI, del A, i gennemførelsesforordning 2019/2072, jf. plantesundhedsforordningen artikel 72, skal forhåndsanmeldes til Landbrugsstyrelsen til importkontrol.
Forhåndsanmeldelsen skal ske i overensstemmelse med kontrolforordningen artikel 56 ved at udfylde og indsende den relevante del af det fælles sundhedsimportdokument via det elektroniske indberetningssystem TRACES.
Stk. 2. Import af træemballage omfattet af Kommissionens gennemførelsesforordning (EU) 2021/127 af 3. februar 2021 om fastsættelse af krav vedrørende indførelsen til Unionens område af træemballage, som anvendes ved transport af varer med oprindelse i visse tredjelande, og vedrørende plantesundhedskontrol af materiale af denne type og om ophævelse af gennemførelsesafgørelse (EU) 2018/1137, skal forhåndsanmeldes til Landbrugsstyrelsen til stikprøvevis importkontrol.
Forhåndsanmeldelsen skal ske i overensstemmelse med kontrolforordningen artikel 56 ved at udfylde og indsende den relevante del af det fælles sundhedsimportdokument via det elektroniske indberetningssystem TRACES.
 § 9. Anmeldelse af import, jf. § 8, skal ske senest 24 timer før sendingens ankomst til grænsekontrolstedet.
 Stk. 2. Import af sendinger, bortset fra sådanne der er omfattet af stk. 3, for hvilke der ønskes foretaget importkontrol søndag andre steder end Københavns lufthavn, lørdage og søgnehelligdage samt grundlovsdag, juleaftensdag og nytårsaftensdag, skal anmeldes senest kl. 14:00 næstsidste hverdag før ekspeditionsdagen.
 Stk. 3. Uanset stk. 1 skal import af uforarbejdede trækævler, savet og tilhugget træ og brugte landbrugsmaskiner, der er oplistet i bilag XI, del A, i gennemførelsesforordning 2019/2072, anmeldes senest 72 timer før varernes ankomst til toldhavnen.
Kapitel 6 Særligt for transit og omladning Forhåndsanmeldelse § 10. Sendinger i transit eller til omladning af planter og planteprodukter m.v., der er oplistet i bilag XI, del A, i gennemførelsesforordning 2019/2072, jf. plantesundhedsforordningen artikel 72, skal forhåndsanmeldes til Landbrugsstyrelsen til kontrol, jf.
Kommissionens delegerede forordning (EU) 2019/2124 af 10. oktober 2019 om supplerende regler til Europa-Parlamentets og Rådets forordning (EU) 2017/625 for så vidt angår regler for offentlig kontrol af sendinger af dyr og varer ved transit, omladning og videre transport gennem Unionen og om ændring af Kommissionens forordning (EF) nr. 798/2008, (EF) nr. 1251/2008, (EF) nr. 119/2009, (EU) nr. 206/2010, (EU) nr. 605/2010, (EU) nr. 142/2011, (EU) nr. 28/2012, Kommissionens gennemførelsesforordning (EU) 2016/759 og Kommissionens beslutning 2007/777/EF.
Forhåndsanmeldelse skal ske i overensstemmelse med kontrolforordningen artikel 56 ved at udfylde og indsende den relevante del af det fælles sundhedsimportdokument via det elektroniske indberetningssystem TRACES.
 Stk. 2. Hvis omladningstidsrummet overstiger 3 dage i en lufthavn eller 30 dage i en havn, skal der ske fornyet forhåndsanmeldelse via TRACES.
 § 11. Anmeldelse, jf. § 10, stk. 1, skal ske senest 24 timer før sendingens ankomst til Danmark.
 Stk. 2. Uanset stk. 1 skal anmeldelse af uforarbejdede trækævler, savet og tilhugget træ og brugte landbrugsmaskiner, der er oplistet i bilag XI, del A, i gennemførelsesforordning 2019/2072, jf. plantesundhedsforordningen artikel 72, ske senest 72 timer før varernes ankomst til toldhavnen.
Kapitel 7 Overholdelse af særlige importkrav § 12. Sendinger af planter, planteprodukter og andre objekter omfattet af hasteforanstaltninger for planteskadegørere nævnt i bilag 1, eller andre retsakter vedrørende særlige importkrav, udstedt af EU-Kommissionen, skal opfylde de særlige krav, der er angivet i bilag 2-4.
Kapitel 8 Udpegning af grænsekontrolsteder og godkendelse af andre kontrolsteder Udpegning af grænsekontrolsteder og inspektionscentre § 13. Landbrugsstyrelsen udpeger andre grænsekontrolsteder end de i § 7, stk. 1, nævnte samt inspektionscentre, der skal drives af lokale interessenter, i overensstemmelse med kontrolforordningen artikel 59 og 64 og Kommissionens gennemførelsesforordning (EU) 2019/1014 af 12. juni 2019 om fastsættelse af nærmere regler for minimumskrav til grænsekontrolsteder, herunder til inspektionscentre, og til det format, de kategorier og de forkortelser, der skal anvendes i lister over grænsekontrolsteder og kontrolsteder.
Finansiering af grænsekontrolsteder og inspektionscentre § 14. Det påhviler de lokale interessenter for egen regning at sørge for, at grænsekontrolstedet og inspektionscentret til enhver tid opfylder betingelserne i kontrolforordningen artikel 64 og Kommissionens gennemførelsesforordning (EU) 2019/1014.
 Stk. 2. De lokale interessenter foretager selv de fornødne investeringer i forbindelse med etablering, indretning og drift af et grænsekontrolsted eller et inspektionscenter med henblik på at sikre, at grænsekontrolstedet eller inspektionscenteret lever op til betingelserne i forordningerne nævnt i stk. 1.
 Stk. 3. De lokale interessenter stiller uden omkostninger for staten grænsekontrolstedets og inspektionscentrets lokaler, faciliteter samt teknisk og administrativt udstyr til rådighed for Landbrugsstyrelsen.
Godkendelse af andre kontrolsteder § 15. Landbrugsstyrelsen godkender andre kontrolsteder i overensstemmelse med kontrolforordningen artikel 53 og Kommissionens delegerede forordning (EU) 2019/2123 af 10. oktober 2019 om supplerende regler til Europa-Parlamentets og Rådets forordning (EU) 2017/625 for så vidt angår regler for, i hvilke tilfælde og på hvilke betingelser der kan foretages identitetskontrol og fysisk kontrol af visse varer på kontrolsteder og dokumentkontrol kan foretages i en vis afstand fra grænsekontrolsteder.
 Stk. 2. Godkendelse af andre kontrolsteder forudsætter, at importøren har opnået bevilling til toldoplag hos Toldstyrelsen.
 Stk. 3. Ansøgning indgives på et skema, der fås hos Landbrugsstyrelsen eller på styrelsens hjemmeside.
Kapitel 9 Ikrafttræden m.v.
 § 16. Bekendtgørelsen træder i kraft den 1. marts 2021.
 Stk. 2. Bekendtgørelse nr. 1723 af 26. november 2020 om import, transit og omladning af sendinger af planter og planteprodukter m.v. ophæves.
Landbrugsstyrelsen, den 25. februar 2021 Jette Petersen / Kristine Riskær Bilag 1 Planteskadegørere, der ikke må forekomme Bilag 2 Særlige krav, der skal være opfyldt ved import Bilag 3 Planter m.m., der ved import skal være ledsaget af plantesundhedscertifikat eller reeksportcertifikat Bilag 4 Forpligtelser for importører af citrusfrugter til industriel forarbejdning 1) Bekendtgørelsen indeholder bestemmelser, der gennemfører dele af Kommissionens beslutning 2002/757/EF af 19. september 2002, EF-Tidende 2002, nr.
L 252, side 37, som senest ændret ved Kommissionens gennemførelsesafgørelse 2016/1967/EU 8. november, EU-Tidende 2016, nr.
L 303, side 21, dele af Kommissionens gennemførelsesafgørelse 2012/138/EU af 1. marts 2012, EU-Tidende 2012, nr.
L 64, side 38, som ændret ved Kommissionens gennemførelsesafgørelse 2014/356/EU af 12. juni 2014, EU-Tidende 2014, nr.
L 175, side 38, dele af Kommissionens gennemførelsesafgørelse 2012/270/EU af 16. maj 2012, EU-Tidende 2012, nr.
L 132, side 18, som senest ændret ved Kommissionens gennemførelsesafgørelse 2018/5/EU af 3. januar 2018, EU-Tidende 2018, nr.
L 2, side 11, dele af Kommissionens gennemførelsesafgørelse 2012/697/EU af 8. november 2012, EU-Tidende 2012, nr.
L 311, side 14, Kommissionens gennemførelsesafgørelse 2015/179/EU af 4. februar 2015, EU-Tidende 2015, nr.
L 30, side 38, som ændret ved Kommissionens gennemførelsesafgørelse 2017/2187/EU af 16. november 2017, EU-Tidende 2017, nr.
L 309, side 19, dele af Kommissionens gennemførelsesafgørelse 2015/893/EU af 9. juni 2015, EU-Tidende 2015, nr.
L 146, side 16, dele af Kommissionens gennemførelsesafgørelse 2016/715/EU af 11. maj 2016, EU-Tidende 2016, nr.
L 125, side 16, som senest ændret ved Kommissionens gennemførelsesafgørelse 2019/449/EU af 18. marts 2019, EU-Tidende 2019, nr.
L 77, side 76, dele af Kommissionens gennemførelsesafgørelse 2017/2374/EU af 15. december 2017, EU-tidende 2017, nr.
L 337, side 60, dele af Kommissionens gennemførelsesafgørelse 2018/638/EU af 23 april 2018, EU-tidende 2018, nr.
L 105, side 31, som ændret ved Kommissionens gennemførelsesafgørelse 2019/1598/EU af 26. september 2019, EU-Tidende 2019, nr.
L 248, side 86, dele af Kommissionens gennemførelsesafgørelse 2019/1739/EU af 16. oktober 2019, EU-Tidende 2019, nr.
L 265, side 12, og dele af Kommissionens gennemførelsesafgørelse 2019/2032/EU af 26. november 2019, EU-Tidende 2019, nr.
L 313, side 94.
