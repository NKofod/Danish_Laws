Fremsat den 27. oktober 1999 af  

 socialministeren (Karen Jespersen) Forslag til Lov om ændring af lov om social  

 service (Mulighed for øget forældrebetaling i kommuner  

 med en pasningsgaranti) § 1 I lov om social service, jf. lovbekendtgørelse nr. 581 af 6. august  

 1998, som senest ændret ved § 1 i lov nr. 392 af 2. juni 1999,  

 foretages følgende ændringer:
 1. Efter § 15 indsættes før  

 overskriften:
» Stk. 2. Pasningsgarantien indebærer, at kommunen  

 har pligt til at anvise plads i et dagtilbud, jf. §§ 9-11, til alle  

 børn i aldersgruppen over 26 uger og indtil barnets skolestart.  

 Socialministeren fastsætter nærmere regler om pasningsgarantien,  

 herunder om frister for anvisning af plads og om særlig forhøjet  

 forældrebetaling.
Stk. 3. Hvis kommunen ikke kan anvise en plads i et  

 dagtilbud fra den dato, hvor barnet efter de regler, der er fastsat efter  

 stk. 2, skal anvises en plads, betragtes det som brud på  

 pasningsgarantien.
Kommunen har herefter pligt til med virkning fra den 1. i  

 den følgende måned at ophøre med at opkræve den  

 forhøjede betaling efter stk. 1.
Stk. 4. I ganske særlige og enkeltstående  

 tilfælde, hvor kommunen ikke kan tilbyde en plads inden for fristerne,  

 kan kommunen uanset stk. 3 fortsat opkræve den forhøjede  

 forældrebetaling, hvis kommunen inden for yderligere én  

 måned kan anvise en plads til barnet.« § 2 Stk. 1. Loven træder i kraft den 1. januar  

 2000.
 Stk. 2. Uanset bestemmelsen i § 15, stk. 5, kan  

 kommunen i år 2000 fastsætte betalingen efter §§ 15 og 15 a  

 senest med udgangen af februar måned 2000. Forældrene skal have  

 meddelelse om betalingens størrelse senest 1 måned før en  

 ændring af betalingen træder i kraft.
Bemærkninger til lovforslaget Almindelige bemærkninger 1. Baggrund for lovforslaget En af målsætningerne i regeringsgrundlaget fra  

 marts 1998 er, at alle forældre får ret til at få en  

 pasningsmulighed for de små børn.
Dagtilbudsområdet har  

 gennem en årrække været højt prioriteret for at  

 opfylde en fælles målsætning mellem regeringen og de  

 kommunale parter om at nedbringe ventelisten for især de 1-5  

 årige børn.
Kommunerne har gennem de seneste år foretaget en  

 kraftig udbygning af dagtilbudsområdet.
I perioden 1993-1999 er det  

 samlede antal pladser i dagtilbud vokset med godt 150.000, svarende til en  

 samlet stigning på 42 pct.
Dækningsgraden for børn i  

 alderen ½-2 år er pr. januar 1998 på 64 pct., for børn i  

 alderen 3-5 år på 91 pct. og for børn i alderen 6-9  

 år på 79 pct.
Ventelisten for børn under 6 år var  

 primo 1999 nedbragt til ca. 7.800 børn.
I alt var 8.800 børn  

 primo 1999 på venteliste.
Det skønnes, at i alt 176 kommuner primo 1999 ikke  

 har venteliste for de under 6 årige børn.
Samtidig har 175  

 kommuner udmeldt en form for pasningsgaranti.
Kommunerne har defineret  

 pasningsgarantien forskelligt, fx med hensyn til hvilke aldersgrupper den  

 omfatter, og hvor hurtigt kommunerne kan tilbyde forældrene en plads  

 til deres barn.
 Der er enighed mellem parterne bag kommuneaftalerne  

 2000-2002 om, at den begrænsede vækst i det økonomiske  

 råderum målrettes udbygningsbehovet i folkeskolen og  

 dagtilbudsområdet, herunder investeringer på disse  

 områder.
Som led i bestræbelserne for at få afskaffet  

 de eksisterende ventelister, er parterne desuden enige om, at regeringen  

 søger tilslutning til gennemførelse af lovændringer, som  

 gør det muligt for kommuner, som tilbyder en pasningsgaranti for  

 børn i alderen ½ år til skolealderen, at øge  

 forældrebetalingen med 1 procentpoint om året i perioden  

 2000-2002, dog højst til 33 pct.
Reglerne om økonomisk friplads  

 i dagtilbud justeres i overensstemmelse hermed.
2. Lovforslagets indhold Efter de gældende regler i § 15 i lov om social  

 service (serviceloven) betaler forældrene for opholdet i dagtilbud til  

 børn efter §§ 9, 10 og 11 med et beløb, der svarer til 30  

 pct. af de budgetterede udgifter ved opholdet i dagtilbudet, bortset fra  

 ejendomsudgifter, herunder husleje og vedligeholdelse.
 Det foreslås med dette lovforslag, at kommuner, som  

 opfylder en af socialministeren nærmere fastsat pasningsgaranti,  

 får mulighed for ud over forældrebetalingen på 30 pct.  

 efter § 15, stk. 1, at opkræve en særlig forhøjet  

 forældrebetaling på højst 1 pct. i år 2000, 2 pct. i  

 år 2001 og 3 pct. i år 2002 og de følgende år af de  

 budgetterede udgifter efter § 15, stk. 1.
 En pasningsgaranti skal omfatte alle børn i alderen  

 over 26 uger indtil barnets skolestart og kan derfor ikke defineres, så  

 den udelukker visse grupper af børn fra at være omfattet af  

 pasningsgarantien, jf. reglerne om anvisning af pladser i dagtilbud til  

 børn efter servicelovens § 12.
Kommunen kan tilbyde forældrene en mere gunstig  

 pasningsgaranti end den lovfastsatte, fx en bredere aldersgruppe eller  

 kortere varsler for optagelse.
Hvis kommunen derimod definerer en mindre  

 gunstig pasningsgaranti end den lovfastsatte, kan kommunen ikke benytte  

 muligheden for at opkræve særlig øget  

 forældrebetaling.
Det foreslås, at socialministeren fastsætter  

 nærmere regler om pasningsgarantien herunder om varsler og frister for,  

 hvornår kommunen skal sikre forældrene en plads som betingelse  

 for at opkræve særlig forhøjet forældrebetaling.
Der  

 henvises til bemærkningerne til § 1.
 Betalingsreglerne er i øvrigt uændrede.
Ophør af pasningsgaranti og nedsættelse af  

 betalingsandelen Det vil alene være kommunen, der har ansvaret i  

 forbindelse med en pasningsgaranti.
Det indebærer, at kommunen skal  

 undlade at opkræve den særligt forhøjede  

 forældrebetaling, hvis kommunen på et tidspunkt ikke kan  

 overholde pasningsgarantien efter de retningslinier, som socialministeren  

 fastsætter.
 Kommunen kan for hvert enkelt barn konstatere ud fra  

 barnets alder og ansøgningstidspunktet, om pasningsgarantien  

 overholdes ved, at barnet faktisk anvises en plads senest fra » garantidatoen«, hvorved forstås den dato,  

 hvorfra kommunen senest skal tilbyde barnet en plads i et dagtilbud.
 Hvis kommunen på et tidspunkt ikke kan overholde den  

 lovfastsatte pasningsgaranti ved, at et barn ikke kan anvises en plads fra  

 den dato, hvorfra kommunen efter de gældende frister senest skal anvise  

 en plads (garantidatoen), har kommunen pligt til med virkning fra den 1. i  

 den følgende måned at ophøre med at opkræve den  

 særligt forhøjede forældrebetaling.
 Betalingen nedsættes med den procentandel, som  

 betalingen aktuelt er forhøjet med i kombination med  

 pasningsgarantien.
Grundlaget for at opkræve den øgede  

 forældrebetaling bortfalder kun i den situation, hvor kommunen ikke kan  

 anvise en plads i overensstemmelse med de af socialministeren i medfør  

 af § 15 a, stk. 2, fastsatte regler om pasningsgaranti.
Hvis  

 kommunen ikke kan anvise en plads i overensstemmelse med retningslinier for  

 en gunstigere pasningsgaranti, som kommunen har besluttet at tilbyde  

 borgerne, får det først konsekvenser for muligheden for at  

 opkræve forhøjet forældrebetaling, hvis pasningsgarantien  

 efter de lovbestemte retningslinier ikke overholdes.
 I ganske særlige tilfælde kan kommunen fortsat  

 opkræve den forhøjede forældrebetaling, selvom  

 pasningsgarantien i enkeltstående og ekstraordinære situationer  

 er blevet brudt, jf. bestemmelsen i § 15 a, stk. 4, og  

 bemærkningerne hertil i § 1.
Efterregulering og tilbagebetaling Forældrebetalingen fastsættes efter de  

 gældende regler på grundlag af dagtilbudenes budgetter.
Efter  

 fast og langvarig praksis sker der ikke efterregulering og tilbagebetaling  

 til forældrene, hvis det på grundlag af de faktiske udgifter og  

 indtægter viser sig, at forældrene faktisk har betalt mere end de  

 maksimale 30 pct. af udgifterne.
Efterregulering kommer efter gældende  

 praksis kun på tale, hvis kommunen klart har fejlbudgetteret, fx.  

 indregnet ejendomsudgifter i grundlaget for beregning af  

 forældrebetalingen.
Som efter den hidtil gældende praksis foreslås  

 det, at der ikke skal ske efterregulering og tilbagebetaling for den del af  

 året, der ligger forud for det tidspunkt, hvor kommunen ophører  

 med at opkræve forældrebetaling efter § 15 a på  

 grund af brud på pasningsgarantien i årets løb.
Indtil  

 kommunen bryder pasningsgarantien, har pasningsgarantien været opfyldt,  

 og den forhøjede betaling efter § 15 a kan derfor  

 opkræves i overensstemmelse hermed.
 Der kan derimod blive tale om, at kommunen skal foretage  

 efterregulering og tilbagebetaling til alle forældre, der har betalt  

 den særligt forhøjede forældrebetaling, med virkning fra  

 den 1. i måneden efter det tidspunkt, hvor pasningsgarantien ikke  

 længere er overholdt, og indtil kommunen administrativt har nedsat  

 betalingen.
Friholdelse af forældre med økonomisk friplads Det er forudsat i kommuneaftalen, at reglerne om  

 økonomisk friplads i dagtilbud justeres for at friholde forældre  

 med hel eller delvis økonomisk friplads for en stigning i  

 forældrebetalingen som følge af muligheden for at øge den  

 samlede forældrebetaling fra 30 pct. til maksimalt 33 pct.
 Dette hensyn foreslås sikret ved at friholde  

 forældre med økonomisk friplads for at betale den særligt  

 forhøjede forældrebetaling efter § 15 a.
 Forældre med hel eller delvis økonomisk  

 friplads skal således betale samme takst, som de skulle have betalt,  

 hvis kommunen havde valgt ikke at opkræve forhøjet  

 forældrebetaling efter § 15 a.
 Bestemmelserne om at friholde forældre med  

 økonomisk friplads fra at betale den særligt forhøjede  

 forældrebetaling fastsættes af socialministeren i  

 betalingsbekendtgørelsen.
Klageadgang Kommunens afgørelse om optagelse i et dagtilbud kan  

 efter servicelovens § 12, stk. 1, ikke indbringes for anden  

 administrativ myndighed.
Efter retssikkerhedslovens § 60, stk. 2, kan  

 afgørelser om det generelle serviceniveau, herunder hvilke tilbud og  

 pladser der skal være til rådighed i kommunen og takster for  

 tilbudene, ikke indbringes for anden administrativ klagemyndighed.
Der foreslås ikke indført særlig  

 klagemulighed i forbindelse med denne ordning.
Kommunens afgørelser om  

 optagelse i dagtilbud efter garantiordningen og fastsættelse af  

 forældrebetalingen kan således ikke påklages til anden  

 administrativ myndighed.
 Det almindelige kommunale tilsyn - de for hvert amt  

 nedsatte tilsynsråd og Indenrigsministeriet - vil som på andre  

 områder kunne vurdere lovligheden af en kommunes dispositioner og i den  

 forbindelse anvende de almindelige sanktionsmuligheder i den kommunale  

 styrelseslov.
Administrative konsekvenser for det offentlige Lovforslaget har ikke administrative konsekvenser for det  

 offentlige.
Økonomiske konsekvenser for det offentlige Der er i kommuneaftalen enighed om, at forslaget ikke  

 giver anledning til regulering af bloktilskuddet, jf.
Det Udvidede  

 Totalrammeprincip.
Dette gælder også friholdelsen for øget  

 forældrebetaling for forældre omfattet af  

 fripladsgrænserne.
 Forslaget skal forhandles med de kommunale parter.
Økonomiske og administrative konsekvenser for erhvervslivet og  

 miljømæssige konsekvenser Lovforslaget har ikke erhvervsmæssige eller  

 miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Høring Lovforslaget har været sendt til høring.
Vurdering af konsekvenser af lovforslag Positive konsekvenser  

 /mindreudgifter  

 (hvis ja, angiv omfang) Negative konsekvenser  

 /merudgifter  

 (hvis ja, an Økonomiske konsekvenser for stat, kommuner og  

 amtskommuner Der er i kommuneaftalen enighed om, at  

 forslaget ikke giver anledning til regulering af bloktilskuddet, jf.
Det  

 Udvidede Totalrammeprincip.
- Administrative konsekvenser for stat, kommuner og  

 amtskommuner - - Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Efter de gældende regler fastsætter  

 socialministeren nærmere regler om betalingen for ophold i dagtilbud  

 til børn, jf. servicelovens § 15, stk. 1 og stk. 4. Det  

 foreslås, at socialministeren efter nedenstående retningslinier  

 desuden fastsætter bestemmelser om mulighed for at opkræve en  

 særlig forhøjet forældrebetaling, når kommunen  

 opfylder en pasningsgaranti efter retningslinier fastsat af  

 socialministeren.
Pasningsgaranti Det foreslås, at kommuner, som ønsker at  

 benytte muligheden for at opkræve en særlig forhøjet  

 forældrebetaling ud over forældrebetalingen efter servicelovens  

 § 15, stk. 1, som minimum skal tilbyde forældrene følgende  

 pasningsgaranti:
Pasningsgarantien skal omfatte alle børn i alderen  

 over 26 uger og indtil barnets skolestart.
Det vil sige, til barnet starter i  

 børnehaveklasse eller i første klasse, hvis barnet ikke optages  

 i børnehaveklasse.
Den nedre aldersgrænse er fastsat svarende  

 til udløb af den maksimale barsels- og fædreorlovsperiode.
Kommunen giver garanti for optagelse i et dagtilbud i  

 kommunen efter bestemmelserne i servicelovens § 7. Der er således  

 ikke tale om en garanti om plads i et bestemt dagtilbud.
Kommunen kan opfylde  

 pasningsgarantien inden for den vifte af dagtilbud herunder deltids- eller  

 modulplads, der i dag er mulighed for at tilbyde efter serviceloven,  

 når dagtilbudet ud fra en samlet vurdering af barnets situation kan  

 dække behovet. Ønsker forældrene en plads i et egentligt  

 dagtilbud, kan kommunen ikke opfylde pasningsgarantien ved udelukkende at  

 tilbyde forældrene en plads i fx et åbent pædagogisk tilbud  

 eller en legestue, som ikke udgør et egentligt dagtilbud.
Tilskud til privat pasning efter servicelovens § 26  

 kan alene benyttes til at opfylde pasningsgarantien i det omfang,  

 forældrene ønsker at få et tilskud til privat pasning i  

 stedet for at benytte en plads i et dagtilbud.
I så fald erstatter  

 tilskuddet en plads i et dagtilbud.
Varsler og frister for optagelse Der skelnes mellem to optagelsessituationer:
1. Ansøgning om plads i direkte forlængelse af den maksimale  

 barsels- og fædreorlovsperiode Kommunen skal træffe beslutning om på hvilket  

 tidspunkt efter barnets fødsel (fx når barnet er 3  

 måneder), forældrene skal varsle behovet for en plads.
Når forældre søger om plads til deres  

 barn i direkte forlængelse af den maksimale barsels- og  

 fædreorlovsperiode, og de søger inden for den frist efter  

 barnets fødsel, som kommunen har fastsat, er barnet sikret en plads  

 senest 4 uger efter udløb af den maksimale barsels- og  

 fædreorlovsperiode på 26 uger.
Det vil sige senest efter barnets  

 30. uge.
Hvis forældrene søger om en plads efter  

 udløb af den ansøgningsfrist, kommunen har fastsat, kan  

 kommunen forlænge fristen på 4 uger med en periode svarende til  

 forældrenes overskridelse af ansøgningsfristen.
Forældrene  

 kan dog højst komme til at vente på en plads i 3 måneder  

 efter udløb af den maksimale barsels- og fædreorlovsperiode.
Eksempel: Hvis en kommune har fastsat en  

 ansøgningsfrist, til senest når barnet er 2 måneder, skal  

 pladsen være til rådighed senest 4 uger efter ophør af den  

 maksimale barsels- og fædreorlovsperiode, når forældrene  

 søger inden barnet er 2 måneder.
Hvis forældrene  

 først søger om plads, når barnet er 5 måneder, det  

 vil sige 3 måneder efter den fastsatte frist, kan kommunen højst  

 forlænge den samlede frist for at anvise en plads til 3 måneder  

 (og ikke 4 uger plus 3 måneder). Pladsen skal således være  

 til rådighed, når barnet er 38 uger.
2. Ansøgning om plads i andre situationer I andre situationer, hvor forældrene ikke  

 ønsker en plads i direkte forlængelse af barsels- og  

 fædreorlovsperioden, skal barnet være sikret en plads senest 3  

 måneder efter ansøgningstidspunktet.
 Det forudsættes, at kommunen orienterer  

 forældrene om de fastsatte varsler og frister, således at  

 forældrene kan tage stilling til ansøgning om plads på  

 dette grundlag.
Samspil med optagelsesreglerne Hvis kommunen har en pasningsgaranti, der giver grundlag  

 for at opkræve særlig forhøjet forældrebetaling, har  

 forældrene alene krav på en plads i kommunen.
Pasningsgarantien  

 giver ikke ret til en plads i et bestemt dagtilbud.
Kommunen fastsætter  

 selv i sine anvisningsregler, i hvilket omfang det er muligt at vente  

 på eller at kunne overflytte til en bestemt plads.
 Den foreslåede pasningsgaranti forudsætter, at  

 alle forældre, som ønsker en plads til deres barn, får en  

»garantidato
«, det vil sige en dato,  

 hvorfra barnet efter de af socialministeren fastsatte regler om  

 pasningsgaranti og frister for optagelse senest skal tilbyde en plads i et  

 dagtilbud, jf. servicelovens § 7. Kun hvis forældrene ikke  

 modtager noget tilbud, er der tale om, at kommunen bryder pasningsgarantien.  

 Der henvises i øvrigt til de almindelige bemærkninger.
Kommuner med pasningsgaranti efter § 15 a, stk.  

 1, fordeler pladserne efter garantidatoen, som er fastsat i forhold til  

 ansøgningstidspunktet.
Anvisning af pladser sker således i  

 overensstemmelse med anciennitetsprincippet i § 12. Kommunen skal dog  

 altid tage stilling til, hvordan den beregner anciennitet, hvis den kommer i  

 en situation, hvor pasningsgarantien brydes.
Tilflyttere Tilflyttere er omfattet af kommunens pasningsgaranti fra  

 det tidspunkt, de bor i kommunen.
 Tilflyttere med et barn under ½ år, som søger  

 optagelse i dagtilbud inden for den frist, kommunen har fastsat i forbindelse  

 med ansøgning om plads i direkte forlængelse af barsels- og  

 fædreorlovsperioden, vil være omfattet fristen på 4 uger  

 efter udløb af den maksimale barsels- og fædreorlovsperiode.
 For tilflyttere, som ikke kan nå at søge om  

 plads inden for den ansøgningsfrist, som kommunen har fastsat, skal  

 kommunen tilbyde en plads senest 3 måneder efter udløb af den  

 maksimale barsels- og fædreorlovsperiode.
 Ved ansøgning om plads senere end ved udløb  

 af barsels- og fædreorlovsperioden har kommunen en frist på 3  

 måneder.
 Der er fortsat mulighed for at kommunerne og  

 forældrene kan aftale, at barnet i en periode fortsætter i et  

 dagtilbud i fraflytterkommunen.
Særlig øget forældrebetaling Det foreslås, at kommuner, som har pasningsgaranti  

 efter § 15 a, får mulighed for at opkræve en  

 særlig forhøjet forældrebetaling ud over den almindelige  

 forældrebetaling på 30 pct., således at der i hvert af  

 årene fra år 2000 til år 2002 kan opkræves yderligere  

 op til 1 procent af beregningsgrundlaget for forældrebetaling, jf.  

 servicelovens § 15. Det vil sige, at kommunen i særlig  

 forhøjet forældrebetaling i år 2000 maksimalt kan  

 opkræve 1 pct., i år 2001 maksimalt 2 pct. og i år 2002 og  

 derefter maksimalt 3 pct. af de budgetterede udgifter efter § 15, stk.  

 1. Den samlede forældrebetalingen kan således højst  

 udgøre 31 pct. i år 2000, 32 pct. og i år 2001 og 33 pct.  

 i år 2002 og de følgende år af beregningsgrundlaget.
 Kommuner, som fx først kan tilbyde  

 pasningsgarantien fra 2001, kan først opkræve forhøjet  

 forældrebetaling i 2001. Kommunen behøver i så fald ikke  

 starte med en forhøjelse på 1 pct., men kan opkræve op til  

 2 pct. i forhøjet forældrebetaling i år 2001 og 3 pct. i  

 år 2002 og fremover.
Det foreslås, at den særlige forhøjede  

 forældrebetaling kan fastsættes for de enkelte typer af dagtilbud  

 hver for sig.
Det giver mulighed for, at kommunen kan undlade at  

 forhøje betalingsandelen for alle typer af dagtilbud (fx vuggestuer,  

 hvis der gives tilskud til nedbringelse af forældrebetalingen) eller  

 vælge at forhøje med forskellige procentsatser.
 Kommunen kan også beslutte at opkræve en  

 mindre forhøjelse af forældrebetalingen end den maksimale  

 procentforhøjelse, fx. en forhøjelse på 1 ½ pct. i 2001  

 og 2 ½ pct. i 2002 og fremover.
 Betalingsreglerne er i øvrigt uændrede.
 Den særlige forhøjede forældrebetaling  

 indgår i grundlaget for beregning af søskenderabat.
 Kommunen kan fortsat yde frivilligt tilskud til  

 nedsættelse af forældrebetalingen for ophold i dagtilbud efter  

 §§ 9 og 10, jf. betalingsbekendtgørelsens § 2, hvorved der  

 tilstræbes en betalingsmæssig udligning mellem tilbudene i  

 kommunen.
 Det foreslås, at den særligt forhøjede  

 forældrebetaling konteres på en særskilt konto, ligesom det  

 er tilfældet for frivillig tilskud til nedsættelse af  

 forældrebetalingen.
Ophør af pasningsgaranti og bortfald af betaling efter  

 § 15 a Det foreslås, at kommunen har pligt til at  

 ophøre med at opkræve særlig forhøjet  

 forældrebetaling, hvis kommunen ikke kan overholde  

 pasningsgarantien.
Pasningsgarantien er brudt, hvis kommunen ikke kan tilbyde  

 en plads senest fra garantidatoen, jf. definitionen heraf i afsnittet om  

 samspil med optagelsesreglerne.
Hermed er grundlaget for at opkræve den  

 forhøjede forældrebetaling bortfaldet.
Når kommunen bryder  

 pasningsgarantien, er kommunen forpligtet til at ophøre med at  

 opkræve den særligt forhøjede forældrebetaling med  

 virkning fra den 1. i den følgende måned, jf. de almindelige  

 bemærkninger.
Det foreslås, at en kommunes manglende overholdelse  

 af pasningsgarantien i helt ekstraordinære og enkeltstående  

 tilfælde ikke skal føre til bortfald af særlig  

 forhøjet forældrebetaling.
Dette kan være tilfældet  

 i følgende situationer:
 ·  

 	Hvis der sker et for kommunen uventet fald i antallet af pladser, fx som  

 følge af opsigelse fra flere dagplejere på én gang.  

 Små kommuner som udelukkende eller i meget høj grad har pladser  

 gennem dagplejen vil være meget følsomme over for uventede  

 ændringer i antallet af dagplejere.
 ·  

 	Hvis en institution må evakueres/flyttes af  

 miljømæssige grunde, således at børnene skal  

 overflyttes til andre dagtilbud og herved forsinker muligheden for optagelse  

 af nye børn.
 ·  

 	Hvis der opstår helt ekstraordinære situationer, som har  

 direkte sammenhæng med administrationen af anvisningen af pladser, fx  

 EDB-nedbrud eller enkeltstående menneskelige fejl i forbindelse med  

 administrationen af kommunens pladsanvisning.
 Følgende eksempler kan ikke begrunde, at kommunen  

 kan fortsætte med at opkræve særlig forhøjet  

 forældrebetaling efter at pasningsgarantien er brudt, uanset at  

 kommunen ikke kan forudse dette:
 ·  

 	Vedtagelse af ny lovgivning.
 ·  

 	Stigning i efterspørgslen som følge af tilflytning til  

 kommunen.
 ·  

 	Højere fødselstal end forventet eller lignende  

 planlægningsmæssige forudsætninger.
 ·  

 	Svingende efterspørgsel hen over året.
 ·  

 	Forsinkelser af projekteret byggeri eller lignende.
 Fortsat opkrævning af forældrebetaling efter  

 § 15 a uanset enkeltstående brud på pasningsgarantien i  

 kommunen forudsætter således for det første, at  

 overskridelsen af pasningsgarantien kan begrundes med helt særlige  

 situationer inden for kommunens dagtilbud og administrationen heraf.
 Dernæst er det en forudsætning, at kommunen  

 inden for én måned efter den dato, hvor pasningsgarantien blev  

 brudt, ved at et barn ikke kunne få en plads fra garantidatoen, kan  

 anvise en plads til barnet.
Ændring af forældrebetalingen Efter de gældende regler fastsættes  

 forældrebetalingen for et regnskabsår ad gangen på grundlag  

 af dagtilbudenes budgetter, jf. § 15, stk. 5. Kommunen kan i forbindelse  

 hermed beslutte takstændringer i løbet af året.
Der er  

 således også mulighed for, at kommunen i forbindelse med  

 budgetlægningen kan beslutte, at en pasningsgaranti ikke skal  

 gælde fra årets begyndelse, men fx indføres fra 1. august,  

 og at forhøjet forældrebetaling efter § 15 a ligeledes  

 skal træde i kraft fra denne dato.
 For at gøre det muligt at nedsætte  

 betalingsandelen i løbet af året, hvis kommunen bryder  

 pasningsgarantien, foreslås det, at der indsættes en bestemmelse  

 om, at kommunen har pligt til at ophøre med at opkræve  

 forældrebetaling efter § 15 a med virkning fra den 1. i  

 måneden efter det tidspunkt, hvor kommunen reelt har brudt  

 pasningsgarantien, ved ikke at kunne anvise en plads fra garantidatoen.  

 Betalingen opkræves herefter efter § 15.
 Selvom kommunen ville være i stand til at overholde  

 pasningsgarantien igen inden for det løbende budgetår, vil  

 betalingsandelen tidligst kunne forhøjes igen fra januar måned i  

 det følgende år, jf. § 15, stk. 5.
Afgrænsningen af dagtilbudstyper omfattet af særlig  

 forhøjet forældrebetaling Det foreslås, at den særligt forhøjede  

 forældrebetaling kan omfatte alle dagtilbud efter servicelovens  

 §§ 9, 10 og 11 og kan gælde for børn i de aldersgrupper,  

 der er omfattet af pasningsgarantien.
Betalingen efter § 15 a kan  

 således opkræves for børn, der ikke er startet i skole (i  

 børnehaveklasse eller første klasse), uanset hvilket dagtilbud  

 de er optaget i.
For børn, der er startet i skolen, kan der ikke  

 opkræves forældrebetaling ud over betalingen efter servicelovens  

 § 15.
Til § 2 Det foreslås, at lovforslaget træder i kraft  

 den 1. januar 2000.
Efter de gældende regler skal kommunen  

 fastsætte betalingen for et regnskabsår ad gangen på  

 grundlag af dagtilbudenes budgetter.
Kommunen skal desuden give  

 forældrene meddelelse om betalingens størrelse senest 1  

 måned før en ændring, det vil sige senest med udgangen af  

 november måned, jf.
Socialministeriets bekendtgørelse nr. 5 af  

 7. januar 1998, § 17. Kommunen vedtager imidlertid budgetterne i  

 oktober, hvor bestemmelsen om betaling efter § 15 a endnu ikke er  

 vedtaget.
For at give kommunerne mulighed for at benytte de nye  

 betalingsregler i år 2000 foreslås det, at der indsættes en  

 bestemmelse om, at kommunerne i år 2000 kan fastsætte betalingen  

 for år 2000 frem til udgangen af februar måned 2000. Som efter de  

 gældende bestemmelser foreslås det, at forældrene skal have  

 meddelelse om betalingens størrelse senest 1 måned før en  

 ændring af betalingen træder i kraft.
Under hensyn til at det  

 foreslås, at § 15 a skal træde i kraft den 1. januar  

 2000, kan kommunen således tidligst opkræve forhøjet  

 forældrebetaling fra 1. marts 2000. Beslutter kommunen i februar  

 måned 2000 at opkræve forældrebetaling efter  

 § 15 a, kan den forhøjede betaling tidligst træde i  

 kraft fra april måned 2000.
Bilag Lovforslaget sammenholdt med gældende lov Gældende formulering Lovforslaget § 1 I lov om social service, jf. lovbekendtgørelse nr.  

 581 af 6. august 1998, som senest ændret ved § 1 i lov nr. 392 af  

 2. juni 1999, foretages følgende ændringer:
 § 15. Forældrene betaler for opholdet i  

 dagtilbudet med et beløb, der svarer til 30 pct. af de budgetterede  

 udgifter ved ophold i dagtilbudet, bortset fra ejendomsudgifter, herunder  

 husleje og vedligeholdelse, jf. dog stk. 4.
Stk. 2. Kommunen afgør, om betalingen  

 skal beregnes på grundlag af udgifterne ved driften af den enkelte  

 daginstitution eller på grundlag af de gennemsnitlige udgifter ved  

 driften af daginstitutioner af samme type i kommunen.
Betalingen for ophold i  

 ordninger efter § 11 beregnes dog på grundlag af udgifterne ved  

 driften af den enkelte ordning, jf. § 144, stk. 3.
 Stk. 3. For den kommunale dagpleje beregnes  

 betalingen på grundlag af de gennemsnitlige udgifter ved opholdet i den  

 kommunale dagpleje.
 Stk. 4. Socialministeren fastsætter  

 nærmere regler om betalingen efter stk. 1 og kan herunder  

 bestemme, at der skal ske nedsættelse eller bortfald af betalingen  

 under hensyn til forældrenes økonomiske forhold og  

 børnenes særlige behov for ophold i dagtilbud.
 Stk. 5. Betalingen fastsættes for et  

 regnskabsår ad gangen på grundlag af dagtilbudenes budgetter.  

 Dette gælder dog ikke for puljeordninger, jf. § 11.
 1. Efter § 15 indsættes  

 før overskriften:
» Stk. 2. Pasningsgarantien indebærer, at  

 kommunen har pligt til at anvise plads i et dagtilbud, jf. §§ 9-11, til  

 alle børn i aldersgruppen over 26 uger og indtil barnets skolestart.  

 Socialministeren fastsætter nærmere regler om pasningsgarantien,  

 herunder om frister for anvisning af plads og om særlig forhøjet  

 forældrebetaling.
Stk. 3. Hvis kommunen ikke kan anvise en plads i et  

 dagtilbud fra den dato, hvor barnet efter de regler, der er fastsat efter  

 stk. 2, skal anvises en plads, betragtes det som brud på  

 pasningsgarantien.
Kommunen har herefter pligt til med virkning fra den 1. i  

 den følgende måned at ophøre med at opkræve den  

 forhøjede betaling efter stk. 1.
Stk. 4. I ganske særlige og  

 enkeltstående tilfælde, hvor kommunen ikke kan tilbyde en plads  

 inden for fristerne, kan kommunen uanset stk. 3 fortsat opkræve den  

 forhøjede forældrebetaling, hvis kommunen inden for yderligere  

 én måned kan anvise en plads til barnet.« § 2 Stk. 1. Loven træder i kraft den 1. januar  

 2000.
 Stk. 2. Uanset bestemmelsen i § 15, stk. 5,  

 kan kommunen i år 2000 fastsætte betalingen efter §§ 15 og  

 15 a senest med udgangen af februar måned 2000. Forældrene skal  

 have meddelelse om betalingens størrelse senest 1 måned  

 før en ændring af betalingen træder i kraft.
