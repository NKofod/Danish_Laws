Bekendtgørelse  

 af  

 overenskomst af 12. marts 1995 med Bolivia  

 vedrørende fremme og beskyttelse af investeringer Den 12. marts 1995 undertegnedes i København en  

 overenskomst mellem Danmark og Bolivia om fremme og gensidig beskyttelse af  

 investeringer.
 Overenskomstens ordlyd er som følger:
OVERENSKOMST  

 MELLEM KONGERIGET DANMARKS REGERING OG REPUBLIKKEN BOLIVIAS REGERING OM  

 FREMME OG GENSIDIG BESKYTTELSE AF INVESTERINGER Præambel Kongeriget Danmarks regering og Republikken Bolivias  

 regering, herefter omtalt som de kontraherende parter, SOM ØNSKER at skabe fordelagtige betingelser for  

 investeringer i begge stater og styrke samarbejdet mellem private  

 foretagender i begge stater med henblik på at stimulere den produktive  

 anvendelse af ressourcer, SOM ANERKENDER, at en rimelig og retfærdig  

 behandling af investeringer på et gensidigt grundlag vil tjene dette  

 formål, ER BLEVET enige om følgende:
Artikel 1 Definitioner I denne overenskomst (1)	skal udtrykket »investering« omfatte enhver form for aktiver i  

 forbindelse med økonomiske aktiviteter erhvervet med det formål  

 at etablere varige økonomiske relationer mellem en investor og et  

 foretagende uanset juridisk form, herunder joint ventures og omfattende  

 enhver kapitalandel, som investorer er berettigede til, såvel som  

 kapitalvinding og i særdeleshed men ikke udelukkende:
(i)	aktier, andele eller enhver anden form for deltagelse i selskaber  

 registrerede på den ene kontraherende parts territorium, (ii)	geninvesteret udbytte, fordringer på penge eller andre  

 rettigheder knyttet til tjenester af finansiel værdi, (iii)	løsøre og fast ejendom såvel som enhver anden  

 rettighed, såsom panterettigheder, leasingkontrakter, privilegier,  

 garantier og alle andre lignende rettigheder defineret i overensstemmelse med  

 loven på den kontraherende parts territorium, i hvilket aktivet  

 befinder sig, (iv)	industrielle og intellektuelle ejendomsrettigheder, teknologi,  

 varemærker, goodwill, know-how og enhver anden lignende rettighed, (v)	forretningskoncessioner, som er tildelt ved lov eller kontrakt,  

 herunder koncessioner i relation til naturressourcer.
(2)	Udtrykket »udbytte« skal for denne aftales vedkommende betyde de  

 beløb, som investeringen afkaster, omfattende især, men ikke  

 udelukkende fortjeneste, renter, kapitalgevinster, dividender, royalties  

 eller honorarer.
Sådanne beløb og i tilfælde af  

 reinvesteringer de beløb, der hidrører fra reinvesteringen,  

 skal have den samme beskyttelse som investeringen.
 (3)	Udtrykket »investor« skal for begge kontraherende parters  

 vedkommende betyde:
 (a)	Fysiske personer med status som statsborgere i en kontraherende  

 part i overensstemmelse med dens lov.
 (b)	Enhver enhed etableret i overensstemmelse med og anerkendt som en  

 juridisk person i henhold til loven i den kontraherende part, såsom  

 aktieselskaber, firmaer, sammenslutninger, finansieringsinstitutioner  

 på udviklingsområdet, fonde eller lignende enheder uanset om de  

 har begrænset ansvar, og om deres aktiviteter tilstræber  

 profit.
 (4)	Udtrykket »territorium« skal for hver kontraherende part omfatte  

 det territorium, som hører under dets suverænitet, samt de  

 havområder og undersøiske områder, over hvilke den  

 kontraherende part udøver suverænitet, suveræne  

 rettigheder eller jurisdiktion i henhold til folkeretten.
 (5)	»Kontraherende part« skal betyde Kongeriget Danmark eller  

 Republikken Bolivia, som den rette sammenhæng kræver.
 (6)	Udtrykket »uden forsinkelse« skal betragtes som opfyldt, hvis en  

 overførsel er foretaget inden for et sådant tidsrum, som normalt  

 kræves efter international finansiel sædvane, og under ingen  

 omstændigheder senere end tre måneder.
Artikel 2 Investeringsfremme Hver kontraherende part skal i overensstemmelse med sine  

 love og bestemmelser tillade investeringer fra den anden kontraherende parts  

 investorer og skal i videst muligt omfang fremme sådanne investeringer,  

 herunder lette etableringen af repræsentationskontorer.
Artikel 3 Investeringsbeskyttelse (1)	Investeringer fra investorer fra hver af de kontraherende parter  

 skal til enhver tid gives en rimelig og retfærdig behandling og skal  

 ydes fuld beskyttelse og sikkerhed i den anden kontraherende parts  

 territorium.
Ingen kontraherende part må på nogen måde ved  

 urimelige eller diskriminatoriske foranstaltninger på sit territorium i  

 forholdet til den anden kontraherende parts investorer skade forvaltningen,  

 opretholdelsen, anvendelsen, besiddelsen eller afhændelsen af  

 investeringer foretaget af den anden kontraherende parts investorer.
Hver  

 kontraherende part skal overholde alle forpligtelser, den måtte have  

 indgået vedrørende investeringer fra den anden kontraherende  

 parts investorer.
 (2)	Ingen kontraherende part må på sit territorium  

 underkaste investeringer foretaget af den anden kontraherende parts  

 investorer eller udbytte af sådanne investeringer en mindre gunstig  

 behandling end den, som gives investeringer eller udbytte fra dens egne  

 investorer eller fra investorer fra noget tredjeland (idet den set fra  

 investors synspunkt mest gunstige behandling lægges til grund).
 (3)	Ingen kontraherende part må på sit territorium  

 udsætte den anden kontraherende parts investorer for en mindre gunstig  

 behandling af deres investeringer eller udbytte, hvad angår  

 forvaltning, opretholdelse, anvendelse eller besiddelse end den, som gives  

 dens egne investorer eller investorer fra noget tredjeland (idet den set fra  

 investors synspunkt mest gunstige behandling lægges til  

 grund).
Artikel 4 Undtagelser (1)	Bestemmelserne i denne aftale vedrørende tilståelsen  

 af en ikke mindre gunstig behandling end den, der gives investorer fra nogen  

 af de kontraherende parter eller noget tredjeland, skal ikke udlægges  

 som en forpligtelse for den ene kontraherende part til at tilbyde investorer  

 fra den anden kontraherende part fordelene ved nogen behandling,  

 præference eller privilegier, der hidrører fra:
(a)	enhver eksisterende eller fremtidig toldunion, regional  

 økonomisk organisation eller tilsvarende international overenskomst, i  

 hvilken nogen af de kontraherende parter er eller måtte blive part,  

 eller (b)	enhver international overenskomst eller ordning, som helt eller  

 fortrinsvis vedrører beskatning, eller enhver national lovgivning, som  

 helt eller fortrinsvis vedrører beskatning.
 (2)	Bestemmelserne i artikel 7, stk. 1, i denne aftale skal ikke  

 præjudicere enhver kontraherende parts ret til at foretage beskyttende  

 foranstaltninger vedrørende kapitalbevægelser forudsat, at  

 sådanne foranstaltninger foretages i overensstemmelse med multilaterale  

 aftaler, som en af de kontraherende parter har indgået eller kan  

 indgå.
Artikel 5 Ekspropriation og erstatning Investeringer fra hver kontraherende parts investorer  

 må ikke nationaliseres, eksproprieres eller underkastes  

 foranstaltninger med tilsvarende virkning som nationalisering eller  

 ekspropriation (i det følgende benævnt »ekspropriation«)  

 på den anden kontraherende parts territorium, medmindre det sker af  

 hensyn til almenvellet, og ekspropriationen er knyttet til den  

 eksproprierende parts interne behov på et ikke-diskriminatorisk  

 grundlag og mod en omgående, fyldestgørende og effektiv  

 erstatning.
Denne erstatning skal svare til markedsværdien af den  

 eksproprierede investering umiddelbart før ekspropriationen, eller den  

 forestående ekspropriation blev offentlig kendt, skal effektueres uden  

 forsinkelse og skal forrentes med LIBOR indtil udbetalingsdagen, skal kunne  

 omsættes i konvertibel valuta og frit kunne udføres.
Der skal  

 være retsregler, der giver den berørte investor ret til  

 omgående ved sagsanlæg på den eksproprierende kontraherende  

 parts territorium at få prøvet lovligheden af den  

 foranstaltning, der er blevet truffet mod investeringen og af  

 erstatningsvurderingen i overensstemmelse med de principper, der er fastsat i  

 denne artikel.
Artikel 6 Erstatning for tab Investorer fra en kontraherende part, hvis investeringer  

 på den anden kontraherende parts territorium lider tab på grund  

 af krig eller anden væbnet konflikt, revolution, national  

 undtagelsestilstand, revolte, oprør eller uroligheder på  

 sidstnævnte kontraherende parts territorium, skal gives en behandling  

 af sidstnævnte kontraherende part, hvad angår  

 genindsættelse i tidligere rettigheder, skadesløsholdelse,  

 erstatning eller anden fyldestgørelse, der ikke er mindre gunstig end  

 den, som sidstnævnte kontraherende part giver sine egne investorer  

 eller investorer fra noget tredjeland (idet den set fra investors synspunkt  

 mest gunstige behandling lægges til grund). Betalinger, der  

 hidrører fra en hvilken som helst bestemmelse i denne artikel, skal  

 frit kunne udføres, foretages uden forsinkelse og skal forrentes med  

 LIBOR indtil udbetalingsdagen og skal kunne omsættes i konvertibel  

 valuta.
Artikel 7 Hjemtagning og overførsel af kapital og udbytte (1)	Hver kontraherende part skal uden forsinkelse tillade  

 udførsel af:
(a)	den investerede kapital eller provenuet af hel eller delvis  

 likvidation eller overdragelse af investeringen; (b)	det realiserede udbytte; (c)	betalingerne, som udgør afdrag på gæld  

 vedrørende investeringer og forfaldne renter; (d)	en godkendt del af indkomsterne fra udenlandske ansatte, som har  

 tilladelse til at arbejde i forbindelse med en investering på den anden  

 kontraherende parts territorium.
 (2)	Overførsler i henhold til artikel 5, 6 og stykke (1) i denne  

 artikel skal ske i den konvertible valuta, hvori investeringen er foretaget,  

 eller, hvis investor er enig heri, i en hvilken som helst anden konvertibel  

 valuta til den officielle vekselkurs gældende på  

 overførselsdatoen.
Artikel 8 Subrogation Hvis en kontraherende part eller dennes designerede agent  

 foretager betaling til sine egne investorer under en garanti, den har tildelt  

 med hensyn til en investering på den anden kontraherende parts  

 territorium, skal sidstnævnte kontraherende part anerkende:
(a)	overdragelsen af en hvilken som helst rettighed eller fordring fra  

 investoren til førstnævnte kontraherende part eller dennes  

 designerede agent, hvad enten den foretages i henhold til lov eller  

 retshandel i dette land, såvel som (b)	at førstnævnte kontraherende part eller dennes  

 designerede agent er berettiget til i kraft af subrogation at udøve  

 investorens rettigheder og gennemtvinge investorens fordringer og skal  

 påtage sig forpligtelserne vedrørende investeringen.
Artikel 9 Tvister mellem en kontraherende part og en  

 investor (1)	Enhver tvist, som måtte opstå mellem en investor fra  

 den ene kontraherende part og den anden kontraherende part i forbindelse med  

 en investering på den anden kontraherende parts territorium, skal  

 gøres til genstand for forhandlinger mellem tvistens parter.
(2)	Hvis en tvist mellem en investor fra den ene kontraherende part og  

 den anden kontraherende part fortsætter med at eksistere efter en  

 periode på seks måneder, skal investor være berettiget til  

 at henføre sagen til enten (a)	Det Internationale Center for Bilæggelse af  

 Investeringstvister i henhold til Konventionen om Bilæggelse af  

 Investeringstvister mellem Stater og Statsborgere i andre Stater, der blev  

 åbnet for undertegnelse i Washington den 18. marts 1965, eller i  

 tilfælde af, at begge kontraherende parter ikke er medlemmer af denne  

 konvention, (b)	en voldgiftsmand eller en international ad hoc voldgiftsdomstol  

 nedsat i henhold til de voldgiftsregler, der gælder for FN's Kommission  

 for International Handelsret.
Tvistens parter kan skriftligt træffe  

 aftale om at ændre disse regler.
Voldgiftsgodtgørelserne skal  

 være endelige og bindende for begge parter i tvisten.
Artikel 10 Tvister mellem de kontraherende parter (1)	Tvister mellem de kontraherende parter vedrørende  

 fortolkningen og anvendelsen af denne overenskomst bør så vidt  

 muligt bilægges gennem forhandlinger mellem de kontraherende  

 parter.
 (2)	Hvis en sådan tvist ikke kan bilægges inden for seks  

 måneder fra forhandlingernes begyndelse, skal den efter anmodning fra  

 enhver af de kontraherende parter forelægges for en  

 voldgiftsdomstol.
 (3)	En sådan voldgiftsdomstol skal nedsættes for hver  

 enkelt sag på følgende måde:
Inden for tre måneder fra modtagelsen af begæringen om  

 voldgift, skal hver kontraherende part udpege et medlem af domstolen.
Disse  

 to medlemmer skal derpå vælge en statsborger fra et tredjeland,  

 som med de kontraherende parters godkendelse skal udpeges til formand for  

 domstolen.
Formanden skal udpeges inden for tre måneder fra datoen for  

 udpegelsen af de to andre medlemmer.
(4)	Hvis de nødvendige udpegelser ikke har fundet sted inden for  

 nogen af de angivne perioder, kan enhver af de kontraherende parter i mangel  

 af anden aftale opfordre præsidenten for Den Internationale Domstol til  

 at foretage de nødvendige udpegelser.
Hvis præsidenten er  

 statsborger i den ene kontraherende part, eller hvis han på anden  

 måde er forhindret i at udføre den nævnte funktion, skal  

 vicepræsidenten opfordres til at foretage de nødvendige  

 udpegelser.
Hvis vicepræsidenten er statsborger i den ene kontraherende  

 part, eller hvis han også er forhindret i at udføre den  

 nævnte funktion, skal det medlem af Den Internationale Domstol, som er  

 den næste i anciennitet, og som ikke er statsborger i en af de  

 kontraherende parter, opfordres til at foretage de nødvendige  

 udpegelser.
(5)	Voldgiftsdomstolen skal anvende bestemmelserne i denne  

 overenskomst, andre overenskomster indgået mellem de kontraherende  

 parter og folkerettens gældende procedureregler.
Den skal træffe  

 sin afgørelse ved flertalsafgørelse.
En sådan  

 afgørelse er endelig og bindende for begge kontraherende parter.  

 Voldgiftsdomstolen fastsætter sin egen procedure.
 (6)	Hver kontraherende part skal bære omkostningerne for sit eget  

 medlem ved domstolen og for sin repræsentation i voldgiftsagen.  

 Omkostningerne til formanden og de øvrige omkostninger skal  

 bæres ligeligt af de kontraherende parter.
Artikel 11 Ændringer Ved ikrafttrædelsen af denne overenskomst eller  

 på et hvilket som helst senere tidspunkt kan bestemmelserne i denne  

 overenskomst ændres på en sådan måde, som de  

 kontraherende parter kan enes om.
Sådanne ændringer skal  

 træde i kraft, når de kontraherende parter har meddelt hinanden,  

 at de forfatningsmæssige krav for ikrafttræden er blevet  

 opfyldt.
Artikel 12 Konsultationer Enhver af de kontraherende parter kan foreslå den  

 anden part at konsultere om en hvilkensomhelst sag, der vedrører  

 anvendelsen af denne overenskomst.
Disse konsultationer skal efter forslag  

 fra en af de kontraherende parter afholdes på et sted og et tidspunkt,  

 der er opnået enighed om gennem diplomatiske kanaler.
Artikel 13 Overenskomstens anvendelsesområde Bestemmelser i denne overenskomst skal omfatte alle  

 investeringer foretaget af den ene kontraherende parts investorer på  

 den anden kontraherende parts territorium før eller efter  

 overenskomstens ikrafttrædelse af investorer i den anden kontraherende  

 part.
Den skal imidlertid ikke gælde for uoverensstemmelser eller  

 tvister, som er opstået forud for dens ikrafttræden.
Artikel 14 Territorial udvidelse Med forbehold af artikel 1 skal denne overenskomst ikke  

 gælde for Færøerne og Grønland.
 Bestemmelserne i denne overenskomst kan udvides til at  

 omfatte Færøerne og Grønland i henhold til aftale herom  

 ved noteveksling mellem de kontraherende parter.
Artikel 15 Ikrafttræden Denne overenskomst træder i kraft tredive dage efter  

 den dato, på hvilken de kontraherende parters regeringer skriftligt har  

 meddelt hinanden, at de forfatningsmæssige krav for denne overenskomsts  

 ikrafttræden er blevet opfyldt.
Artikel 16 Varighed og ophør (1)	Denne overenskomst skal forblive i kraft i ti år og skal  

 derefter fortsat være i kraft, medmindre en kontraherende part efter  

 udløbet af den oprindelige periode på ti år, skriftligt  

 meddeler den anden kontraherende part sin hensigt om at opsige  

 overenskomsten.
Meddelelsen om opsigelse får virkning et år  

 efter, at den er modtaget af den anden kontraherende part.
 (2)	For så vidt angår investeringer foretaget før  

 den dato, hvor meddelelsen om opsigelse af denne overenskomst får  

 virkning, skal bestemmelserne i artiklerne 1 til 10 forblive i kraft for  

 yderligere en tiårsperiode fra denne dato.
 TIL BEKRÆFTELSE HERAF har undertegnede,  

 behørigt bemyndigede af deres respektive regeringer, underskrevet  

 denne overenskomst.
 UDFÆRDIGET i to eksemplarer i København den  

 12.marts 1995 på engelsk.
 Den danske og den spanske version af overenskomsten vil  

 blive udvekslet mellem parterne.
For Kongeriget Danmarks Regering Niels Helveg Petersen For Republikken Bolivias Regering Jaime Aparicio Otero Overenskomsten, der ikke omfatter Færøerne og  

 Grønland, trådte i kraft den 20. marts 1997 i medfør af  

 artikel 15.
