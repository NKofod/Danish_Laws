Fremsat den 24. oktober 2001 af  

 undervisningsministeren (Margrethe Vestager) Forslag til Lov om ændring af lov om  

 befordringsrabat til studerende ved  

 videregående uddannelser (Rabat efter ansøgning, elektronisk kommunikation  

 med digital signatur m.m.) § 1 I lov om befordringsrabat til studerende ved videregående  

 uddannelser, jf. lovbekendtgørelse nr. 628 af 28. juni 2001, foretages  

 følgende ændringer:
 1. I § 1, stk. 3, 1. pkt., ændres »§ 5,  

 stk. 1, nr. 1,« til: »§ 5, stk. 1, nr. 2,«.
2. § 1, stk. 4, 1. pkt., affattes således:  

 »Studerende kan få befordringsrabat i indtil 12 måneder efter, at  

 de har opbrugt deres muligheder for at få SU.« 3. § 2 affattes således:
»§ 2. Styrelsen for Statens Uddannelsesstøtte  

 (styrelsen) træffer afgørelse om, hvilke studerende der har ret  

 til rabat efter § 1. Undervisningsministeren fastsætter regler om,  

 i hvilket omfang afgørelsen træffes på grundlag af en  

 ansøgning fra de studerende.
Afgørelse om befordringsrabat  

 efter § 1, stk. 4, træffes efter indstilling fra  

 uddannelsesstedet.
 Stk. 2. Styrelsen kan bestemme, at uddannelsesstedet kan  

 træffe afgørelse efter stk. 1 og regler fastsat i  

 medfør af § 5, stk. 1, nr. 4.«.
 4. I § 3, stk. 2, ændres », jf. § 2,«  

 til: »eller fra uddannelsesstedet«.
 5. I § 5, stk. 1, indsættes før  

nr. 1 som nyt nummer:
 »1)	indhold og udformning af ansøgninger, herunder om  

 ansøgninger i elektronisk form, og hvornår de studerende skal  

 aflevere en ansøgning,«.
 Nr. 1-6 bliver herefter nr. 2-7.
 6. I § 5, stk. 1, nr. 1, der bliver nr. 2,  

 ændres »herunder om« til: »herunder meddelelse i elektronisk form  

 og«.
 7. I § 5, stk. 1, nr. 3, der bliver nr. 4,  

 indsættes efter »uden rabat,«: »idet rabatten dog ikke kan udbetales  

 kontant, hvis den studerende har undladt at søge i tide,«.
 8. § 5, stk. 1, nr. 5, der bliver nr. 6, affattes  

 således:
 »6)	opgørelsen af, hvilke beløb der er ydet i rabat,  

 frist for indsendelse af opgørelsen til styrelsen, indsendelse af  

 opgørelsen i elektronisk form, og hvilke krav der stilles til  

 attestation af opgørelsen, jf. § 4, stk. 4,«.
 9. I § 5, stk. 1, nr. 6, der bliver nr. 7,  

 ændres »elektronisk form.« til: »elektronisk form,«.
 10. I § 5, stk. 1, indsættes som nr. 8 og  

 9:
»8)	elektronisk kommunikation mellem den studerende og  

 uddannelsesstedet eller styrelsen, herunder om anvendelse af digital signatur  

 eller anden sikker personidentifikation bl.a. i forbindelse med  

 ansøgninger om rabat og meddelelse om ret til rabat, jf. nr. 1 og 2,  

 og 9)	elektronisk kommunikation mellem den transportansvarlige eller  

 uddannelsesstedet og styrelsen, herunder om anvendelse af digital signatur  

 eller anden sikker identifikation, bl.a. i forbindelse med indsendelse af  

 opgørelse af, hvilke beløb der er ydet i rabat, og oplysninger  

 om ordningen, jf. nr. 6 og 7.«.
 11. I § 5, stk. 2, ændres »stk. 1, nr.  

 4, og reglerne efter stk. 1, nr. 6,« til: » stk. 1, nr. 5, og  

 reglerne efter stk. 1, nr. 7,«.
 12. § 6 affattes således:
»§ 6. Afgørelser, som uddannelsesstedet træffer i  

 medfør af § 2, stk. 2, kan inden 4 uger fra meddelelsen af  

 afgørelsen indbringes for styrelsen af den, som afgørelsen  

 vedrører.
Undervisningsministeren kan fastsætte regler om, at  

 klagen stiles til styrelsen og sendes til uddannelsesstedet.
 Stk. 2. Styrelsens afgørelser efter denne lov kan ikke  

 indbringes for anden administrativ myndighed.«.
§ 2 Stk. 1. Loven træder i kraft den 1. januar 2003, dog  

 træder det under § 1, nr. 3 og 4, affattede § 2, stk. 2,  

 og § 3, stk. 2, og den under § 1, nr. 12, affattede § 6 i kraft den  

 1. januar 2002.
 Stk. 2. Undervisningsministeren fastsætter regler om,  

 hvilke studerende der uden at have afleveret en ansøgning skal have  

 tilsendt en meddelelse om ret til rabat for de måneder i perioden fra  

 den 1. januar til den 30. juni 2003, hvor de opfylder betingelserne for at  

 få rabat.
Bemærkninger til lovforslaget Almindelige bemærkninger Lov nr. 1234 af 27. december 1996 om befordringsrabat til  

 studerende ved videregående uddannelser (Folketingstidende 1996-97:  

 Folketingets Forhandlinger spalte 397-406, spalte 2523-2525, spalte 2776,  

 tillæg A spalte 1115, spalte 1109, tillæg B spalte 119 og  

 tillæg C spalte 98) er blevet ændret ved lov nr. 235 af 21. april  

 1999 ( Folketingstidende 1998-99: Folketingets Forhandlinger spalte 3140,  

 spalte 4830, spalte 4922, tillæg A spalte 3323, spalte 3316,  

 tillæg B spalte 435 og tillæg C spalte 382), ved lov nr. 261 af  

 12. april 2000 (Folketingstidende 1999-2000: Folketingets Forhandlinger  

 spalte 3016, spalte 5100, spalte 5431, tillæg A spalte 4142, spalte  

 4137, tillæg B spalte 390, tillæg C spalte 464) og ved lov nr.  

 1322 af 20. december 2000 (Folketingstidende 2000-01: Folketingets  

 Forhandlinger spalte 746, spalte 2139, spalte 2264, tillæg A spalte  

 1519, spalte 1523, tillæg B spalte 119 og tillæg C spalte  

 201).
1. Baggrund for lovforslaget Efter den gældende lov om befordringsrabat til  

 studerende ved videregående uddannelser (lov om befordringsrabat)  

 sender Styrelsen for Statens Uddannelsesstøtte (styrelsen) meddelelse  

 om ret til rabat til alle studerende, der opfylder betingelserne for at  

 få rabat.
Rabatmeddelelserne sendes to gange årligt i december  

 måned for månederne januar - juni og i juni måned for  

 månederne juli - december.
Der sendes desuden rabatmeddelelser til alle  

 studerende, der første gang søger statens  

 uddannelsesstøtte (SU) til en videregående uddannelse.
De  

 rabatmeddelelser, der sendes i december, sendes sammen med den årlige  

 meddelelse om tildeling af SU, mens de øvrige sendes særskilt.  

 Styrelsen sender hvert år rabatmeddelelser til ca. 175.000 studerende.  

 Ca. 35.000 studerende, svarende til ca. 20 pct., benytter sig af retten til  

 at få rabat på befordring.
2. Lovforslagets indhold De foreslåede ændringer af loven  

 indebærer, at rabatmeddelelsen sendes til de studerende efter  

 ansøgning.
Efter at have søgt første gang vil  

 studerende, der opfylder betingelserne for at få rabat, og som  

 løbende bruger rabatmeddelelsen, automatisk få udløst  

 rabatmeddelelser under deres uddannelse.
Dermed kan antallet af udsendte  

 rabatmeddelelser reduceres fra ca. 320.000 i 2000 til ca. 60.000 om  

 året, hvorved der spares udgifter til porto, trykning og  

 efterbehandling.
Betingelserne for at kunne få rabat vil ikke blive  

 ændret.
Ordningen vil blive tilrettelagt, så ulemperne for de  

 studerende bliver begrænset.
Bl.a. vil der blive mulighed for at  

 aflevere en elektronisk ansøgning, som i løbet af få dage  

 vil udløse en ny rabatmeddelelse.
 Oplysningen om, at de studerende skal søge om  

 rabat, vil komme til at fremgå af ansøgningsmaterialet om SU,  

 på styrelsens hjemmeside og ved information på uddannelsesstedet.  

 Det vil også blive anført på de rabatmeddelelser, der  

 udsendes i juni 2002 for sidste gang til alle støttemodtagere.
Efter lovforslaget bliver der mulighed for at  

 fastsætte regler om elektronisk kommunikation med digital signatur  

 eller anden sikker personidentifikation.
Formålet hermed er at give en  

 bedre service til de studerende, samtidig med at administrationen lettes.
Der vil blive tale om elektronisk kommunikation dels  

 mellem den uddannelsessøgende og uddannelsesstedet eller styrelsen,  

 dels mellem den transportansvarlige eller uddannelsesstedet og styrelsen.
Der  

 åbnes således bl.a. mulighed for, at den studerende kan  

 ansøge elektronisk om rabatten, og at de transportansvarlige kan sende  

 opgørelser og oplysninger om ordningen med digital signatur eller  

 anden sikker identifikation.
Med de foreslåede ændringer vil styrelsen  

 kunne sende rabatmeddelelsen elektronisk.
Det er hensigten foreløbigt  

 at sende meddelelsen pr. brev, men den foreslåede bestemmelse giver  

 mulighed for, at meddelelsen senere kan sendes elektronisk til de studerende,  

 der ønsker det.
Elektroniske ansøgninger mv. skal forsynes med  

 enten en digital signatur eller i en overgangsperiode med en anden sikker  

 personidentifikation.
Der menes hermed en pinkodeløsning.
Hvis  

 ansøgninger mv. sendes over nettet, vil der ske en forsvarlig  

 kryptering.
Ordningen er parallel med den ordning, som styrelsen med hjemmel  

 i de ændringer af SU-loven, der blev gennemført ved lov nr. 246  

 af 6. april 2001, er i gang med at gennemføre med hensyn til  

 ansøgning mv. om SU.
Det er her hensigten at gennemføre en  

 pinkodeløsning.
De samme pinkoder vil kunne anvendes ved  

 ansøgninger mv. om befordringsrabat.
Det antages sædvanligvis,  

 at en pinkodeløsning ikke kan sikre uafviselighed, og der findes endnu  

 ingen retspraksis om betydningen af brug af pinkode eller digital signatur.  

 En pinkodeløsning er derfor ikke uden risikomomenter.
Det vurderes  

 dog, at fordelene ved at gennemføre en sådan ordning langt  

 overstiger de ulemper, som risikomomenterne indebærer.
Endvidere har  

 Datatilsynet udtalt sig vedrørende den planlagte pinkodeløsning  

 på SU-området og forholdet til persondataloven.
Datatilsynet  

 finder, at en adgangskontrol baseret på en pinkodeløsning vil  

 kunne anvendes, idet tilsynet i den forbindelse forudsætter, at der  

 sker en forsvarlig kryptering, når fortrolige oplysninger  

 transmitteres.
 I forhold til styrelsens kommunikation med  

 uddannelsesstederne og de transportansvarlige foreslås en bemyndigelse  

 til undervisningsministeren om at fastsætte regler om, at al  

 kommunikation eller en del af kommunikationen kan eller skal foregå  

 elektronisk og med brug af digital signatur eller i en overgangsperiode med  

 pinkode.
Det foreslås endvidere, at styrelsen kan bestemme,  

 at uddannelsesstedet kan træffe afgørelse om, hvorvidt de  

 studerende har ret til rabat, kan få rabat efter at have opbrugt  

 mulighederne for at få SU, og kan få rabatten udbetalt kontant.  

 Der er tale om en udlægning af opgaver, som er et led i  

 decentraliceringsprocessen på området for  

 uddannelsesstøtte.
De nævnte afgørelser om rabat, som  

 uddannelsesstedet træffer, vil de studerende kunne klage over til  

 styrelsen.
3. Høring Udkast til lov om ændring af lov om befordringsrabat  

 til studerende ved videregående uddannelser blev ved brev af 13.  

 september 2001 sendt til høring hos følgende:
 Rigsrevisionen, Datatilsynet, SU-rådet,  

 Amtsrådsforeningen, DSB, HT, Kommunernes Landsforening,  

 Københavns Kommune, Frederiksberg Kommune, Lærerseminariernes  

 Rektorforsamling, Pædagogseminariernes Rektorforsamling,  

 Rektorkollegiet, Danske Studerendes Fællesråd,  

 Landssammenslutningen af Moderate Studenter, Pædagogstuderendes  

 Landssektion og Lærerstuderendes Landskreds.
4. Økonomiske og administrative konsekvenser for det  

 offentlige Når der kun sendes rabatmeddelelse til de  

 studerende, der har behov for det, vil der kunne spares ca. 0,5 mio. kr. om  

 året til porto, trykning og efterbehandling.
Der vil blive tale om  

 udgifter til ændringer af edb-programmer på ca. 0,1 mio. kr.
5. Økonomiske og administrative konsekvenser for  

 erhvervslivet Forslaget har ingen økonomiske eller administrative  

 konsekvenser for erhvervslivet.
6. Miljømæssige konsekvenser Lovforslaget vil medføre et mindre forbrug af  

 papir.
7. Administrative konsekvenser for borgerne De studerende vil skulle søge om rabatten.
8. Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af lovforslag Positive konsekvenser/mindre udgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Forventet besparelse på 0,5 mio. kr.  

 årligt Ingen Administrative konsekvenser for stat, kommuner og  

 amtskommuner Der udsendes kun rabatmeddelelse, når de studerende har  

 brug for det Forventet engangsudgift på 0,1 mio. kr.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Lovforslaget vil medføre et mindre forbrug af  

 papir Ingen Administrative konsekvenser for borgerne Ingen Studerende vil skulle søge om  

 befordringsrabat Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Den foreslåede ændring er en konsekvens af nr.  

 5.
Til nr. 2 og nr. 4 Den foreslåede ændring er en konsekvens af den  

 under nr. 3 foreslåede affattelse af lovens § 2, stk. 2,  

 hvorefter styrelsen kan bestemme, at uddannelsesstederne kan træffe  

 afgørelse om rabatten.
Til nr. 3 Bestemmelsen foreslås ændret, så der  

 indsættes en bemyndigelse for ministeren til at fastsætte regler  

 om, i hvilket omfang afgørelsen om ret til befordringsrabat  

 træffes efter ansøgning fra de studerende.
Det er hensigten, at  

 der skal fastsættes regler, hvorefter rabatmeddelsen første gang  

 skal sendes til de studerende efter ansøgning.
Ordningen vil indtil  

 videre blive tilrettelagt, så de studerende kan søge om  

 befordringsrabat samtidig med, at de søger om SU.
De vil i den  

 forbindelse blive gjort opmærksom på, at de fremover skal  

 søge om befordringsrabat.
De studerende vil også senere kunne  

 søge om befordringsrabat.
Ansøgning herom vil kunne sendes  

 elektronisk.
Langt de fleste studerende vil under deres uddannelse fortsat  

 få udløst rabatmeddelelsen automatisk, efter at de har  

 søgt første gang.
Det vil ifølge den administration, der  

 vil blive tilrettelagt straks efter lovens ikrafttræden, komme til at  

 dreje sig om studerende, som løbende bruger rabatmeddelelsen, og som  

 fortsat opfylder betingelserne for at få rabat.
 Med den foreslåede bestemmelse i § 2,  

 stk. 2, indsættes der en hjemmel til, at styrelsen kan bestemme,  

 at uddannelsesstedet kan træffe afgørelse, om de studerende har  

 ret til rabat, kan få rabat efter at have opbrugt mulighederne for at  

 få SU og kan få rabatten udbetalt kontant.
Til nr. 5 Med den foreslåede ændring bliver der mulighed  

 for at fastsætte regler om indhold og udformning af ansøgninger  

 om befordringsrabat, herunder om ansøgninger i elektronisk form.  

 Bestemmelsen omfatter alle ansøgninger, herunder ansøgning om  

 kontant udbetaling af rabat.
Der vil også kunne fastsættes regler  

 om, hvornår de studerende skal aflevere en ansøgning, jf.  

 bemærkningerne herom under nr. 3.
Til nr. 6 Med den foreslåede ændring vil der kunne  

 fastsættes regler om rabatmeddelelse i elektronisk form.
Til nr. 7 Med den foreslåede ændring understreges det,  

 at det ikke er hensigten, at studerende, der undlader at søge i tide,  

 skal have adgang til at få rabatten udbetalt kontant.
Til nr. 8 Med den foreslåede ændring vil ministeren  

 kunne fastsætte regler om, at de transportansvarlige kan sende  

 opgørelse af, hvilke beløb der er ydet i rabat, i elektronisk  

 form.
Til nr. 9 Den foreslåede ændring er en konsekvens af nr.  

 10.
Til nr. 10 Med de foreslåede bestemmelser i § 5,  

 stk. 1, nr. 8, vil der blive hjemmel til at fastsætte regler om  

 elektronisk kommunikation med digital signatur eller anden sikker  

 personidentifikation mellem den uddannelsessøgende og  

 uddannelsesstedet eller styrelsen.
Bestemmelsen omfatter al kommunikation i  

 forhold til de studerende.
 På samme måde omfatter de foreslåede  

 bestemmelser i § 5, stk. 1, nr. 9, i lov om befordringsrabat al  

 kommunikation i forhold til uddannelsesstederne og de transportansvarlige,  

 dvs. at det for de transportansvarlige bl.a. drejer sig om indsendelse af  

 opgørelse af, hvilke beløb der er ydet i rabat, og oplysninger  

 om ordningen.
 Når ansøgninger mv. sendes over nettet, vil  

 der ske en forsvarlig kryptering.
Til nr. 11 Den foreslåede ændring er en konsekvens af nr.  

 5.
Til nr. 12 Der foreslås i et nyt stk. 1 i § 6 fastsat  

 bestemmelser, hvorefter de studerende kan klage til styrelsen over  

 afgørelser, som er truffet af de uddannelsessteder, der i henhold til  

 den under nr. 3 foreslåede bestemmelse, § 2, stk. 2, i loven,  

 bemyndiges til at træffe afgørelse om rabatten.
Der vil blive  

 fastsat regler, hvorefter klagen stiles til styrelsen og sendes til  

 uddannelsesstedet.
Til § 2 Loven foreslås sat i kraft den 1. januar 2003. De  

 foreslåede bestemmelser om, at styrelsen kan bestemme, at  

 uddannelsesstederne kan træffe afgørelse om befordringsrabat og  

 de studerendes adgang til at klage over uddannelsesstedernes  

 afgørelser i henholdsvis § 2, stk. 2, og § 6,  

 foreslås dog sat i kraft den 1. januar 2002, idet disse ændringer  

 er et led i decentraliseringsprocessen på området for  

 uddannelsesstøtte.
 Der vil med hjemmel i den foreslåede bestemmelse i  

 stk. 2 blive fastsat regler om, at studerende, der i en periode  

 før den 1. januar 2003 har brugt rabatmeddelelsen, automatisk  

 får udløst en rabatmeddelelse for perioden fra den 1. januar til  

 den 30. juni 2003, hvis de fortsat opfylder betingelserne.
Bilag Lovforslaget sammenholdt med gældende lov Gældende formulering Lovforslaget § 1 I lov om befordringsrabat til studerende ved videregående  

 uddannelse, jf. lovbekendtgørelse nr. 628 af 28. juni 2001, foretages  

 følgende ændringer:
§ 1. --- Stk. 3. Retten til rabat ved køb af  

 abonnementskort omfatter måneder, hvor den studerende har ret til  

 statens uddannelsesstøtte (SU), herunder måneder, hvor SU  

 fravælges, jf. dog § 5, stk. 1, nr. 1, samt måneder, hvor den  

 studerende er i lønnet praktik.
Studerende, der ikke har søgt  

 SU til den uddannelse, de er i gang med, har ikke ret til rabat.
 1. I § 1, stk. 3, 1. pkt., ændres »§ 5,  

 stk. 1, nr. 1,« til: »§ 5, stk. 1, nr. 2, «.
Stk. 4. Styrelsen for Statens Uddannelsesstøtte  

 (styrelsen) kan efter ansøgning fra de studerende og indstilling fra  

 uddannelsesstedet godkende, at studerende kan få befordringsrabat i  

 indtil 12 måneder efter, at de har opbrugt deres muligheder for at  

 få SU.
Det er en betingelse, at den studerende fortsat deltager aktivt  

 i uddannelsen.
2. § 1, stk. 4, 1. pkt., affattes således:  

 »Studerende kan få befordringsrabat i indtil 12 måneder efter, at  

 de har opbrugt deres muligheder for at få SU.« 3. § 2 affattes således:
 § 2. Styrelsen træffer afgørelse om, hvilke studerende  

 der har ret til rabat efter § 1, og sender meddelelse herom til de  

 pågældende studerende.
»§ 2. Styrelsen for Statens Uddannelsesstøtte  

 (styrelsen) træffer afgørelse om, hvilke studerende der har ret  

 til rabat efter § 1. Undervisningsministeren fastsætter regler om,  

 i hvilket omfang afgørelsen træffes på grundlag af en  

 ansøgning fra de studerende.
Afgørelse om befordringsrabat  

 efter § 1, stk. 4, træffes efter indstilling fra  

 uddannelsesstedet.
 Stk. 2. Styrelsen kan bestemme, at uddannelsesstedet kan  

 træffe afgørelse efter stk. 1 og regler fastsat i  

 medfør af § 5, stk. 1, nr. 4.«.
§ 3. --- Stk. 2. Den studerende skal ved anmodning om rabat fremvise  

 meddelelse fra styrelsen, jf. § 2, samt personlig legitimation med  

 vellignende foto.
 4. I § 3, stk. 2, ændres », jf. § 2,«  

 til: »eller fra uddannelsesstedet«.
§ 5. Undervisningsministeren kan fastsætte regler om 5. I § 5, stk. 1, indsættes før  

nr. 1 som nyt nummer:
 »1)	indhold og udformning af ansøgninger, herunder om  

 ansøgninger i elektronisk form, og, hvornår de studerende skal  

 aflevere en ansøgning,«.
 Nr. 1-6 bliver herefter nr. 2-7.
1)	afgørelse og meddelelse om ret til rabat ved køb af  

 abonnementskort, jf. § 2, herunder om at studerende, der fravælger SU i  

 en længere periode, ikke har ret til rabat, 6. I § 5, stk. 1, nr. 1, der bliver nr. 2,  

 ændres »herunder om« til: »herunder meddelelse i elektronisk form  

 og«.
2)	i hvilket omfang studerende, der har indsendt ansøgning om  

 SU, har ret til rabat, selv om der ikke er taget stilling til  

 ansøgningen, 3)	at rabatbeløbet i særlige tilfælde af den  

 transportansvarlige skal udbetales kontant til studerende, der har ret til  

 rabat, når de tidligere har købt abonnementskort uden  

 rabat, 7. I § 5, stk. 1, nr. 3, der bliver nr. 4,  

 indsættes efter »uden rabat,«: »idet rabatten dog ikke kan udbetales  

 kontant, hvis den studerende har undladt at søge i tide,«.
4)	hvordan studerende, der i en periode skal bruge flere  

 abonnementskort, samlet kan opnå rabat i overensstemmelse med § 3, stk.  

 1, 8. § 5, stk. 1, nr. 5, der bliver nr. 6, affattes  

 således:
5)	opgørelsen af, hvilke beløb der er ydet i rabat, om  

 frist for indsendelse af opgørelsen til styrelsen og om, hvilke krav  

 der stilles til attestationen af opgørelsen, jf. § 4, stk. 4, samt  

 om »6)	opgørelsen af, hvilke beløb der er ydet i rabat,  

 frist for indsendelse af opgørelsen til styrelsen, indsendelse af  

 opgørelsen i elektronisk form og, hvilke krav der stilles til  

 attestation af opgørelsen, jf. § 4, stk. 4,«.
 6)	at styrelsen kan indhente yderligere oplysninger om ordningen,  

 herunder bl.a. individbaserede oplysninger om studerende, der køber  

 abonnementskort med rabat, eller oplysninger om antallet af studerende, der  

 køber abonnementskort med rabat, og rabatbeløbenes  

 størrelse, samt om at oplysningerne skal gives i elektronisk  

 form.
 9. I § 5, stk. 1, nr. 6, der bliver nr. 7,  

 ændres »elektronisk form.« til: »elektronisk form,«.
 10. I § 5, stk. 1, indsættes som nr. 8 og  

 9:
»8)	elektronisk kommunikation mellem den studerende og  

 uddannelsesstedet eller styrelsen, herunder om anvendelse af digital signatur  

 eller anden sikker personidentifikation bl. a. i forbindelse med  

 ansøgninger om rabat og meddelelse om ret til rabat, jf. nr. 1 og 2,  

 og 9)	elektronisk kommunikation mellem de transportansvarlige eller  

 uddannelsesstedet og styrelsen, herunder om anvendelse af digital signatur  

 eller anden sikker identifikation, bl.a. i forbindelse med indsendelse af  

 opgørelse af, hvilke beløb der er ydet i rabat, og oplysninger  

 om ordningen, jf. nr. 6 og 7.«.
 Stk. 2. Reglerne efter stk. 1, nr. 4, og reglerne efter  

 stk. 1, nr. 6, om styrelsens adgang til at indhente individbaserede  

 oplysninger fastsættes efter forhandling med de  

 transportansvarlige.
 11. I § 5, stk. 2, ændres  

 »stk. 1, nr. 4, og reglerne efter stk. 1, nr. 6,« til:  

 »stk. 1, nr. 5, og reglerne efter stk. 1, nr. 7,«.
 12. § 6 affattes således:
 § 6. Styrelsens afgørelser efter § 1, stk. 4, og §  

 2 i denne lov kan ikke indbringes for anden administrativ myndighed.
»§ 6. Afgørelser, som uddannelsesstedet træffer i  

 medfør af § 2, stk. 2, kan inden 4 uger fra meddelelsen af  

 afgørelsen indbringes for styrelsen af den, som afgørelsen  

 vedrører.
Undervisningsministeren kan fastsætte regler om , at  

 klagen stiles til styrelsen og sendes til uddannelsesstedet.
 Stk. 2. Styrelsens afgørelser efter denne lov kan ikke  

 indbringes for anden administrativ myndighed.«.
