Forældelse - skatteyderens krav på tilbagebetaling af for meget  

 betalte ejendomsskatter som følge af ændret zonesatus forældes efter  

 1908-loven.
Forældelsen havde ikke været suspenderet efter § 3, hvorfor der  

 kun kunne ydes tilbagebetaling for 5 år tilbage fra anmodningen.
Forældelse  

 henhører endeligt under domstolene.
Ved by- og landzonelovens gennemførelse i 1970 blev et antal ubebyggede  

 grunde landet over overført til landzone.
Grundene havde hidtil været  

 vurderet under hensyntagen til den byggeret, der var knyttet til dem.  

 Byggeretten bortfaldt ved placeringen i landzone.
 Det har imidlertid ikke været muligt at udsøge disse grunde, hvorfor de i  

 vidt omfang fremdeles er blevet vurderet under hensyntagen til den  

 oprindelige byggeret.
 Herved har grundejerne betalt for store ejendomsskatter.
 En interesseorganisation rejste på en sådan grundejers vegne krav om  

 tilbagebetaling af de for meget betalte ejendomsskatter.
Det fremgik af vurderingsmeddelelserne i sagen, at vurderingen hvert år  

 var foretaget under hensyntagen til byggeretten, der borfaldt ved by- og  

 landzoneloven, hvor grunden blev placeret i landzone.
Det fremgik endvidere  

 af sagen, at grundejeren havde fået gentagne afslag på anmodninger om  

 byggetilladelse fra kommunen.
Under disse omstændigheder meddelte departementet, at der kun kunne ydes  

 tilbagebetalng af de for meget betalte ejendomsskatter for de seneste 5 år  

 forud for anmodningen om tilbagebetaling.
Departementet begrundede afgørelsen  

 med, at grundejeren ikke havde været i utilregnelig uvidenhed om sit krav,  

 idet vurderingsmeddelelsernes oplysninger sammenholdt med afslagene på  

 byggetilladelse burde have fået grundejeren til at reagere.
 Folketingets ombudsmand har efterfølgende taget Departementets bedømmelse  

 til efterretning.
 Spørgsmålet om forældelse, herunder om suspension af forældelsesfristen  

 henhører endeligt under domstolene.
 (* 1) Afgørelsen er offentliggjort i SKAT 1989, nr. 5, side 409.
