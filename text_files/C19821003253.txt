 I henhold til aftale mellem industriministeriet (skibsfartsnævnet),  

 Søværnets Operative Kommando og direktoratet for søfartsuddannelsen skal der  

 på navigations- og skipperskolerne afholdes foredrag til orientering af  

 vordende styrmænd, skibsførere og sætteskippere om Naval Control of Shipping  

 (NCS-tjeneste), konvojsejlads m.m. en gang årligt efter følgende tidstabel:
Fanø skipperskole, Fanø og Københavns navigationsskole i oktober/november  

 måned, Marstal og Svendborg navigationsskole, Skagen, Frederikshavn og Rønne  

 skipperskole i marts/april måned.
 Forud for hvert foredrag vil der blive rettet henvendelse fra Søværnets  

 Operative Kommando/pågældende marinedistrikt til den pågældende skole for at  

 træffe aftale om det nøjagtige tidspunkt for foredragets afholdelse.
 Skolerne bør så vidt muligt sikre sig, at enhver navigatør og  

 radiotelegrafist, som udgår fra skolen, har overværet det nævnte foredrag.
 Rundskrivelse nr. 94/76 ophæves.
