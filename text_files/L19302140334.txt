 Ved en i København mellem Udenrigsministeriet og det herværende tyske  

 Gesandtskab stedfunden Noteveksling af 2. Januar/24. April/19. Maj 1930, blev  

 mellem den danske og tyske Regering truffet Aftale om Forenkling med Hensyn  

 til Ekspeditionen af Sager, i hvilke der - i Anledning af Andragender om  

 Bevilling her i Landet til Adoption af tyske Statsborgere - skal indhentes  

 Erklæring fra tyske Myndigheder om, hvorvidt Adoptionen vil faa Gyldighed i  

 Tyskland.
 Sager af den omhandlede Art skal, ifølge den trufne Aftale, fremtidig  

 ekspederes ved direkte Brevveksling mellem det danske Justitsministerium og  

 det preussiske Justitsministerium, undtagen i saadanne Tilfælde, hvor det af  

 de foreliggende Oplysninger klart fremgaar, at de preussiske Myndigheder ikke  

 er kompetente til at udtale sig om Sagen, i hvilke Tilfælde Sagerne som  

 hidtil vil være at ekspedere ad diplomatisk Vej.
 Aftalen traadt i Kraft 1. Juni 1930.
