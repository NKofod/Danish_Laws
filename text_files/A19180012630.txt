 VI CHRISTIAN DEN TIENDE, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov:
§ 1.  Der oprettes et Statsseminarium for Kvinder.  

 Undervisningsministeren bemyndiges til paa Statens Vegne i det nævnte Øjemed  

 at erhverve det Forstander cand.theol.
S.
Noe~ Nygaard tilhørende Seminarium  

 i Ribe, Matr.
Nr. 13 h af Ribe Købstads Østermark.
§ 2.  Købesummen for Seminariet med tilhørende Grund,  

 Inventar og Samlinger udgør 95,000 Kr. og berigtiges ved, at Staten indfrier  

 de i Ejendommen indestaaende Prioriteter til samlet Beløb 93,500 Kr. og  

 udbetaler Restbeløbet kontant.
Omkostningerne ved Handelens Berigtigelse  

 udredes af Staten.
§ 3.  Ved Seminariet ansættes 1 Forstander  

 (Forstanderinde) og 5 lærere (Lærerinder), der udnævnes af Kongen og lønnes  

 efter de i Lov Nr. 132 af 22. April 1916 Afsnit I.
Statsseminarierne, givne  

 Bestemmelser, dog saaledes, at Lønnen for en Forstanderinde og en Lærerinde  

 ikke kan overstige henholdsvis 5,200 Kr. (foruden Tjenestebolig) og 4,400 Kr.
§ 4.  Statens Overtagelse af Seminariet skal finde  

 Sted til et saadant Tidspunkt, at dets Drift som Statsseminarium kan paabegyndes ved  

 Undervisningsaarets Begyndelse i 1918, og Udgifterne ved dets Drift i  

 Finansaaret 1918-19 optages paa Lov om Tillægsbevilling for nævnte Finansaar.
 Hvorefter alle vedkommende sig have at rette.
 Givet paa Amalienborg, den 12te Marts  

 1918.
 Under Vor Kongelige Haand og Segl.
 Christian R.
