(Til samtlige kommuner) Som nævnt i meddelelse af 2. juli 1987 fra Sikringsstyrelsen om den  

 dansk-canadiske overenskomst skal blanket DN-CAN 1 bruges af personer, der  

 søger canadiske ydelser under bopæl i Danmark.
Den canadiske pensionsinstitution har bedt om, at der sammen med denne  

 ansøgningsblanket sendes dokumentation for de perioder, hvor ansøgeren har  

 været omfattet af dansk pensionslovgivning, og de perioder, hvor der er  

 indbetalt bidrag til ATP for ansøgeren.
Til brug herfor har Sikringsstyrelsen  

 udarbejdet de to vedlagte blanketter (* 2):
DN-CAN 2: Attest om sammenlægning af bopælsperioder DN-CAN 3: Attest om sammenlægning af forsikringsperioder Blanket DN-CAN 2 skal udfyldes af social- og sundhedsforvaltningen i  

 ansøgerens bopælskommune.
På blanketten anføres de bopælsperioder, som  

 ansøgeren har tilbagelagt i Danmark mellem 1. april 1957 og det fyldte 67.  

 år.
Er der tilkendt social pension før det 67. år, anføres dog kun perioder  

 indtil det tidspunkt, hvorfra pensionen ydes.
Oplysninger om bopælsperioder  

 indhentes fra folkeregistrene i ansøgerens bopælskommuner.
Blanketten skal  

 sendes sammen med ansøgningen (DN-CAN 1) til den canadiske  

 pensionsinstitution.
 Hvis der er indbetalt bidrag til ATP for ansøgeren, skal forvaltningen  

 tillige udfylde pkt. 1 i blanket DN-CAN 3. Blanketten sendes derefter til  

 ATP, der udfylder pkt. 2 og 3 og videresender blanketten til den canadiske  

 pensionsinstitution.
 Man beder kommunerne om selv at kopiere blanketter til brug for de  

 konkrete sager.
 P.s.v.
