 Erhvervelsesreglerne i landbrugsloven (lovbekendtgørelse nr. 769 af 24.  

 august 1994).
1. REGLERNE I HOVEDTRÆK Efter reglerne i landbrugslovens § 20, der er optrykt på side 4 i denne  

 vejledning, kan et aktieselskab eller et anpartsselskab frit erhverve en  

 landbrugsejendom, hvis en deltager i selskabet opfylder lovens  

 erhvervelsesbetingelser, herunder bopælskravet m.v., og den pågældende  

 deltager ejer aktier eller anparter, der repræsenterer flertallet af  

 stemmerne i selskabet og mindst udgør 10% af selskabskapitalen.
 I denne vejledning gøres rede for reglerne i landbrugsloven og for de  

 betingelser, der kræves opfyldt, for at et selskab kan få tinglyst adkomst på  

 en landbrugsejendom.
 Vejledningen har nøje sammenhæng med et særligt erklæringsskema ,  

 der skal udfyldes af selskabet og påtegnes af kommunen, inden skødet på  

 ejendommen kan tinglyses.
 Skemaet indeholder en oversigt over reglerne i § 20 i landbrugsloven om  

 sådanne selskabers erhvervelse af landbrugsejendomme og de betingelser, der  

 skal opfyldes i forbindelse med erhvervelsen.
 Til skemaet hører et skema til uddannelsesattest, der som hovedregel skal  

 anvendes ved erhvervelse af en landbrugsejendom, hvor arealgrænsen på 30 ha  

 overskrides.
De nævnte skemaer kan, sammen med denne vejledning, fås hos - kommunen (ejendomsskattekontoret) - jordbrugskommissionen, eller - Strukturdirektoratet (Sankt Annæ Plads 19, 1250 København K, telefon 33  

 63 73 00) Oplysning om jordbrugskommissionernes adresse m.v. kan fås hos  

 Strukturdirektoratet.
Hvis erhvervsbetingelserne alle er opfyldt, skal erklæringsskemaet i  

 udfyldt og underskrevet stand sendes til kommunen sammen med skødet,  

 hvorefter kommunen påtegner skødet, så det kan tinglyses.
Fremgangsmåden er  

 nærmere beskrevet i pkt. 6 og 7 i denne vejledning.
I forbindelse med erhvervelsen skal selskabet give en række oplysninger om  

 selskabets kapital og deltagerkreds, herunder såvel den deltager, der  

 opfylder landbrugslovens erhvervsbetingelser, »landmanden i  

 selskabet«, som øvrige deltagere i selskabet.
Oplysningerne skal gives  

 på erklæringsskemaet.
 Der kan henvises til § 1 i Landbrugs- og Fiskeriministeriets  

 bekendtgørelse nr. 771 af 24. august 1994 om dokumentation ved tinglysning af  

 dokumenter vedrørende landbrugsejendomme og til § 1 i bekendtgørelse nr. 773  

 af samme dato om selskabers indberetningspligt efter landbrugsloven.  

 Sidstnævnte bekendtgørelse er optrykt på side 5.
 Reglerne vedr. selskabers erhvervelse af landbrugsejendomme er nærmere  

 beskrevet i § 84 i landbrugslovcirkulæret (cirkulære nr. 114 af 11. juli  

 1995), der er optrykt på side 5 i denne vejledning.
Hvis »landmanden i selskabet« ikke umiddelbart opfylder  

 betingelserne i lovens § 20, stk. 1, nr. 1 eller 2, kan der søges om  

 tilladelse hos jordbrugskommissionen i det pågældende amt til, at vedkommende  

 vil kunne erhverve ejendommen og dermed til at indtræde som »landmanden  

 i selskabet«.
Se § 84, stk. 10, i cirkulæret.
Også i denne situation  

 skal der afgives erklæring på erklæringsskemaet, jf. afsnit 8 i denne  

 vejledning.
Efter selskabets erhvervelse af en landbrugsejendom stilles  

 »landmanden i selskabet« i relation til landbrugslovens regler  

 fuldt ud, som om den pågældende var personlig ejer af ejendommen, idet han  

 som »landmanden i selskabet« betragtes som medejer af den  

 pågældende landbrugsejendom.
Ved enhver udskiftning af »landmanden i  

 selskabet« skal der gives indberetning til Strukturdirektoratet, jf.  

 afsnit 2. Hvis den nye landmand ikke umiddelbart opfylder landbrugslovens  

 erhvervsbetingelser, skal der først søges om tilladelse hos  

 jordbrugskommissionen.
Se § 84, stk. 10 og 11 i cirkulæret.
Særlige forhold vedr. aftaler mellem deltagerne i selskabet Cirkulærets § 84, stk. 8, indeholder en række betingelser for indholdet af  

 aftaler, der indgås mellem deltagerne i selskabet.
Deltagerne i selskabet kan indgå aktionæroverenskomster,  

 anpartshaveroverenskomster og andre aftaler i det omfang, de ikke strider mod  

 lovgivningen, herunder de hensyn, der ligger bag landbrugslovens § 20, eller  

 mod selskabets vedtægter.
Denne aftalefrihed gælder også for bestemmelser,  

 som regulerer forholdet mellem parterne.
 Cirkulæret fastsætter følgende betingelser for, at en aktionæroverenskomst  

 eller lignende aftale ikke strider mod landbrugsloven:
 1. »Landmanden i selskabet« skal eje aktier eller  

 anparter, som umiddelbart i kraft af den stemmeret, der er tillagt de  

 pågældende aktier eller anparter, repræsenterer flertallet af stemmerne.
Flertallet kan eventuelt fremkomme ved en forskydning af stemmevægten.
Det  

 må derimod ikke fremkomme som resultat af særlige aftaler mellem aktionærerne  

 eller anpartshaverne, f.eks. om stemmeretsbegrænsning.
 2. »Landmanden i selskabet« skal i kraft af sin  

 stemmeflerhed træffe beslutninger om de nødvendige dispositioner for  

 ejendommens drift, herunder om nyanskaffelser og investeringer af normal  

 landbrugsmæssig karakter.
 Dette indebærer bl.a., at det vil være i strid med lovens § 20 at aftale,  

 at alle beslutninger på generalforsamlingen vedrørende den daglige drift skal  

 træffes med kvalificeret flertal, således at landmandens stemmer ikke alene  

 giver flertal.
 3. Selskabet må ikke kunne tegnes uden om »landmanden i  

 selskabet« for så vidt angår dispositioner, der angår den daglige drift.
 Der er derimod ikke noget til hinder for at aftale, at mere vidtrækkende  

 beslutninger om virksomhedens fremtid, udlodning og anvendelse af overskud  

 m.v. kun kan træffes med kvalificeret flertal.
 Der er heller ikke noget til hinder for, at der kan indgås aftale om, at  

 tegningsretten tilkommer »landmanden i selskabet« (direktøren) i  

 forening med et eller flere bestyrelsesmedlemmer, forudsat at det ikke  

 indskrænker landmandens ret til at træffe sædvanlige dispositioner vedrørende  

 den daglige drift.
 4. »Landmanden i selskabet« skal være medlem af en  

 eventuel bestyrelse og/eller direktion.
 En bestyrelse må således ikke kunne overtage den daglige driftsledelse  

 uden om landmanden.
 Der kan ikke stilles krav om, at landmanden skal besidde flertallet af  

 pladserne i bestyrelsen, for så vidt selskabskonstruktionen ikke i øvrigt  

 frembyder fare for, at landmandens indflydelse i selskabet reduceres i  

 forhold til, hvad loven forudsætter.
 5. »Landmanden i selskabet« skal i forbindelse med andre  

 aktionærers eller anpartshaveres ret til overtagelse af aktier eller anparter  

 være sikret et varsel på mindst 6 måneder.
 Det gælder både, når indløsningsbestemmelsen findes i vedtægterne, og når  

 den findes i en aktionær- eller anpartshaveroverenskomster.
--------------------------------------------------------------------- 2. SELSKABERS INDBERETNINGSPLIGT Ved enhver ændring af ejerforholdene eller ændring af selskabet, der  

 medfører, at den deltager, der hidtil har opfyldt landbrugslovens  

 erhvervelsesbetingelser og kravet om stemmeflertal i selskabet, ikke længere  

 opfylder disse betingelser, skal selskabet indsende ajourførte oplysninger om  

 alle forhold, der er anført på fornævnte skema, til Strukturdirektoratet.  

 Reglerne herom fremgår af § 2 i bekendtgørelsen om selskabers  

 indberetningspligt, der er optrykt på side 5. Indberetningen skal indsendes  

 inden 4 uger efter ændringen i selskabet.
Det er en forudsætning for, at selskabet kan opretholde lovlig adkomst på  

 ejendommen, at selskabet ved erklæring dokumenterer, at en anden deltager i  

 selskabet opfylder landbrugslovens erhvervelsesbetingelser eller har fået  

 tilladelse fra jordbrugskommissionen til at kunne erhverve ejendommen og  

 dermed til at indtræde som »landmanden i selskabet«.
Det er  

 endvidere en betingelse, at vedkommende opfylder kravet om stemmeflertal i  

 selskabet og ejerskab af mindst 10% af selskabskapitalen, dvs. opfylder  

 betingelserne for at være »landmanden i selskabet«.
I modsat fald  

 skal selskabet afhænde ejendommen.
Når der indtræder en ny person som »landmanden i selskabet«,  

 skal vedkommende, som nævnt, opfylde betingelserne for personlig erhvervelse  

 af den eller de landbrugsejendomme, som selskabet ejer.
Hvis selskabet ejer 2  

 eller flere landbrugsejendomme, og det samlede areal overstiger 70 ha, skal  

 det derfor undersøges, om der er naboer, der ønsker at gøre en  

 fortrinsstilling gældende efter reglerne i lovens § 18, stk. 6-8. Dette skal  

 ske, forinden der kan ske indberetning.
Hvis der konstateres en  

 fortrinsstilling, kan der eventuelt blive tale om, at selskabet skal afhænde  

 arealer fra en af de i forvejen ejede landbrugsejendomme.
 Selskabet skal til enhver tid efter anmodning fra Strukturdirektoratet  

 indsende ajourførte oplysninger om alle forhold, der er angivet på fornævnte  

 skema, jf. § 3 i bekendtgørelsen om selskabers indberetningspligt.
 Indberetning efter §§ 2 og 3 skal ske på det samme skema, der anvendes i  

 forbindelse med selskabers erhvervelse af en landbrugsejendom.
 Hvis selskabet overtræder bestemmelserne om selskabers indberetningspligt  

 og undlader at indsende indberetning til Strukturdirektoratet inden den  

 fastsatte frist, kan selskabet straffes, jf. bekendtgørelsens § 4.
--------------------------------------------------------------------- 3. SKEMAETS OPBYGNING Skemaet er udformet således, at der skal udfyldes et skema for hver  

 landbrugsejendom, som selskabet erhverver.
 Hvor der i skemaet er et »*» ved et begreb, betyder det, at  

 begrebet er nærmere forklaret på side 6 i denne vejledning.
 Der skal altid gives en række generelle oplysninger om ejendommen  

 og erhververen (selskabet), samt om »landmanden i selskabet«.
Skemaets afsnit 1 I afsnit 1 skal ejendommens matrikelbetegnelse anføres i overensstemmelse  

 med registreringen i matriklen, tingbogen eller kommunens ejendomsregister.  

 Ejendommens areal fremgår af disse registre.
Der skal også gives oplysning om  

 ejendommens areal, salgsprisen, handelstidspunkt m.m.
Skemaets afsnit 2 I afsnit 2 skal der gives oplysning om selskabets registreringsnummer i  

 Erhvervs- og Selskabsstyrelsen og om selskabets navn og adresse m.v.
Selskabets samlede aktie- eller anpartskapital skal oplyses.
Endvidere  

 skal det oplyses, om selskabet er - et enkeltmandsejet selskab, - et familieselskab, dvs. et selskab, hvis deltagere er ægtefæller,  

 søskende eller beslægtede i ret op- eller nedstigende linie, som nævnt i  

 lovens § 18a, stk. 1, nr. 1, eller - et andet selskab, dvs. et selskab, som omfatter en kreds af andre  

 deltagere (fremmede investorer).
 Det bemærkes, at bestemmelserne i lovens § 20 alene omfatter aktie- og  

 anpartsselskaber.
Kravet om, at selskabet skal være registreret i Erhvervs- og  

 Selskabsstyrelsen, indebærer, at et selskab, der er under stiftelse, ikke kan  

 få tinglyst endelig adkomst på en landbrugsejendom.
Kommunen kan først  

 påtegne skødet om, at betingelserne i landbrugslovens § 20 er opfyldt, når  

 selskabet er registreret i Erhvervs- og Selskabsstyrelsen.
 Et selskab, der er under stiftelse kan dog - uden skødepåtegning fra  

 kommunen - få tinglyst skødet foreløbigt med frist til at indhente  

 skødepåtegning hos kommunen om, at betingelserne i landbrugsloven er opfyldt.
Skemaet afsnit 3 I afsnit 3 skal der gives oplysning om den deltager i selskabet, der  

 opfylder landbrugslovens erhvervelsesbetingelser, »landmanden i  

 selskabet«.
Den pågældende skal på grundlag af sin del af kapitalen i  

 selskabet (mindst 10 %) have stemmeflertal alene.
Dette krav kan således ikke  

 opfyldes af to eller flere deltagere i selskabet i fællesskab, f.eks. far og  

 søn.
Skemaets afsnit 4 I afsnit 4 skal det oplyses, om »landmanden i selskabet«, dennes  

 ægtefælle eller børn under 18 år i forvejen er ejere eller medejere af anden  

 landbrugsejendom, herunder - landbrugsejendomme, der er under sammenlægning, men hvor sammenlægningen  

 endnu ikke er registreret i matrikel og tingbog.
- landbrugsejendomme, der er ved at blive solgt, men hvor der ikke er  

 truffet aftale om salg, og - landbrugsejendomme, der ligger i byzone eller i godkendt sommer-  

 husområde i henhold til lov om planlægning.
 Jordbrugsbedrifter i udlandet skal også medregnes.
Det følger af reglerne for personers erhvervelse af landbrugsejendomme i  

 lovens §§ 16-18, at et selskab i almindelighed højst kan erhverve tre  

 landbrugsejendomme, idet »landmanden i selskabet« omfattes af disse  

 bestemmelser.
Der gælder dog visse undtagelser ved arv m.v., jf. nedenfor  

 (vedr. skemaets afsnit 5 og 6).
 Se om begrebet »medejer« på side 6 i denne vejledning.
--------------------------------------------------------------------- 4. ERHVERVSELSSITUATIONER Bestemmelserne i lovens § 20, stk. 1, omhandler to forskellige  

 erhvervelsessituationer:
- situationer, hvor »landmanden i selskabet« indtil selskabets  

 erhvervelse af ejendommen har haft lovlig adkomst på denne.
Se bemærkninger  

 nedenfor til skemaets afsnit 5.
- Situationer, hvor »landmanden i selskabet« opfylder  

 betingelserne for personlig erhvervelse af ejendommen, men hvor selskabet  

 erhverver en landbrugsejendom, som »landmanden i selskabet« ikke i  

 forvejen er ejer af.
Se bemærkninger nedenfor til skemaets afsnit 6.
 Der skal kun udfyldes det afsnit i skemaet, der svarer til  

 erhvervelsen, dvs. enten afsnit 5 eller afsnit 6 .
Skemaets afsnit 5 Dette afsnit i skemaet skal besvares, hvis »lanmanden i  

 selskabet« har haft lovlig adkomst på ejendommen indtil overdragelsen  

 til selskabet.
Ved en samtidig overdragelse af flere ejendomme til selskabet  

 skal der udfyldes et skema for hver ejendom.
Der skal gives oplysning om,  

 hvornår »landmanden i selskabet« har fået tinglyst endeligt skøde  

 på ejendommen.
Skemaets afsnit 6 Dette afsnit i skemaet skal besvares, hvis »landmanden i  

 selskabet« ikke i forvejen er ejer af den ejendom, der erhverves af  

 selskabet. »Landmanden i selskabet« skal da opfylde betingelserne  

 for personlig erhvervelse af ejendommen, og der skal afgives en erklæring,  

 der er afhængig af, om »landmanden i selskabet« ville kunne  

 erhverve ejendommen i fri handel (afsnit 6.1 eller 6.2), ved arv (afsnit 6.3)  

 eller i familiehandel (afsnit 6.4).
 Hvis »landmanden i selskabet« skal opfylde betingelserne ved  

almindelig fri handel (ejendom nr. 1 , skal afsnit 6.1, pkt. 1-4,  

 altid besvares, uanset ejendommens størrelse.
Hvis ejendommen er over 30 ha, skal afsnit 6.1, pkt. 5 og 6, også  

 besvares.
Kravet om egen drift påhviler dog selskabet.
Der skal desuden  

 vedlægges en uddannelsesattest, der er attesteret af jordbrugskommissionen.  

 Se om uddannelseskravene på side 6 i denne vejledning.
Ved beregning af ejendommens areal kan fradrages fredskovarealer og helt  

 udyrkbare arealer.
Kravet om uddannelse og egen drift (pkt. 5 og 6)  

 bortfalder således, hvis ejendommen efter fradrag af disse arealer ikke  

 overstiger 30 ha.
 Fradragsarealer skal anføres i skemaets afsnit 10, der skal attesteres af  

 jordbrugskommissionen eller af en praktiserende landinspektør.
 Se i øvrigt om fradragsarealer på side 6 i denne vejledning.
 Hvis »landmanden i selskabet« skal opfylde betingelserne ved  

almindelig fri handel, ejendom nr. 2 eller 3 , skal afsnit 6.2, pkt.  

 1-6, altid besvares, uanset ejendommens størrelse.
Hvis de to eller tre ejendommes areal tilsammen overstiger 30 ha,  

 eksklusive fradragsarealer, skal afsnit 6.2, pkt. 8 og 9, også besvares.
Der  

 skal desuden vedlægges en attesteret uddannelsesattest.
 Hvis »landmanden i selskabet« har arvet ejendommen, skal  

 der afgives erklæring i afsnit 6.3, pkt. 1-4.
 Hvis »landmanden i selskabet« kunne erhverve ejendommen ved  

familiehandel , skal der afgives erklæring i afsnit 6.4, pkt. 1-6.
 Hvis »landmanden i selskabet« ikke opfylder fornævnte  

 betingelser for at kunne erhverve ejendommen ved fri handel, arv eller  

 familiehandel (afsnit 6.1-6.4) og ikke har haft lovlig adkomst på ejendommen  

 (afsnit 5), kan selskabet erhverve ejendommen, hvis den pågældende deltager  

 har opnået tilladelse efter lovens §§ 17, 17a eller 18 fra  

 jordbrugskommissionen til at kunne erhveve ejendommen og dermed til at  

 indtræde som »landmanden i selskabet«.
Hvis de to eller tre ejendommes areal tilsammen overstiger 70 ha,  

 eksklusive fradragsarealer, kræver det tilladelse efter landbrugsloven at  

 indtræde som »landmand i selskabet«, og der skal indsendes  

 ansøgning til jordbrugskommissionen, da det skal undersøges, om der er  

 nabolandmænd, der ønsker at gøre en fortrinsstilling gældende.
Se om  

 ansøgninger i pkt. 8 i denne vejledning.
 Hvis der opnås tilladelse, skal skemaets afsnit 6.5 besvares, og der skal  

 vedlægges kopi af tilladelsen efter landbrugsloven, jf. afsnit 8 i denne  

 vejledning.
--------------------------------------------------------------------- 5. SUPPLERENDE OPLYSNINGER, PÅTEGNINGER M.V.
Skemaets afsnit 7 I dette afsnit skal der gives oplysning om alle ihændehavere af aktier  

 eller anparter i selskabet, der besidder aktier elle anparter, der udgør over  

 10% af kapitalen eller repræsenterer over 10% af stemmerne i selskabet,  

 herunder navn, stilling og adresse samt oplysning om hver enkelt deltagers  

 andel af kapitalen og af stemmerne i selskabet.
For aktieselskabers vedkommende skal alle aktier være noteret på navn, jf.  

 § 20, stk. 2, i landbrugsloven.
Det samme gælder for anpartsselskaber, jf. §  

 15 i anpartsselskabsloven.
Oplysninger om de nævnte forhold skal gives på tidspunktet for  

 erhvervelsen.
Ved senere indberetninger skal der gives ajourførte oplysninger  

 på tidspunktet for indberetningen.
Skemaets afsnit 8 I dette afsnit kan anføres supplerende oplysninger, der ikke har kunnet  

 gives i skemaets afsnit 1-7. Det gælder navnlig oplysninger, der ikke har  

 kunnet anføres i afsnit 4-7. Oplysningerne kan eventuelt gives på et særligt  

 bilag, hvis der ikke er tilstrækkelig plads i skemaet.
Skemaets afsnit 9 Der kan afgives erklæring ved køb af en landbrugsejendom, der er under  

 udstykning, hvis en praktiserende landinspektør kan afgive attest om  

 ejendommens fremtidige areal, jf. afsnit 7 i denne vejledning.
Skemaets afsnit 10 I dette afsnit skal anføres fradragsarealer, hvis arealet overstiger 30 ha  

 (skemaets afsnit 6.1 og 6.2), og erhvervelsen kan gennemføres uden opfyldelse  

 af landbrugslovens uddannelseskrav og ansøgning om dispensation, dvs.  

 overskridelse af arealgrænsen på 30 ha.
 Det samme gælder, hvis arealet overstiger 70 ha (skemaets afsnit 6.2), og  

 erhvervelsen kan gennemføres uden ansøgning om dispensation, herunder  

 undersøgelse af, om ejere af nærliggende landbrugsejendomme ønsker  

 suppleringsjord, dvs. uden overskridelse af arealgrænsen på 70 ha.
 Fradragsarealernes størrelse og karakter skal oplyses, og det skal fremgå  

 af erklæringen, at ejendommen efter fradrag af arealerne ikke overstiger den  

 pågældende arealgrænse (30 ha eller 70 ha).
Skemaets afsnit 11 Dette afsnit er forbeholdt til påtegning fra kommunen.
--------------------------------------------------------------------- 6. FREMGANGSMÅDEN, HVIS LANDBRUGSLOVENS  

 ERHVERVELSESBETINGELSER ALLE ER ELLER VIL BLIVE OPFYLDT Hvis selskabet opfylder lovens erhvervelsesbetingelser (dvs. at  

alle  relevante rubrikker besvares bekræftende), fremsendes skemaet i  

 udfyldt og underskrevet stand til kommunen sammen med adkomstdokumentet, når  

 det sendes til vurderingspåtegning.
 Skemaet skal være vedlagt uddannelsesattest eller forsynet med attestation  

 om fradragsarealer i de tilfælde, hvor dette fremgår af skemaet (afsnit 6.1  

 og 6.2). Ved fremsendelse til kommunen skal der være vedlagt kopi af skema og  

 uddannelsesattest.
 Kommunen påser, at skemaet er korrekt udfyldt og vedlagt  

 uddannelsesattest, hvor dette er nødvendigt.
Hvis skemaet er udfyldt i overensstemmelse med denne vejledning, påtegner  

 kommunen adkomstdokumentet om, at selskabet har afgivet erklæring om  

 opfyldelse af landbrugslovens erhvervelsesbetingelser.
Denne påtegning sker  

 normalt samtidig med vurderingspåtegningen.
Når adkomstdokumentet er forsynet med de nævnte påtegninger fra kommunen,  

 kan det fremsendes til tinglysning, jf.
Landbrugs- og Fiskeriministeriets  

 bekendtgørelse nr. 771 af 24. august 1994 om dokumentation ved tinglysning af  

 dokumenter vedrørende landbrugsejendomme.
 Kommunen indsender erklæringsskema og tilhørende uddannelsesattest til  

 Strukturdirektoratet, medens kommunen beholder kopierne heraf til brug ved  

 efterfølgende tilsynsopgaver efter landbrugsloven.
--------------------------------------------------------------------- 7. TINGLYSNING AF ADKOMST PÅ EN LANDBRUGSEJENDOM, DER  

 ER UNDER UDSTYKNING M.V.
 Erhvervelse af en del (et areal) af en landbrugsejendom forudsætter, at  

 der gennemføres en matrikulær ændring af ejendommen ved udstykning,  

 arealoverførsel m.m.
Ved overførsel af en del af en landbrugsejendom til en anden  

 landbrugsejendom skal ejeren i forbindelse med arealoverførslen afgive  

 erklæring efter reglerne i § 13 i landbrugsloven om, at lovens  

 erhvervelsesbetingelser er opfyldt.
Der skal derfor i denne situation ikke  

 afgives anden erklæring om opfyldelse af lovens erhvervelsesbetingelser.
 For så vidt angår forholdet til landbrugslovens erhvervelsesregler er der  

 ved udstykning m.v. tale om to forskellige situationer:
 Erklæringen om erhvervelse af en landbrugsejendom kan som udganspunkt  

 først udfyldes af erhververen og påtegnes af kommunen efter , at de  

 matrikulære forandringer som følge af udstykning m.m. er registreret i  

 matriklen.
Hvis en erhverver imidlertid ønsker at få et skøde på restejendommen  

 indført i tingbogen, inden de matrikulære forandringer som følge af  

 udstykning m.v. er registreret i matriklen, kan erhververen dog udfylde  

 erklæringsskemaet og få det påtegnet i kommunen, hvis en praktiserende  

 landinspektør afgiver attestation om restejendommens fremtidige aral i afsnit  

 9 i skemaet.
Skødet kan derefter indføres foreløbigt i tingbogen.
--------------------------------------------------------------------- 8. ANSØGNING EFTER LANDBRUGSLOVEN Hvis »landmanden i selskabet« ikke opfylder alle de  

 personlige erhvervelsesbetingelser (dvs. at ikke alle relevante rubrikker  

 besvares bekræftende), kan erhvervelsen kun ske, hvis jordbrugskommissionen  

 kan meddele tilladelse til, at den pågældende personligt ville kunne erhverve  

 ejendommen og dermed til at indtræde som »landmand i selskabet«.  

 Jordbrugskommissionen kan derimod ikke meddele tilladelse til, at selskabet  

 kan erhverve ejendommen, da landbrugslovens § 20 ikke indholder en hjemmel  

 til at meddele dispensation i særlige situationer.
Lovens § 20 indeholder  

 således ikke mulighed for at dispensere fra de betingelser, selskabet skal  

 opfylde, f.eks. med hensyn til stemmefordeling m.v.
Jordbrugskommissionen kan  

 derfor alene vurdere, om den person, der skal være »landmanden i  

 selskabet«, vil kunne få tilladelse til personligt at erhverve den  

 pågældende ejendom.
Der kan f.eks. være tale om, at den pågældende ikke opfylder lovens  

 uddannelseskrav fuldt ud.
Det kan også være en situation, hvor arealgrænsen  

 på 70 ha bliver overskredet, og hvor det derfor skal undersøges, om der er  

 naboer, der ønsker at gøre en fortrinsstilling gældende.
Dette gælder også  

 ved udskiftning af »landmanden i selskabet«, jf. vejledningens  

 afsnit 2.
 Hvis jordbrugskommissionen i disse situationer meddeler en personlig  

 tilladelse til erhvervelsen, skal ansøgeren vedlægge denne tilladelse, når  

 erklæringsskemaet sendes til kommunen.
 Vedrørende fremgangsmåden ved ansøgning henvises til Landbrugs- og  

 Fiskeriministeriets bekendtgørelse om ansøgninger i henhold til  

 landbrugsloven (bekendtgørelse nr. 772 af 24. august 1994).
--------------------------------------------------------------------- Uddrag af lov om landbrugsejendomme (lovbekendtgørelse nr. 769 af 24. august 1994) § 20.  Et aktieselskab eller et anpartsselskab kan  

 erhverve og forblive ejer af en landbrugsejendom, der er beliggende i  

 landzone, hvis aktier eller anparter, der repræsenterer flertallet af  

 stemmerne i selskabet og mindst udgør 10 pct. af selskabskapitalen, ejes af  

 en deltager, der Stk. 2.  For aktieselskabers vedkommende skal alle  

 aktier noteres på navn.
 Stk. 3.  Landbrugsministeren kan fastsætte nærmere  

 regler for oplysnings- og indberetningspligt med henblik på kontrol og  

 registrering m.v. i forbindelse med aktie- og anpartsselskabers erhvervelse  

 og besiddelse af landbrugsejendomme.
--------------------------------------------------------------------- Bekendtgørelse om selskabers indberetningspligt efter landbrugsloven (Bekendtgørelse nr. 773 af 24. august 1994) I medfør af § 20, stk. 3, i lov om landbrugsejendomme, jf.  

 lovbekendtgørelse nr. 769 af 24. august 1994 (landbrugsloven) fastsættes:
 § 1.  Et aktieselskab eller et anpartsselskab, der  

 erhverver en landbrugsejendom efter bestemmelsen i lovens § 20, stk. 1, skal  

 i forbindelse med tinglysning af adkomst på ejendommen, jf. stk. 2, give  

 oplysning om:
 Stk. 2.  Oplysningerne skal gives på et særligt skema  

 (»selskabers erhvervelse af en landbrugsejendom«), der sendes til  

 kommunen sammen med adkomstdokumentet, jf. § 1, stk. 1, nr. 1, i  

 Landbrugsministeriets bekendtgørelse nr. 771 af 24. august 1994 om  

 dokumentation ved tinglysning af dokumenter vedrørende landbrugsejendomme.
Stk. 3.  Bestemmelserne i stk. 1 og 2 gælder også ved  

 omdannelse af selskabet til et andet selskab eller ved fusion af selskabet  

 med andet selskab.
Hvis omdannelsen af selskabet ikke medfører tinglysning af  

 ny adkomst på ejendommen, skal oplysningerne sendes til  

 Jordbrugsdirektoratet*) inden 4 uger efter den nævnte ændring af selskabet.
 § 2.  Selskabet skal sende indberetning til  

 Jordbrugsdirektoratet*) ved enhver ændring af ejerforholdene, der medfører,  

 at den deltager, der hidtil har opfyldt landbrugslovens  

 erhvervelsesbetingelser og kravet om stemmeflertal i selskabet m.m., ikke  

 længere opfylder betingelserne i lovens § 20, stk. 1. Indberetningen skal  

 indsendes inden 4 uger efter den nævnte ændring.
Stk. 2.  Ved indberetningen skal det ved erklæring  

 dokumenteres, at selskabet opfylder kravet om, at en deltager, der opfylder  

 landbrugslovens erhvervelsesbetingelser, har stemmeflertal i selskabet og  

 ejer mindst 10 pct. af selskabskapitalen.
Der skal desuden gives oplysning om  

 den deltager, der herefter opfylder de nævnte erhvervelsesbetingelser, jf.  

 lovens § 20, stk. 1.
 Stk. 3.  Bestemmelserne i stk. 1 og 2 gælder også ved  

 ændringer af regler om kapitalklasser og om stemmeret i selskabets vedtægter  

 og ved ændringer af aktie- eller anpartskapital.
 Stk. 4.  Indberetningen skal ske på det i § 1, stk. 2,  

 nævnte skema, og der skal gives oplysning om alle de under § 1, stk. 1, nr.  

 1-5, omhandlede forhold på tidspunktet for indberetningen.
 § 3.  Selskabet skal efter anmodning fra  

 Jordbrugsdirektoratet*) gebyrfrit sende ajourførte oplysninger til  

 direktoratet om alle de under § 1, stk. 1, nr. 1-5, omhandlede forhold.
Stk. 2.  Selskabet skal endvidere efter anmodning fra  

 Jordbrugsdirektoratet*) gebyrfrit indsende Stk. 3.  Oplysning efter stk. 1, skal ske på det i § 1,  

 stk. 2, nævnte skema.
Oplysninger efter stk. 1 og 2 skal indsendes inden 4  

 uger efter anmodningen.
 § 4.  Med bøde straffes den, der overtræder  

 bestemmelserne i §§ 1-3, jf. § 33, stk. 4 og 5, i landbrugsloven.
 § 5.  Bekendtgørelsen træder i kraft den 1. september  

 1994.
 Stk. 2.  Bekendtgørelse nr. 550 af 15. august 1989 om  

 selskabers indberetningspligt efter landbrugsloven ophæves.
--------------------------------------------------------------------- Uddrag af cirkulære om lov om landbrugsejendomme (Cirkulære nr. 114 af 11. juli 1995) § 84.  Bestemmelserne i lovens § 20 omhandler  

 de situationer, hvor et selskab kan erhverve og forblive ejer af en hel  

 landbrugsejendom i landzone uden tilladelse fra jordbrugskommissionen.
I  

 disse situationer skal selskabet afgive erklæring om opfyldelse af  

 erhvervelsesbetingelserne på et særligt skema i forbindelse med erhvervelsen,  

 jf. § 1 i bekendtgørelse nr. 771 af 24. august 1994 om dokumentation ved  

 tinglysning af dokumenter vedrørende landbrugsejendomme.
 Stk. 2.  Bestemmelserne i lovens § 20 omfatter også  

 aktie- og anpartsselskaber i andre lande inden for Det Europæiske Fællesskab  

 eller lande, som har tiltrådt aftalen om Det Europæiske Økonomiske  

 Samarbejdsområde, jf. § 50, stk. 2**). Det er en forudsætning, at selskaberne  

 er registreret med en filial i Erhvervs- og Selskabsstyrelsen.
 Stk. 3.  Kravet om stemmeflertal i selskabet skal i hele  

 selskabets ejertid opfyldes af en person, der opfylder betingelserne i lovens  

 § 20, stk. 1, nr. 1 eller 2 (landmanden i selskabet). Kravet kan ikke  

 opfyldes af to eller flere personer i fællesskab eller af et selskab.
 Stk. 4.  Kravet om, at den person, der har stemmeflertal  

 i selskabet (landmanden i selskabet), skal eje mindst 10 pct. af  

 selskabskapitalen, skal for så vidt angår selskaber, der har erhvervet en  

 landbrugsejendom efter reglerne i § 20 i 1989-loven, opfyldes, når  

 stemmeflertallet i selskabet efter den 1. september 1994 overgår til en anden  

 person, der skal opfylde betingelserne i lovens §§ 16, 17, 17a eller 18.
Stk. 5.  Kravet om fast bopæl skal opfyldes af den  

 person, der har stemmeflertal i selskabet, i mindst 8 år efter selskabets  

 erhvervelse af ejendommen.
Hvis den pågældende person har lovlig adkomst på  

 ejendommen, gælder 8 års reglen dog fra tidspunktet for den personlige  

 erhvervelse.
Stk. 6.  Når stemmeflertallet i selskabet overgår til en  

 anden person, skal denne opfylde betingelserne i lovens §§ 16, 17, 17a eller  

 18, afhængigt af, om den nye deltager er i familie med den tidligere  

 deltager, har fået stemmeflertal i forbindelse med arv eller har opnået  

 dispensation efter lovens § 18, herunder for så vidt angår reglerne om  

 fortrinsstilling til suppleringsjord.
Den pågældende skal opfylde  

 bopælskravet i mindst 8 år.
 Stk. 7.  Med hensyn til kravet om egen drift gælder  

 tilsvarende regler vedrørende opfyldelse af 8 års-perioden som i stk. 5 og 6.  

 Kravet påhviler dog selskabet, jf. lovens § 20, stk. 1, nr. 2.
Stk. 8.  Deltagerne i selskabet kan indgå  

 aktionæroverenskomster, anpartsoverenskomster og andre aftaler i det omfang,  

 de ikke strider mod lovgivningen, herunder de hensyn, der ligger bag  

 landbrugslovens § 20, eller selskabets vedtægter.
Det er en betingelse, Stk. 9.  Ved anvendelse af lovens regler om samdrift,  

 forpagtning, udstykning, sammenlægning og erhvervelse af mere end een  

 landbrugsejendom, betragtes en landbrugsejendom, der ejes af et selskab i  

 medfør af lovens § 20, på linie med en landbrugsejendom, der ejes personligt  

 af den person, der besidder stemmeflertallet, jf. lovens § 18 a, stk. 5.
 Stk. 10.  Opfylder den person, der besidder  

 stemmeflertallet i selskabet, ikke betingelserne i lovens § 20, stk. 1, nr. 1  

 og 2, for at selskabet kan erhverve en landbrugsejendom, kan der eventuelt  

 meddeles dispensation efter lovens §§ 17, 17a eller 18, hvorefter selskabet  

 kan erhverve ejendommen efter reglerne i lovens § 20, jf. også cirkulærets §  

 89.
Stk. 11.  Opfylder et selskab, der har erhvervet en  

 eller flere landbrugsejendomme efter lovens § 20, ikke længere betingelserne  

 i lovens § 20, stk. 1 og 2, for at forblive ejer, f.eks. fordi  

 stemmeflertallet i selskabet overgår til en anden person, der ikke opfylder  

 betingelserne i lovens §§ 16-18, herunder reglerne om fortrinsstilling til  

 suppleringsjord, skal selskabet inden 6 måneder efter den nævnte ændring  

 afhænde ejendommen.
I situationer, hvor den pågældende landmand i selskabet  

 vil blive ejer eller medejer af 2 eller flere landbrugsejendomme, hvis  

 samlede areal overstiger 70 ha, gælder reglerne om fortrinsstilling til  

 suppleringsjord i lovens § 18, stk. 6-8.
 Stk. 12.  I medfør af lovens § 20, stk. 3, er ved  

 bekendtgørelse nr. 773 af 24. august 1994 om selskabers indberetningspligt  

 efter landbrugsloven fastsat regler, hvorefter selskaber har pligt til at  

 indsende nærmere angivne oplysninger til Strukturdirektoratet som  

 dokumentation for, at betingelserne i § 20 til enhver tid er opfyldt.
--------------------------------------------------------------------- VEJLDNING OM BEGREBER, DER ER BRUGT I SKEMAET Fradragsarealer Ved beregningen af arealer af en landbrugsejendom kan der ske fradrag af  

 skovarealer, der er pålagt fredsskovpligt, og arealer, der er helt uden  

 dyrkningsmæssig værdi, herunder søarealer, strandbredder og lignende, jf.  

 lovens § 13, stk. 6, og § 16, stk. 4.
 Fradragsreglen har især betydning ved erhvervelse af en landbrugsejendom,  

 der overstiger arealgrænsen på 30 ha, og ved supplering af en ejendom og  

 erhvervelse af »ejendom nr. 2 og 3«, hvorved den pågældende ejer,  

 dennes ægtefælle og børn under 18 år vil komme til at eje mere end 70 ha,  

 excl. fradragsarealer.
 Fradrag af de nævnte arealer kan kun ske, hvis skemaet attesteres af  

 jordbrugskommissionen eller af en praktiserende landinspektør.
 Der kan ikke ske fradrag af arealer, der nok er udyrkbare, men som  

 udgør en naturlig bestanddel af en landbrugsejendom, f.eks. læbælter, hegn,  

 diger, markveje, grøfter, vandhuller, bebyggede arealer, gårdsplads og have.  

 Der kan heller ikke ske fradrag af vedvarende græsningsarealer eller af  

 arealer, der midlertidig er ude af drift, f.eks. på grund af  

 råstofindvinding, eller fordi der er indgået aftale om udtagning af jorderne  

 (braklægning og natrupleje m.m.).
Medejer En person anses som medejer af en landbrugsejendom, hvis den pågældende  

 alene eller sammen med sin ægtefælle eller børn under 18 år ejer Fast bopæl Ved »fast bopæl« forstås, at den pågældende har fast og varigt  

 ophold på ejendommen og overnatter på denne, medmindre særlige, forbigående  

 omstændigheder foreligger.
Den pågældende skal samtidig være tilmeldt  

 kommunens folkeregister som boende på ejendommen, således at denne tjener som  

 hovedbopæl i skattemæssig forstand, jf. § 2, stk. 1, i lov om kommunal  

 indkomstskat.
 Hvis der er tvivl om, hvorvidt en person faktisk bor på ejendommen, vil  

 der bl.a. blive lagt vægt på, om den pågældende normalt overnatter på  

 ejendommen, om familien bor på ejendommen, om den pågældende har alt bohave  

 på ejendommen, og om der føres normal husholdning.
Kravet om fast bopæl i lovens §§ 16-17a skal opfyldes af en erhverver i  

mindst 8 år fra det tidspunkt, hvor forpligtelsen indtræder.  

 Bopælskravet kan opfyldes ved fast bopæl på en anden landbrugsejendom, som  

 ejeren eller dennes ægtefælle ejer.
Efter udløbet af 8-års fristen, kan  

 bopælspligten på ejendommen opfyldes af den, der som forpagter driver  

 ejendommen eller som bestyrer varetager ejendommens drift for ejerens eller  

 forpagterens regning.
 Kravet om fast bopæl skal normalt opfyldes fra den beboelsesbygning, der  

 er omfattet af reglerne i lovens § 7, stk. 1, og § 8, stk. 1 og 2.  

 Bopælskravet kan endvidere opfyldes fra en særskilt beliggende  

 beboelsesbygning på ejendommen, hvis beboelsen ligger inden for en vejafstand  

 på 2 km fra den ovenfor nævnte beboelsesbygning.
Der henvises til §§ 2 og 3 i bkg. nr. 770 af 24. august 1994 om  

 uddannelseskrav og bopælskrav m.v. i henhold til landbrugsloven.
Se også §  

 84, stk. 5, i cirkulæret (optrykt på side 5).
Uddannelseskrav Ved erhvervelse af en landbrugsejendom i fri handel stilles der krav om en  

 landbrugsmæssig uddannelse, hvis ejendommens areal overstiger 30 ha.
Ved  

 beregningen af ejendommens areal kan dog fradrages fredskovsarealer og  

 udyrkbare arealer.
Se om »fradragsareal« ovenfor.
Uddannelseskravet er opfyldt, når den pågældende har det »grønne  

 bevis« eller en anden godkendt uddannelse.
De nærmere betingelser for  

 opfyldelse af uddannelseskravet fremgår af skema til uddannelsesattest  

 .
Skemaet kan fås hos kommunen, jordbrugskommissionen eller  

 Strukturdirektoratet.
På skemaet skal erhververen afgive erklæring om, hvilke  

 betingelser, der er opfyldt, og erhververen skal forevise dokumentation for  

 jordbrugskommissionen.
Når uddannelseskravet er opfyldt, attesterer  

 jordbrugskommissionen uddannelsesattesten, der skal medfølge  

 erklæringsskemaet til kommunen.
Uddannelseskravet skal ikke opfyldes ved - erhvervelse af en landbrugsejendom under 30 ha, herunder også ejendomme  

 over 30 ha, der efter fradrag af fredskovsarealer og udyrkbare arealer ikke  

 overstiger 30 ha, - erhvervelse af »ejendom nr. 2 eller 3«, hvis ejendommenes  

 areal tilsammen ikke overstiger 30 ha (eksklusive fradragsarealer), - erhvervelse fra ægtefælle ved overtagelse til hensidden i uskiftet bo,  

 ved deling af fællesbo eller ved arv, - erhvervelse ved familiehandel.
 Der henvises til § 1 i bkg. nr. 770 af 24. august 1994 om uddannelseskrav  

 og bopælskrav m.v.
Selv drive ejendommen Ved dette krav anvendes også udtrykket »egen drift«.
Kravet indebærer, at ejeren på erhvervsmæssig måde skal drive ejendommen  

 med henblik på en jordbrugsmæssig udnyttelse, der tilsigter at forrente den  

 investerede kapital og skaffe et driftsmæssigt overskud.
Ejendommens jorder  

 må ikke bortforpagtes, og den skal drives for ejerens regning, således at  

 denne er økonomisk ansvarlig for driften.
 Kravet om egen drift skal opfyldes i mindst 8 år fra det tidspunkt,  

 hvor forpligtelsen indtræder.
Der henvises til § 4 i bkg. nr. 770 af 24. august 1994 om uddannelseskrav  

 og bopælskrav m.v.
Se også § 84, stk. 7, i cirkulæret (optrykt på side 5).
Vejafstand Afstanden regnes ad den benyttede vej fra bygningerne på den ejendom, hvor  

 ejeren eller »landmanden i selskabet« bor, til hver enkelt jordlod  

 af de andre landbrugsejendomme.
Der ses bort fra vedvarende græsningsarealer,  

 fredskovsarealer og arealer helt uden dyrkningsværdi.
 Kravet i lovens § 16, stk. 3, nr. 4, om, at den erhvervede ejendoms jorder  

 skal ligge inden for en vejafstand på 10 km fra den ejendom, hvor ejeren bor,  

 regnet som anført i lovens § 9, stk. 1, nr. 1, indebærer, at ejendommene til  

 enhver tid skal kunne drives sammen efter reglerne i lovens § 9, stk. 1,  

 medmindre der kan meddeles dispensation efter cirkulærets § 66.
Antal landbrugsejendomme Ved beregning af antal landbrugsejendomme kan der efter § 17b i  

 landbrugsloven ses bort fra ejendomme, hvor der i tingbogen er foretaget  

 notering om - »Frikøbte ejendomme« (lov nr. 291 af 31. marts 1949 om  

 landbrugsejendomme) og - »Familieejendomme« (lov nr. 114 af 4. april 1967 om  

 landbrugsejendomme).
Mindst 3 år før det fyldte 67. år Kravet forudsætter, at den tidligere ejer eller dennes ægtefælle har haft  

 lovlig adkomst på ejendommen i en sammenhængende periode på mindst 3 år  

 umiddelbart før arvefaldet (§ 17, stk. 2) eller overdragelsen (§ 17a, stk.  

 1).
 Hvis den tidligere ejer har erhvervet ejendommen ved dispensation, skal  

 eventuelle vilkår for tilladelsen være opfyldt.
en anpart i en landbrugsejendom Herved forstås en ideel anpart af ejendommen.
Der er således ikke tale om  

 et bestemt afgrænset areal.
En del (parcel) af en landbrugsejendom Erhvervelse af en del af en landbrugsejendom kræver, at der sker  

 udstykning el. lign. af ejendommen.
Udstykning kræver medvirken af en  

 landinspektør, som indhenter de nødvendige tilladelser, bl.a. med hensyn til  

 landbrugslovens bestemmelser i forbindelse med udstykningssagens  

 udarbejdelse.
