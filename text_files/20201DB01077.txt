Betænkning afgivet af Udlændinge- og Integrationsudvalget den 27. april 2021 Betænkning over Forslag til folketingsbeslutning om at fjerne lempelser for familiesammenførte [af Morten Messerschmidt (DF) m.fl.]:
1. Indstillinger Et flertal i udvalget (S, SF, RV, EL og Sikandar Siddique (UFG)) indstiller beslutningsforslaget til forkastelse ved 2. (sidste) behandling.
 Et mindretal i udvalget (V, DF, KF, NB og Inger Støjberg (UFG)) indstiller beslutningsforslaget til vedtagelse uændret.
 Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget er bekymrede over de mange familiesammenførte, der fortsætter med at blive i Danmark, selv om de mister deres opholdsgrundlag på grund af manglende beskæftigelse.
Den opholdsordning på baggrund af arbejdsmarkedstilknytning, som regeringen med sine støttepartier indførte sidste år, udgør en lempelse af udlændingepolitikken.
Aftalen strider desuden imod Socialdemokratiets eget forslag fra 2018 om, at vi skal øge kravene til familiesammenførte, og at beskæftigelse bl.a. skal være et krav for ophold.
Regeringen er nu i flere år fremkommet med en række skarpe udlændingepolitiske forslag, som de ikke følger op med konkret politik.
 Venstre stemmer derfor for forslaget, for at regeringen kan leve op til det, som de gik til valg på.
3. Udvalgsarbejdet Beslutningsforslaget blev fremsat den 3. marts 2021 og var til 1. behandling den 9. april 2021. Beslutningsforslaget blev efter 1. behandling henvist til behandling i Udlændinge- og Integrationsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 1 bilag på beslutningsforslaget.
Bjørn Brandenborg (S) Birgitte Vind (S) Camilla Fabricius (S) Christian Rabjerg Madsen (S) fmd.
Jeppe Bruus (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Samira Nawa (RV) Kristian Hegaard (RV) Carl Valentin (SF) Halime Oguz (SF) Peder Hvelplund (EL) Rosa Lund (EL) Sikandar Siddique (UFG) Mads Fuglede (V) Fatma Øktem (V) Heidi Bank (V) Inger Støjberg (UFG) Kenneth Mikkelsen (V) Marlene Ambo-Rasmussen (V) Morten Dahlin (V) Karsten Lauritzen (V) Pia Kjærsgaard (DF) Marie Krarup (DF) Peter Skaarup (DF) Marcus Knuth (KF) Pernille Vermund (NB) Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
