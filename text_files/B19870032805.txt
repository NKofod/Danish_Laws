 I henhold til § 2, stk. 3, nr. 1 og § 35 a, i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987 og  

 til § 8 og § 8 a i lov nr. 258 af 8. juni 1983 om handelshøjskoler og  

 handelshøjskoleafdelinger som senest ændret ved § 24 i lov nr. 217 af 23.  

 april 1986, fastsættes:
 § 1.  Ved det erhvervsøkonomiske diplomstudium (HD) på  

 handelshøjskolerne, handelshøjskoleafdelingerne, Odense Universitet og  

 Aalborg Universitetscenter optages ansøgere, som har bestået en af de  

 eksaminer, der er nævnt i nr. 1-6, og som har kompetence i fagene matematik,  

 regnskabslære/driftsøkonomi og engelsk, som nævnt i stk. 2-4, eller som har  

 gennemført det uddannelsesforløb, der er nævnt i nr. 7, og som har kompetence  

 i fagene matematik, regnskabslære/driftsøkonomi, dansk, engelsk og  

 samfundsfag, som nævnt i stk. 2-5:
 1. Studentereksamen (herunder færøsk  

 studentereksamen).
 2. Højere forberedelseseksamen (herunder færøsk og  

 grønlandsk højere forberedelseseksamen).
 3. Højere handelseksamen.
 4. Afsluttet eksamen fra en dansk højere  

 uddannelsesinstitution eller teknika.
5. Eksamen m.v. fra et fremmed land, som Danmark har  

 truffet aftale med om gensidig anerkendelse af eksaminer m.v., der a. er sammenlignelig med en dansk adgangsgivende eksamen, jf. nr. 1-3, b. er ligestillet med en dansk adgangsgivende eksamen, jf. nr. 1-3.
 6. Udenlandsk eksamen, som Danmark i øvrigt har  

 anerkendt som ligestillet med en dansk adgangsgivende eksamen, jf. nr. 1-3.
 7. Afsluttet undervisning i grundskolen efter 9.  

 klassetrin eller hertil svarende undervisning samt afsluttet  

 erhvervsforberedende uddannelse af mindst 3 års varighed.
 Stk. 2.  Hvis faget matematik ikke indgår i den  

 adgangsgivende eksamen/erhvervsforberedende uddannelse på et niveau, der  

 svarer til hf-tilvalgsfagsniveau, skal ansøgeren have bestået en  

 enkeltfagsprøve i matematik på dette niveau inden optagelsen eller på anden  

 måde have opnået sådan kompetence og dokumenteret denne ved optagelsen.
 Stk. 3.  Hvis faget regnskabslære/driftsøkonomi  

 ikke indgår i den adgangsgivende eksamen/erhvervsforberedende uddannelse på  

 et niveau, der svarer til niveauet i faget ved højere handelseksamen, skal  

 ansøgeren have bestået en enkeltfagsprøve i regnskabslære/driftsøkonomi på  

 dette niveau inden optagelsen eller på anden måde have opnået sådan  

 kompetence og dokumenteret denne ved optagelsen.
 Stk. 4.  Hvis faget engelsk ikke indgår i den  

 adgangsgivende eksamen, skal ansøgeren have bestået en enkeltfagsprøve i  

 engelsk på et niveau, der svarer til hf-fællesfagsniveau inden optagelsen  

 eller på anden måde have opnået en sådan kompetence og dokumenteret denne ved  

 optagelsen.
 Stk. 5.  Hvis fagene dansk, engelsk og  

samfundsfag ikke indgår i den erhvervsforberedende uddannelse, jf.  

 stk. 1, nr. 7, på et niveau, der svarer til hf-fællesfagsniveau, skal  

 ansøgeren have bestået enkeltfagsprøver i fagene på dette niveau inden  

 optagelsen eller på anden måde have opnået sådan kompetence og dokumenteret  

 denne ved optagelsen.
 Stk. 6.  Ved optagelse på grundlag af bestemmelserne i  

 stk. 1, nr. 5 og 6, kan institutionerne kræve en prøve i dansk bestået inden  

 optagelsen.
§ 2.  Institutionerne kan ved særlig tilladelse give  

 adgang for ansøgere, som ikke opfylder adgangsbetingelserne efter § 1, men  

 som skønnes at have de nødvendige forudsætninger for at gennemføre  

 uddannelsen.
En særlig tilladelse giver kun adgang til den pågældende  

 institution.
 Stk. 2.  Tilladelse efter stk. 1 kan betinges af, at  

 ansøgeren før optagelsen - eller inden en vis tid efter - består en eller  

 flere supplerende prøver.
 Stk. 3.  Institutionerne udarbejder i fællesskab en  

 vejledning for behandling af dispensationsansøgninger og oplyser hinanden om,  

 hvilke tilladelser og afslag der gives efter stk. 1.
 § 3.  Institutionerne kan med direktoratets  

 godkendelse begrænse adgangen til studiet for ansøgere, der ikke er danske  

 statsborgere, hvis plads og/eller undervisningsforhold gør det nødvendigt.  

 Sådanne ansøgere kan dog ikke udelukkes efter denne bestemmelse, hvis deres  

 lands statsborgere i henhold til traktat har ret til at blive optaget på lige  

 fod med danske statsborgere (visse EF-statsborgere under nærmere betingelser)  

 eller hvis de er omfattet af §§ 7 og 8 i udlændingeloven (flygtninge).
 § 4.  Fristen for ansøgning om optagelse til det  

 erhvervsøkonomiske diplomstudium er 15. juli i optagelsesåret.
 Stk. 2.  Institutionerne kan tillade, at ansøgere  

 optages efter 15. juli, hvis plads- og undervisningsforhold gør det muligt.
 § 5.  Ansøgere, der søger om adgang ved særlig  

 tilladelse (dispensater), skal inden 1. juni indsende en foreløbig ansøgning  

 med redegørelse og dokumentation for deres kvalifikationer til institutionen.
 Stk. 2.  Senest 1. juli giver institutionen ansøgerne  

 meddelelse om, hvorvidt de anses for kvalificerede til uddannelsen (har  

 adgangsgrundlag). Disse ansøgere skal søge optagelse inden den almindelige  

 ansøgningsfrist, jf. § 4.
§ 6.  Klager over en institutions afgørelse i henhold  

 til denne bekendtgørelse indgives til den pågældende institution.
Hvis klagen  

 ikke tages til følge, og klageren fastholder klagen, videresender  

 institutionen denne - bilagt en udtalelse - til direktoratet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
§ 7.  Direktoratet kan dispensere fra bekendtgørelsens  

 bestemmelser, når det findes begrundet i usædvanlige forhold.
Der skal  

 foreligge en indstilling fra vedkommende institution, inden der træffes  

 afgørelse.
 Stk. 2.  Ansøgning om dispensation skal, hvor det er  

 muligt, vedlægges dokumentation for de forhold, der anføres som  

 dispensationsgrund.
 Stk. 3.  Direktoratet kan tillade institutionen at  

 dispensere fra bekendtgørelsens bestemmelser inden for nærmere angivne  

 rammer.
 § 8.  Direktoratet kan som led i forsøg fravige  

 bestemmelserne i denne bekendtgørelse.
 § 9.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 10.  Bekendtgørelsen træder i kraft ved  

 bekendtgørelsen i Lovtidende og har virkning fra sommeroptagelsen 1987.
 Stk. 2.  Bekendtgørelse nr. 345 af 21. juni 1984 om  

 adgangsbetingelser til det erhvervsøkonomiske diplomstudium (HD) på  

 handelshøjskolerne, handelshøjskoleafdelingerne, Odense Universitet og  

 Aalborg Universitetscenter ophæves.
