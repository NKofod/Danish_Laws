 I henhold til § 2, stk. 2, i landbrugsministeriets bekendtgørelse nr. 28  

 af 31. januar 1975 om læggekartofler fastsættes herved følgende bestemmelser  

 om rekvirering, opbevaring og brug af statens plantetilsyns indlægsmærker,  

 mærkesedler og plomber.
Indlægsmærker og mærkesedler § 1. Indlægsmærker og mærkesedler må kun rekvireres og bruges af  

 autoriserede kartoffelsorterecentraler, godkendte avlssteder, autoriserede  

 forhandlere af læggekartofler og autoriserede kartoffeleksportører.
 Stk. 2. Indlægsmærker og mærkesedler rekvireres hos forhandlere, der af  

 tilsynet er godkendt til at trykke og sælge disse.
 Stk. 3. De i § 11, stk. 4 og § 25, stk. 4 i statens plantetilsyns regler  

 af 12. oktober 1976 for partikontrol af læggekartofler omtalte mærkesedler af  

 ikke let afriveligt materiale må ikke uden tilsynets tilladelse  

 sælges/overdrages til andre virksomheder/personer.
 Stk. 4. Samtidig med at der rekvireres mærkesedler af den i stk. 3  

 omtalte type, skal rekvirenten give tilsynet en fuldstændig oversigt over  

 anvendelsen af det sidst modtagne parti mærkesedler.
 Stk. 5. Den i stk. 4 omtalte oversigt skal som minimum indeholde  

 oplysninger om det til hvert parti totalt anvendte antal mærkesedler (angivet  

 ved begyndelses- og slutnummeret). Partiet karakteriseres ved  

 partianmeldelsesformularens nummer.
 Stk. 6. Indlægsmærker og mærkesedler opbevares på en sådan måde, at de  

 ikke kan benyttes af uvedkommende.
Stk. 7. Indlægsmærker og mærkesedler må kun bruges i overensstemmels e med bestemmelserne herfor i statens plantetilsyns regler for  

 partikontrol af læggekartofler.
Plomber § 2. De i statens plantilsyns regler for partikontrol af læggekartofler  

 omtalte ufarvede og røde plomber kan kun rekvireres af de i § 1 omtalte  

 virksomheder/personer.
Stk. 2. Ufarvede og røde plomber kan kun rekvireres fra statens  

 plantetilsyn, Gersonsvej 13, 2900 Hellerup.
Plomberne er pakket i pakninger  

 indeholdende 1000 og 5000 stk. plomber.
 Stk. 3. Det er ikke tilladt en virksomhed/person uden tilsynets  

 tilladelse af sælge/overdrage de i vedkommendes varetægt værende plomber til  

 andre virksomheder/personer.
 Stk. 4. Samtidig med en bestilling på plomber tilsender rekvirenten  

 tilsynet et fuldstændigt plomberegnskab over det sidst modtagne plombeparti.
 Stk. 5. Det i stk. 4 omtalte plomberegnskab skal som minimum indeholde  

 oplysninger om det til hvert enkelt parti totalt anvendte antal plomber.  

 Partiet karakteriseres ved partianmeldelsesformularens nummer.
 Stk. 6. Plomber opbevares på en sådan måde, at de ikke kan benyttes af  

 uvedkommende.
 § 3. De i statens plantetilsyns regler for partikontrol af læggekartofler  

 omtalte grønne plomber anvendes alene af tilsynets personale ved  

 plombering/genplombering efter kontrol.
Kontrol § 4. Statens plantetilsyn, Gersonsvej 13, 2900 Hellerup, fører kontrol  

 med, at disse regler overholdes.
 Stk. 2. Tilsynet er berettiget til til enhver tid at forlange en  

 ajourført opgørelse over en virksomheds/persons beholdning af plomber.
Ikrafttræden § 5. Reglerne træder i kraft den 12. oktober 1976. Samtidig ophæves  

 statens plantetilsyns regler af 2. september 1975 for rekvirering, opbevaring  

 og brug af statens plantetilsyns indlægsmærker, mærkesedler og plomber til  

 læggekartofler.
 STATENS PLANTILSYN, den 12. oktober  

 1976.
