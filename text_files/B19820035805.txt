 I medfør af bestemmelserne i § 2, stk. 5, i lov nr. 203 af 18. maj 1977 om  

 skibsmåling fastsættes:
Anvendelse § 1.  Bekendtgørelsen gælder for skibe, hvis køl er  

 lagt eller som er på et tilsvarende konstruktionsstadium på eller efter den  

 18. juli 1982, og hvis længde, som defineret i den internationale konvention  

 om måling af skibe, 1969, er under 24 m.
 § 2.  Skibe, der er omfattet af denne bekendtgørelse,  

 og som skal optages i skibsregistret eller fartøjsfortegnelsen, skal måles i  

 overensstemmelse med reglerne i §§ 5-8. Målingen udføres af statens  

 skibstilsyn eller af institutioner, organisationer eller målingskyndige  

 personer, der af direktøren for statens skibstilsyn er bemyndiget hertil.
 § 3.  Skibe, der er omfattet af denne bekendtgørelse,  

 men som ikke skal optages i skibsregistret eller i fartøjsfortegnelsen, kan  

 på ejerens begæring blive målt.
 Stk. 2.  Måling af de i stk. 1 nævnte skibe udføres  

 efter reglerne i §§ 5-8 af institutioner, organisationer eller målingskyndige  

 personer, der af direktoratet for statens skibstilsyn er bemyndiget hertil.
 § 4.  Efter afsluttet måling udstedes et målebrev på  

 en af direktoratet for statens skibstilsyn godkendt formular.
Målingens udførelse § 5.  Definitioner.
 De i §§ 6 og 7 anvendte udtryk betyder:
 V = Deplacement i kubikmeter til ydersiden af klædningen til en vandlinie,  

 der er parallel med konstruktionsvandlinien, og som tangerer det laveste  

 punkt af dækkets overside i borde.
L1 = Længden målt fra forkant af klædningens skæring med oversiden af  

 dækket ved forstævnen til agterkant af klædningens skæring med dækket ved  

 agterstævnen.
På åbne fartøjer måles længden ved essingens overside.
 B = Største bredde udvendig på klædningen ved dækkets overside eller  

 derunder.
D = Dybden målt på halv længde fra oversiden af dækket i borde til  

 ydersiden af klædningen ved kølen.
På åbne fartøjer måles dybden fra  

 essingens overside til ydersiden af klædningen ved kølen.
 K = 0,2 + 0,02 log10 V (eller som anført i nedenstående tabel).
 Koefficienten K for mellemliggende værdier af V fås ved lineær  

 interpolation.
 § 6.  Skibe, hvis længde L1 er 15 m eller derover,  

 måles i overenstemmelse med reglerne i den internationale konvention om  

 måling af skibe, 1969.
 § 7.  For skibe, hvis længde L1 er under 15 m,  

 fastsættes bruttotonnagen (GT) således:
 GT = V x K.
 Hvor V ikke er opmålt og beregnet, kan størrelsen fastsættes efter  

 følgende formel:
 V = L1 x B x D x 0,65.
 Stk. 2.  Når bruttotonnagen er fastsat i henhold til  

 stk. 1 fastsættes en nettotonnage (NT) således:
 NT = GT x 0,3.
 § 8.  Alle mål, der anvendes ved beregning af  

 kubikindhold, skal tages til nærmeste centimeter.
 Kubikindhold udregnes i kubikmeter med 2 decimaler.
 Tonnagetal på målebrevet anføres med en decimal.
 Ikrafttræden m.v.
 § 9.  Bekendtgørelsen træder i kraft den 18. juli  

 1982.
 § 10.  Målebreve udstedt efter hidtil gældende regler  

 bevarer deres gyldighed, medmindre skibet underkastes ombygninger eller  

 forandringer, der i væsentlig grad medfører ændringer i skibets  

 bruttotonnage, eller ommåles efter ejerens begæring.
