For så vidt angik menuen og vinen var der ikke tale om faktisk  

 forkerte oplysninger men blot om journalistens subjektive vurdering.
M.h.t.  

 kartoflerne havde avisen allerede beklaget disse oplysninger.
Kravet om  

 genmæle blev af disse grunde ikke taget til følge.
Kendelse fra Pressenævnet i sag nr.  

 47/1992 Ved skrivelse af 17. juni 1992 har advokat Richard Sand  

 på vegne Restaurant Divan 2 v/direktør [K] klaget over, at  

 Information ikke har taget en anmodning om genmæle over for en artikel,  

 der blev bragt den 21. maj 1992, til følge.
 I artiklen, der indeholdt en anmeldelse af Restaurant  

 Divan 2, hed det bl.a.:
- "Menuen om søndagen er den samme og bærer  

 præg af samlebåndets opslidende kedsomhed." - "Normalt ville jeg kunne mærke fire glas vin, men  

 de vine, der bruges her er åbenbart lidet berusende, for de gik  

 sporløst henover mig.
Til gengæld smagte de også af  

 så lidt, så jeg næsten kunne bringes til den tro at ....  

 nej, lad det nu ligge.
Vinen smagte skam som så meget anden husvin  

 ...." - ".... og det værste af alt, at kartoflerne er  

 maskinskrællede (dåse ?) kartofler!!!!." Ved skrivelse af 4. juni 1992 anmodede advokat Richard  

 Sand avisen om at bringe følgende genmæle:
 "Undskyldning til Restaurant Divan 2, Tivoli, fra  

 Information.
 Information undskylder hermed de urigtige oplysninger, som  

 Information kom til at trykke i avisen den 21/5 1992 om Restaurant Divan 2,  

 Tivoli.
 Efter henvendelse fra Restaurant Divan 2's advokat kan  

 Information rette oplysningerne på følgende måde:
Ad 1. Ingen ret og ingen menu på Restaurant Divan 2  

 laves på samlebånd eller på en måde, der har nogen  

 som helst lighedspunkter med et samlebånd.
Alle retter og alle menuer  

 på Restaurant Divan 2, det vil sige hver enkelt gæst's tallerken,  

 tilberedes særskilt af den enkelte kok.
Ad 2. Restaurant Divan 2 anvender kun gode vine til  

 menuerne.
Restaurant Divan 2 har aldrig til sine menuer anvendt vine, der har  

 lavere alkoholprocent end den sædvanlige vinalkoholprocent på ca.  

 11, og Restaurant Divan 2 har naturligvis aldrig fortyndet nogen vin,  

 således som artiklen insinuerer.
Beskyldningen herom er helt  

 utilstedelig.
Ad 3. Restaurant Divan 2 har aldrig til nogen menu anvendt  

 hverken maskinskrællede kartofler eller dåsekartofler.
Enhver  

 kartoffel, der serveres på Restaurant Divan 2, er håndpillet i  

 Restaurant Divan 2's eget køkken.
Iøvrigt skal Information oplyse, at Restaurant  

 Divan 2 tager afstand fra artiklens indhold i sin helhed." Information bragte herefter den 12. juni 1992 en  

 redaktionel kommentar til advokat Sands anmodning om genmæle.
Det  

 fremgik heraf, at avisen for så vidt angik vurderingen af menuens og  

 vinens kvalitet henholdt sig til, at smag og behag er forskellig.
Information  

 beklagede dog, at man om kartoflerne havde anvendt formuleringen  

 "maskinskrællede (dåse?)".
 Advokat Sand har i klageskrivelsen anført, at  

 også artiklens insinuationer om, at menuen er fremstillet på  

 samlebånd, og at vinen er fortyndet, er objektivt forkerte  

 oplysninger.
 Advokat Sand har i øvrigt anført, at Divan 2  

 har fået utallige henvendelser fra folk, der tager afstand fra  

 artiklens indhold.
 I en udtalelse om klagen har Information fastholdt, at  

 artiklen hovedsaglig indeholder journalistens gastronomiske vurderinger.
Følgende nævnsmedlemmer har deltaget i sagens  

 behandling: Else Mols, Bent A.
Koch, Kate Bluhme og Ole Malmqvist.
 Pressenævnet udtaler:
 Pressenævnet er enig med Information i, at  

 bemærkningerne i artiklen om menuen og vinen blot tjener til at  

 beskrive journalistens subjektive vurdering af kvaliteten, og at klageren  

 ikke har krav på genmæle over for disse bemærkninger.
 Da oplysningerne om kartoflerne er beklaget i avisen,  

 finder nævnet ikke anledning til at pålægge avisen at  

 bringe et genmæle herom.
I medfør af medieansvarslovens § 36, stk. 1, kan  

 Pressenævnet derfor tiltræde, at Information ikke har taget den  

 foreliggende anmodning om genmæle til følge.
Pressenævnet  

 skal dog bemærke, at Information burde have givet klageren et direkte  

 skriftligt svar med klagevejledning, jf. medieansvarslovens § 40, stk. 1.
 Afsagt den 30. juni 1992.
