(til samtlige statslige institutioner  

 og virksomheder) Formål og område § 1.  Cirkulærets formål er at begrænse statens  

 energiforbrug og at sikre en energieffektiv drift og stand i de bygninger,  

 staten ejer og lejer.
Til opfyldelse heraf pålægges de enkelte ministerier,  

 styrelser og andre statslige institutioner, herunder statslige virksomheder,  

 at gennemføre Stk. 2.  Til at bistå statsinstitutionerne med at  

 gennemføre cirkulærets bestemmelser oprettes en konsulentordning, der  

 godkendes af Energistyrelsen.
 § 2.  Cirkulærets bestemmelser omfatter alle former  

 for energiforbrug af el, varme mv. bortset fra energiforbrug til transport.
 § 3.  Cirkulæret omfatter bygninger og dele af  

 bygninger, som staten ejer.
 Stk. 2.  Hvor staten kun ejer en del af en bygning,  

 påhviler det den pågældende statsinstitution at optage forhandling med  

 bygningens øvrige ejere om at få gennemført cirkulærets bestemmelser i videst  

 muligt omfang.
Stk. 3.  Når statslige bygninger eller dele heraf er  

 udlejet til andre end statsinstitutioner, gennemføres cirkulærets  

 bestemmelser i det udlejede i det omfang, det er muligt under hensyntagen til  

 lejemålet.
Udlejes der til en anden statsinstitution, påhviler det ejer og  

 lejer at indgå aftale om gennemførelse af cirkulærets bestemmelser.
Stk. 4.  Indgår statsinstitutioner aftaler om  

 administration af en bygnings drift, skal det i forbindelse med aftalen  

 sikres, at cirkulærets bestemmelser opfyldes.
Eksisterende aftaler om  

 bygningers drift skal snarest ændres, så cirkulærets bestemmelser kan  

 opfyldes.
 § 4.  For bygninger eller dele af bygninger, som  

 statsinstitutioner lejer, skal det ved indgåelse af lejeaftalen sikres, at  

 cirkulærets bestemmelser i videst muligt omfang kan gennemføres.
Stk. 2.  For eksisterende lejemål påhviler det den  

 statsinstitution, der er lejer, at optage forhandling med bygningens ejer om  

 at få gennemført cirkulærets bestemmelser i videst muligt omfang.
Hvis en  

 statsinstitution har indgået lejeaftale på en anden statsinstitutions vegne,  

 påhviler pligten begge institutioner.
 § 5.  Bygninger og lejemål på under 1500 m2, der  

 udelukkende anvendes til beboelse og har egen varmeforsyning, er undtaget fra  

 cirkulærets bestemmelser.
 Stk. 2.  Midlertidige lejemål, som udelukkende anvendes  

 til beboelse, er undtaget fra cirkulærets bestemmelser.
 § 6.  Energistyrelsen kan efter ansøgning fra de  

 enkelte ministerområder og statsvirksomheder undtage statsinstitutioner,  

 bygninger og lejemål med et ubetydeligt energiforbrug fra cirkulærets  

 bestemmelser.
 § 7.  Statsstøttede bygninger, dvs. bygninger, hvortil  

 staten yder tilskud til opførelse, erhvervelse eller drift, er ikke omfattet  

 af cirkulærets bestemmelser.
 Stk. 2.  Det henstilles, at ministerier og styrelser,  

 der administrerer lovgivning, hvorigennem der ydes driftstilskud til  

 selvejende institutioner, søger tilvejebragt hjemmel til at kræve cirkulærets  

 bestemmelser gennemført i disse institutioners bygninger i videst muligt  

 omfang.
Gennemførelse af energistyring og opfølgning med energibesparelser § 8.  Alle statslige institutioner indfører  

 energistyring senest 1. januar 1993.
Stk. 2.  Energistyringen gennemføres som en fortløbende  

 proces, der omfatter Stk. 3.  I det omfang, der ikke findes det nødvendige  

 antal målere for at kunne gennemføre energistyringen, skal disse installeres,  

 hvor det er teknisk muligt.
En institution kan dog undlade at installere en  

 måler til registrering af energiforbrug, hvis der ikke kan opnås en  

 besparelse i forbruget, som modsvarer udgiften ved installationen.
 § 9.  Som led i energistyringen gennemføres  

 systematisk drift og vedligeholdelse, herunder regelmæssig funktionskontrol,  

 af de energiforbrugende tekniske anlæg til bygningsdrift, bl.a. ventilation,  

 køling mv., der ikke i forvejen er omfattet af de obligatoriske  

 kontrolordninger for fyrings- og fjernvarmeanlæg (VKO, OR).
Gennemførelse af energirigtig projektering § 10.  Ved nybygninger, ombygninger, forbedringer,  

 nyindretninger mv. skal statsinstitutioner som bygherre i forbindelse med  

 projekteringen sikre, at bygningen samt dens tekniske anlæg og installationer  

 udformes og indrettes, så de kommer til at fungere så energieffektivt som  

 muligt under hensyntagen til investeringer og driftsomkostninger.
 Stk. 2.  Ved almindelige vedligeholdelsesarbejder på en  

 bygning skal muligheder for samtidigt at gennemføre energibesparelser  

 vurderes.
Indberetninger § 11.  Til brug for vurderinger af udviklingen i  

 energiforbruget i staten skal alle statsinstitutioner, der udgør en budget-  

 og bevillingsmæssig enhed, for hvert finansår indberette oplysninger om  

 institutionens samlede energiforbrug samt om gennemførte energibesparende  

 foranstaltninger.
Stk. 2.  Energiforbruget opgøres i faktiske  

 forbrugsmængder for det forløbne finansår opdelt på el og varme.
Vedrørende  

 energibesparende foranstaltninger indberettes investeringsbeløb for  

 gennemførte projekter.
Stk. 3.  Den årlige indberetning skal ske inden 1. april  

 det efterfølgende år.
Energistyrelsen udsender nærmere retningslinier og  

 vejledning for gennemførelsen af indberetningen.
 Stk. 4.  Energistyrelsen kan efter forhandling med  

 ministerier og statsvirksomheder med egne bygningstjenester godkende, at der  

 indberettes efter særskilte retningslinier for de omfattede institutioner.
 § 12.  Inden 1. januar 1993 skal alle  

 statsinstitutioner indberette institutionens samlede årsforbrug af  

 henholdsvis varme og el opgjort i energimængder for hvert af kalenderårene  

 1990 og 1991. Energistyrelsen udsender nærmere retningslinier og vejledning  

 for gennemførelse af indberetningen.
Udpegning af energiansvarlig medarbejder § 13.  Alle statsinstitutioner, der udgør en  

 selvstændig budget- og bevillingsmæssig enhed, skal udpege en energiansvarlig  

 medarbejder, hvis opgave er at sikre gennemførelsen af cirkulærets  

 bestemmelser.
 Stk. 2.  Energistyrelsen kan efter forhandling med  

 ministerier og statsvirksomheder med egne bygningstjenester godkende, at  

 energiansvarlige medarbejdere udpeges efter særskilte retningslinier for de  

 omfattede institutioner.
§ 14.  Statsinstitutionerne indberetter inden 1.  

 december 1992 oplysninger om udpegede energiansvarliges navn, organisatoriske  

 placering og kontoradresse.
Alle ændringer i oplysninger om de  

 energiansvarlige skal indberettes.
Energistyrelsen udsender nærmere  

 vejledning for gennemførelsen af indberetningen.
Ikrafttræden § 15.  Cirkulæret træder i kraft den 1. marts 1995.
 Stk. 2.  Samtidigt ophæves Energiministeriets cirkulære  

 nr. 179 af 6. oktober 1992 om energieffektivisering i statens institutioner.
 Stk. 3.  Uafsluttede sager om tilsagn til  

 energibesparende foranstaltninger i statens bygninger færdigbehandles efter  

 de hidtil gældende retningslinier.
 Stk. 4.  Cirkulæret gælder ikke for Færøerne og  

 Grønland.
