Fremsat den 14. januar 2003 af  

 Kristen Touborg (SF), Aage Frandsen (SF) og Jørn Jespersen  

 (SF) Forslag til folketingsbeslutning om overflytning af opgaverne i henhold til landbrugsloven  

 fra de regionale jordbrugskommissioner til den amtskommunale forvaltning Folketinget pålægger regeringen at  

 fremsætte de nødvendige lovforslag og at udarbejde de  

 nødvendige ændringer i administrative forskrifter, således  

 at de regionale jordbrugskommissioners arbejdsopgaver i henhold til  

 landbrugsloven fuld ud overflyttes til den almindelige forvaltning i  

 amtskommunerne.
Endvidere skal samtlige afgørelser truffet af den  

 amtskommunale forvaltning i henhold til landbrugsloven kunne påklages.
Bemærkninger til forslaget Som en konsekvens af sammenlægningen af  

 Dansk Familielandbrug og Landboforeningerne skal der ske en  

 konsekvensændring af landbrugsloven.
De to organisationer har hidtil  

 hver skullet udpege et medlem til de regionale jordbrugskommissioner.
Efter  

 sammenlægningen vil det herefter være den nye  

 fællesorganisation Dansk Landbrug, der skal udpege to medlemmer, og  

 organisationen får herefter monopol på administration af  

 landbrugsloven.
Fødevareministeriet kunne i oktober 1997 udsende en  

 liste over 1.264 bedrifter, der mistænktes for at overtræde  

 landbrugslovens bestemmelser om loft over den enkelte ejers antal af  

 ejendomme og den samlede størrelse i hektar.
Jordbrugskommissionerne  

 nåede kun at behandle 1.001 af disse sager, før landbrugsloven  

 var blevet ændret   og med tilbagevirkende kraft! Man nåede dog at konstatere, at i 688 af de  

 undersøgte tilfælde (ca. 70 pct.) var der tale om lovbrud, men  

 disse blev ordnet ved hjælp af lovliggørelse, dispensation eller  

 venlige påbud.
I Fødevareministeriet har man ingen erindring om  

 ét eneste bødeforelæg i den omfattende sag.
 Sagen om finansminister Thor Pedersens erhvervelse af  

 landbrugsejendomme viser også, at kontrollen med hensyn til opfyldelsen  

 af uddannelseskravene er lemfældig i forbindelse med erhvervelse af  

 ejendomme over 30 ha, og at det kræver betydelig offentlig  

 opmærksomhed, før der gribes ind.
Forslagsstillerne finder derfor, at de klart  

 utilfredsstillende forhold i forbindelse med de regionale  

 jordbrugskommissioners administration af landbrugsloven må have den  

 konsekvens, at det fremover er en upartisk amtskommunal forvaltning, der skal  

 træffe afgørelse i sagerne på linje med, hvad der  

 gælder for sager i henhold til planlovgivningen.
Staten skal kompensere  

 amterne for de øgede udgifter til administration.
Forslagsstillerne finder, at samtlige afgørelser  

 truffet af den amtskommunale forvaltning i henhold til landbrugsloven skal  

 kunne påklages.
Ankeinstansen kunne være Direktoratet for  

 FødevareErhverv under Fødevareministeriet.
Skriftlig fremsættelse Kristen Touborg Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om overflytning af  

 opgaverne i henhold til landbrugsloven fra de regionale jordbrugskommissioner  

 til den amtskommunale forvaltning .
(Beslutningsforslag nr.
B 69).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
