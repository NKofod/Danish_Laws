Skrivelse om forkontortillæg/HK (Til alle ministerier) Under forhandlingerne med HK/STAT om fornyelse fra 1. april 1995 af  

 organisationsaftalen for kontorfunktionærer blev der bl.a. opnået  

 enighed om vilkår for kontorfunktionærer (HK), der gør  

 tjeneste i forkontor hos en minister, departementschef m.v.
 Herefter kan der ydes et tillæg på 22.100 kr/år (okt.  

 84-niveau) til kontorfunktionærer, sålænge de varetager  

 nævnte tjeneste.
 Tillægget træder i stedet for betaling for overarbejde,  

 rådighedstjeneste, arbejde på ubekvemme tidspunkter o.l.
 Kopi af det indgåede protokollat vedlægges idet  

 bemærkes, at ordningen har virkning fra 1. oktober 1995.
Finansministeriet, den 12. oktober  

 1995 P.M.V.E.B.Niels Erik Bisgaard Bilag PROTOKOLLAT Der er under forhandlinger den 16. marts 1995 mellem Finansministeriet og  

 HK/STAT opnået enighed om følgende vilkår for  

 kontorfunktionærer (HK), der gør tjeneste i forkontor hos en  

 minister, departementschef mv.
1.  Til kontorfunktionærer, der gør tjeneste i  

 forkontor hos en minister, en departementschef eller hos direktøren  

 for Udenrigsministeriet, og som i forbindelse hermed jævnligt  

 pålægges overarbejde, rådighedstjeneste, arbejde på  

 ubekvemme tidspunkter o.lign., ydes et særligt tillæg, der  

 udgør 22.100 kr. årligt (okt. 1984-niveau) 2.  Tillægget reguleres som særlige tillæg efter  

 aftale af 1995 mellem Finansministeriet og centralorganisationerne om  

 justering af tjenestemandslønninger fra 1. april 1995.
3.  Tillægget ydes som godtgørelse for, at de  

 pågældende kontorfunktionærer ikke er omfattet af  

 følgende bestemmelser a)	Overarbejdsbetaling og godtgørelse for tjeneste  

 på mistede fridage i §§ 15 og 17 i organisationsaftalen.
 b)	Natpenge, godtgørelse for tjeneste på  

 lørdage, søn- og helligdage, mandage, grundlovsdag og  

 juleaftensdag samt godtgørelse for delt tjeneste i § 13 i  

 fællesoverenskomsten 1995 mellem Finansministeriet og Statsansattes  

 Kartel.
 4.  Såfremt en kontorfunktionærer inden dette  

 protokollats udsendelse er tillagt et særligt tillæg, der er  

 højere end tillægget efter pkt. 1, bevares det højere  

 tillæg som en personlig ordning, der bortfalder, når den  

 pågældende ikke længere varetager funktionerne i  

 forkontoret.
 5.  Dette protokollat har virkning fra 1. oktober 1995.
 København, den 16. marts 1995.
HK/STAT		Finansministeriet Ove Hygum	P.M.V.
 E.B.
