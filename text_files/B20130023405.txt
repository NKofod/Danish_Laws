Bekendtgørelse om ændring af bekendtgørelse om vejafmærkning § 1 I bekendtgørelse nr. 802 af 4. juli 2012 om vejafmærkning foretages følgende ændringer:
 1. Indledningen affattes således:
»I medfør af § 87, stk. 3, § 90, stk. 2, § 95, stk. 1 og 3, og § 118, stk. 7, i færdselsloven, jf. lovbekendtgørelse nr. 1055 af 9. november 2012, og efter forhandling med justitsministeren fastsættes efter bemyndigelse i henhold til § 134 a, stk. 1:« 2. I § 17 indsættes efter C 62:
» C 63 Parkering forbudt for cykel og lille knallert Det kan angives på undertavle:
 1) At ulovligt parkeret cykel og lille knallert fjernes fra området jf. § 92 e i færdselsloven.
 2) At forbuddet omfatter området: (nærmere beskrivelse af området).
3) At cykel og lille knallert kan afhentes på et nærmere angivet afhentningssted evt. suppleret med kortskitse, hvor afhentningssted er angivet.« § 2 Bekendtgørelsen træder i kraft den 11. marts 2013.
