Betænkning afgivet af Erhvervsudvalget  

 den 18. maj 2000 Betænkning over Forslag til lov om  

 ændring af konkurrenceloven (Fusionskontrol, Konkurrencerådets  

 sammensætning, decentralisering m.v.) Udvalget har behandlet lovforslaget i nogle møder  

 og har herunder stillet spørgsmål til erhvervsministeren, som  

 denne har besvaret skriftligt.
 Nogle af udvalgets spørgsmål og  

 erhvervsministerens svar herpå er optrykt som bilag 1 til denne  

 betænkning.
 En oversigt over lovforslagets bilag er optrykt som bilag  

 2 til denne betænkning.
 Endvidere har udvalget modtaget skriftlige henvendelser  

 fra:
Danmarks Rederiforening, Dansk Industri m.fl. og Forsikring & Pension m.fl.
Der er af erhvervsministeren stillet  

 ændringsforslag, hvorom henvises til de ledsagende  

 bemærkninger Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer)  

 lovforslaget til vedtagelse med de af erhvervsministeren stillede  

 ændringsforslag.
 Et mindretal (Socialistisk Folkepartis medlem af  

 udvalget) vil redegøre for sin stilling til lovforslaget og de  

 stillede ændringsforslag ved 2. behandling.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3. behandling.  

 Mindretallet vil stemme imod de af erhvervsministeren stillede  

 ændringsforslag.
Enhedslisten mener, at allerede lovudkastet var for slapt,  

 især hvad angår fusionskontrol.
Nu er det efter forliget med  

 højresiden i Folketinget blevet endnu mere slapt.
Det er vildledende  

 at påstå, at der med det foreliggende lovforslag indføres  

 fusionskontrol.
Derfor stemmer Enhedslisten imod.
Ændringsforslag Af	erhvervsministeren, tiltrådt af et flertal  

 (udvalget med undtagelse af SF og EL):
Til titlen 1) Undertitlen affattes således:
» Til § 1 2) Før nr. 1 indsættes som nyt nummer:
» » 3) Nr. 1 affattes således:
» » 4) Efter nr. 3 indsættes som nyt nummer:
» » Stk. 2. Konkurrencerådet kan inddrage ekstern  

 sagkundskab til brug for vurderingen efter stk. 1.«« 5) Nr. 9 affattes således:
» » Stk. 2-4 bliver herefter stk. 3-5.« 6) Nr. 10 affattes således:
» 7) Efter nr. 10 indsættes som nyt nummer:
» » 8) Efter nr. 10 indsættes som nyt nummer:
» » Konkurrenceforvridende støtte § 11 a.
Konkurrencerådet kan udstede påbud om, at  

 støtte, der er ydet ved hjælp af offentlige midler til fordel  

 for bestemte former for erhvervsvirksomhed, skal bringes til ophør  

 eller skal tilbagebetales.
Stk. 2. Påbud efter stk. 1 kan udstedes, når  

 støtten 1) direkte eller indirekte har til formål eller til følge at  

 forvride konkurrencen og 2) ikke er lovlig i henhold til offentlig regulering.
 Stk. 3. Afgørelse af, om ydet støtte er  

 lovlig i henhold til offentlig regulering, træffes af vedkommende  

 minister, henholdsvis af det pågældende tilsynsråd,  

 medmindre andet følger af anden lovgivning.
Stk. 4. Påbud efter stk. 1 om tilbagebetaling af  

 støtte kan rettes til private erhvervsvirksomheder, selvejende  

 institutioner samt helt eller delvis offentligt ejede virksomheder, der  

 drives i selskabsform.
Erhvervsministeren kan fastsætte nærmere  

 regler om, at påbud efter stk. 1 om tilbagebetaling af støtte  

 også kan rettes til nærmere bestemte helt eller delvis offentligt  

 ejede virksomheder, der drives i selskabslignende form.
 Stk. 5. Konkurrencerådets beføjelser efter  

 stk. 1 til at påbyde offentlig støtte tilbagebetalt  

 forældes 5 år efter, at støtten er udbetalt.  

 Konkurrencerådet fastsætter renter i forbindelse med  

 tilbagebetaling efter stk. 1 efter rentelovens regler herom, herunder at  

 forrentningen kan ske fra udbetalingen af den konkurrenceforvridende  

 støtte.
Stk. 6. Konkurrencerådet kan efter anmeldelse  

 erklære, at offentlig støtte efter de forhold, som  

 Konkurrencerådet har kendskab til, ikke er omfattet af stk. 2,  nr. 1,  

 og at der derfor ikke er grundlag for at udstede påbud i medfør  

 af stk. 1. Rådet kan fastsætte nærmere regler om  

 anmeldelse, herunder om brug af særlige anmeldelsesskemaer.« 9) I den under nr. 12 foreslåede affattelse af  

§ 12, stk. 1, nr. 1 og 2, ændres »3 mia.« 3 steder til:  

»3,8 mia. « 10) I den under nr. 12 foreslåede affattelse af  

§ 12, stk. 1, nr. 1, ændres »200 mio.« til: »300 mio. « 11) I den under nr. 12 foreslåede § 12 c  

indsættes efter stk. 6 som nye stykker:
» Stk. 8. Meddeler Konkurrencerådet, at en planlagt  

 fusion ikke kan opnå godkendelse efter proceduren i stk. 7, kan  

 virksomheden trække anmeldelsen af fusionen tilbage eller anmode om, at  

 der først træffes afgørelse efter andre bestemmelser i  

 denne lovs kapitel 4, når anmeldelsespligten efter § 12 b, stk. 1, er  

 indtrådt.« 12) Nr. 13 affattes således:
» » 13) Nr. 16 udgår.
 14) Efter nr. 16 indsættes som nyt nummer:
» » 15) Nr. 21 affattes således:
» » 16) Efter nr. 21 indsættes som nyt nummer:
» » 17) Nr. 23 affattes således:
» » 1)	overtræder § 6, stk. 1, 2)	overtræder et vilkår meddelt i henhold til § 8,  

 stk. 3, 3. pkt., 3)	i perioden 1. oktober 2000 til 30. juni 2002 overtræder § 11,  

 stk. 1, hvis der inden for de seneste 5 år er givet virksomheden  

 påbud for et tilsvarende misbrug af dominerende stilling, jf. § 11,  

 stk. 1, 4)	efter den 1. juli 2002 overtræder § 11, stk. 1, 5)	undlader at anmelde en fusion eller anmelder en fusion for sent i  

 henhold til § 12 b, stk. 1, 6)	gennemfører en fusion på trods af et forbud herimod i  

 henhold til § 12 c, stk. 1, overtræder forbudet mod  

 gennemførelse af en fusion inden godkendelse heraf i henhold til  

 § 12 c, stk. 5, 1. pkt., overtræder et vilkår eller  

 påbud efter § 12 c, stk. 6, eller efter § 12 e,  

 stk. 1, eller overtræder et påbud meddelt i henhold til  

 § 12 g, 7)	undlader at efterkomme et påbud udstedt efter § 6,  

 stk. 4, § 11, stk. 4, jf. § 16, eller § 11 a, stk. 1, 8)	undlader at efterkomme krav efter § 17, 9)	afgiver urigtige eller vildledende oplysninger til  

 Konkurrencestyrelsen, Konkurrencerådet eller  

 Konkurrenceankenævnet eller fortier forhold af betydning for den  

 pågældende sag eller 10)	overtræder forbudet i EF-traktatens artikel 81, stk. 1,  

 eller forbudet i artikel 82, jf. § 23 a, stk. 1.«« Til § 2 18) Paragraffen affattes således:
» Stk. 1. Loven træder i kraft den 1. oktober  

 2000.
Stk. 2. Påbud om tilbagebetaling af støtte  

 efter § 11 a, stk. 1, som indsat ved denne lov kan ikke udstedes for  

 støtte, der er ydet inden lovens ikrafttræden.
Påbud om  

 tilbagebetaling af støtte, der er ydet efter den 1. oktober 2000, kan  

 ikke udstedes, når støtten er anmeldt til Konkurrencerådet  

 inden den 1. januar 2001 med henblik på en erklæring efter § 11  

 a, stk. 6, som indsat ved denne lov. « Bemærkninger Til nr. 1 Der er tale om en konsekvensændring som en  

 følge af ændringsforslagene nr. 8, 13 og 17, hvorved der  

 foreslås indført dels bøder for førstegangsmisbrug  

 af en dominerende stilling efter udløbet af en overgangsperiode, dels  

 en bestemmelse om, at Konkurrencerådet kan udstede påbud i  

 forbindelse med konkurrenceforvridende støtte ydet ved hjælp af  

 offentlige midler, og hvorved lovforslagets nr. 16 om en ændret  

 sammensætning og beslutningsprocedure for Konkurrencerådet  

 udgår.
Til nr. 2 Lovens anvendelsesområde udvides som en følge  

 af, at der dels med lovforslagets nr. 2 gives Konkurrencerådet mulighed  

 for at rette henvendelse til en myndighed, såfremt en  

 konkurrencebegrænsning hindrer en effektiv samfundsmæssig  

 ressourceanvendelse, dels at der med ændringsforslag nr. 8 (§ 11 a)  

 indføres mulighed for, at Konkurrencerådet kan udstede  

 påbud vedrørende konkurrenceforvridende støtte ydet ved  

 hjælp af offentlige midler, og som ikke har hjemmel i offentlig  

 regulering.
 Ændringsforslag nr. 2 ændrer ikke ved den  

 ligestilling af offentlig og privat erhvervsvirksomhed, som blev  

 indført med den gældende konkurrencelov.
Den gældende § 2, stk. 1, omfatter  

 erhvervsvirksomhed, hvorved forstås enhver økonomisk aktivitet,  

 der foregår i et marked for varer eller tjenester, jf.
FT 1996-97,  

 tillæg A, s. 3653.
Hovedanvendelsesområdet for ændringsforslag  

 nr. 8 (§ 11 a) er konkurrenceforvridende støtte ydet ved hjælp  

 af offentlige midler.
Når en offentlig myndighed yder støtte til  

 erhvervsvirksomhed, vil en beslutning herom som oftest have karakter af  

 myndighedsudøvelse, som herved adskiller sig fra erhvervsvirksomhed.  

 Derfor udvides lovens anvendelsesområde til også at omfatte  

 myndighedsudøvelse, når denne består i at yde  

 støtte ved hjælp af offentlige midler til  

 erhvervsvirksomhed.
Til nr. 3 Med lovforslagets nr. 1 blev foreslået en svarfrist  

 på otte uger, inden for hvilken en myndighed skal afgøre, om en  

 konkurrencebegrænsning er en direkte eller nødvendig  

 følge af offentlig regulering.
Denne svarfrist foreslås med  

 ændringsforslaget nedbragt til fire uger for at fremme denne type  

 sagers behandling.
Konkurrencerådet kan forlænge fristen efter  

 anmodning.
En forlængelse kan f.eks. komme på tale, hvor den  

 pågældende myndighed skal forelægge sagen for et kollegialt  

 organ.
Til nr. 4 § 5 a, stk. 1.
 Afgrænsningen af det relevante marked efter  

 konkurrenceloven bygger på de samme elementer, uanset om der er tale om  

 en bedømmelse af forbudet mod konkurrencebegrænsende aftaler,  

 herunder spørgsmålet om anvendelsen af den såkaldte  

 bagatelregel i § 7, stk. 1, nr. 1, en af betingelserne for individuel  

 fritagelse i § 8, stk. 1, nr. 4, forbud mod misbrug af en eller flere  

 virksomheders dominerende stilling i § 11, stk. 1, jf. lovforslagets nr. 8,  

 reglerne om fusionskontrol i lovforslagets nr. 12 samt anvendelsen af  

 EF-traktatens artikel 81 og 82, jf. lovforslagets nr. 25. Ud fra bl.a. hensyn  

 til virksomhedernes retssikkerhed er det derfor fundet naturligt at  

 indsætte en udtrykkelig bestemmelse om markedsafgrænsningen.
Med bestemmelsen foreslås der indført en  

 lovfæstet sikkerhed for, at afgrænsningen af det relevante marked  

 skal ske på grundlag af en undersøgelse af  

 efterspørgselssubstitutionen og udbudssubstitutionen.
Endvidere  

 indføres der en lovfæstet sikkerhed for, at den potentielle  

 konkurrence skal undersøges i de tilfælde, hvor  

 afgrænsningen af det relevante marked betyder, at virksomhedernes  

 stilling kan give anledning til tvivl om, hvorvidt loven er  

 overtrådt.
En markedsafgrænsning efter loven kan således  

 hverken af Konkurrencerådet eller af en dansk domstol ske, uden at  

 efterspørgsels- og udbudssubstitution er undersøgt,  

 dokumenteret og vurderet.
Omvendt indebærer bestemmelsen ikke, at der  

 ikke kan inddrages andre kriterier end de oplistede.
Afgrænsningen af det relevante marked har til  

 formål at indkredse de konkurrencebegrænsninger, som en eller  

 flere virksomheder møder, eller med andre ord at undersøge, om  

 kunderne har alternative forsyningskilder såvel geografisk som  

 produktmæssigt.
EU-praksis, herunder Kommissionens meddelelse fra 1997  

 om afgrænsning af det relevante marked, jf.
EF-Tidende 1997, nr.
C 372,  

 s. 5, vil være vejledende for afgrænsningen af det relevante  

 marked.
Formålet med at afgrænse et marked både som et  

 produktmarked og som et geografisk marked er at fastslå, hvilke  

 egentlige konkurrenter, der er i stand til at begrænse de involverede  

 virksomheders adfærd og forhindre dem i at handle uafhængigt af  

 et effektivt konkurrencemæssigt pres.
 Ved det relevante produktmarked forstås markedet for  

 de produkter eller tjenesteydelser, som forbrugerne betragter som  

 substituerbare på grund af produkternes eller tjenesteydelsernes  

 egenskaber, pris eller anvendelsesformål.
 Ved det relevante geografiske marked forstås det  

 område, hvor de involverede virksomheder afsætter eller  

 efterspørger produkter eller tjenesteydelser, og som har  

 tilstrækkeligt ensartede konkurrencevilkår, og som kan skelnes  

 fra de tilstødende områder, fordi konkurrencevilkårene  

 dér er meget anderledes.
Afgrænsningen af det relevante marked kan  

 føre til forskellige resultater afhængigt af det  

 konkurrencemæssige problem, der skal undersøges.
Disse forskelle  

 bunder bl.a. i, at ved undersøgelsen af en fusion er der hovedsagelig  

 tale om en analyse af fremtidige forhold, mens en undersøgelse af et  

 misbrug af en dominerende stilling bygger på den tidligere  

 adfærd.
Disse forskellige tidshorisonter kan medføre, at der  

 eksempelvis afgrænses forskellige geografiske markeder afhængigt  

 af, hvad der undersøges.
Ved undersøgelse af  

efterspørgselssubstitution fastlægges en række  

 produkter, som forbrugerne betragter som substituerbare.
Hermed menes en  

 undersøgelse af, hvorledes forbrugernes sandsynlige reaktion vil  

 være på en lille, varig stigning i de relative priser på en  

 virksomheds produkter.
Der tages udgangspunkt i de produkter, som de  

 involverede virksomheder sælger, og det område, hvor de  

 sælger dem.
Dette sker for at fastslå, om yderligere produkter og  

 områder skal medtages i markedsafgrænsningen eller ej.
Disse  

 yderligere produkter og områder skal medtages, hvis de påvirker  

 eller begrænser prisfastsættelsen på virksomhedernes  

 produkter tilstrækkeligt på kort sigt.
Mere konkret skal man  

 forestille sig, at der afhængigt af produktets art sker en varig  

 prisstigning på 5-10 pct. for A s produkt.
Vil denne prisstigning da  

 betyde, at forbrugerne vil skifte til B s produkt? I bekræftende fald  

 kan B s produkt substituere A s, og i afgrænsningen af det relevante  

 produktmarked skal såvel A s som B s produkter derfor indgå.
For at fastslå, om virksomheder i andre  

 områder i praksis kan betragtes som alternative forsyningskilder for  

 forbrugerne, skal det ligeledes undersøges, om virksomhedernes kunder  

 umiddelbart kan og vil skifte til leverandører i andre områder,  

 og uden at det medfører særligt store omkostninger.
Hvor en  

 aftale binder en kunde i en efter forholdene normal periode, forudsat at  

 denne periode ikke i sig selv er i strid med forbudet mod  

 konkurrencebegrænsende aftaler i lovens § 6, er det kundens  

 valgmuligheder efter aftalens ophør, der skal lægges til grund  

 ved vurderingen af efterspørgselssubstitution.
Det geografiske marked  

 skal afgrænses uden skelen til landegrænser og territoriale skel,  

 men ud fra konkurrencevilkårene.
Med ændringsforslaget lægges der op til, at  

 der herudover skal ske en undersøgelse af, hvorvidt der findes  

udbudssubstitution.
I undersøgelsen af udbudssubstitution  

 indgår en vurdering af, hvorvidt andre leverandører som en  

 reaktion på små, varige ændringer i de relative priser  

 på kort sigt kan omstille produktionen til de relevante produkter eller  

 tjenesteydelser og markedsføre dem på kort sigt, uden at det  

 medfører betydelige ekstraomkostninger eller risici.
Med de relevante  

 produkter forstås de produkter eller tjenesteydelser, som produceres  

 eller udbydes af de involverede virksomheder.
Denne undersøgelse er særligt relevant i  

 tilfælde, hvor undersøgelsen af  

 efterspørgselssubstitutionen er mundet ud i, at der ikke findes  

 alternativer, fordi der eksempelvis er tale om et produkt af særlig art  

 og kvalitet.
Her vil de forskellige arter og kvaliteter blive betragtet som  

 en del af et større produktmarked, forudsat at de forskellige  

 leverandører kan tilbyde og sælge de forskellige arter og  

 kvaliteter umiddelbart og uden væsentlig stigning i omkostningerne, som  

 beskrevet ovenfor.
 Hvis undersøgelsen af substitutionsmulighederne  

 på udbudssiden viser, at andre leverandører skal foretage  

 væsentlige tilpasninger af de eksisterende materielle og immaterielle  

 aktiver, supplerende investeringer, strategiske beslutninger og lignende,  

 tages udbudssubstitution ikke i betragtning ved  

 markedsafgrænsningen.
Når det relevante marked er afgrænset -  

 produktmæssigt og geografisk - kan de involverede virksomheders  

 stilling på dette marked fastslås.
Hvis der er tvivl om denne  

 stilling, eller der er tvivl om, hvorvidt loven er overtrådt,  

 præciserer ændringsforslaget, at det skal undersøges, om  

 der findes potentiel konkurrence.
Det er en undersøgelse af,  

 hvorvidt der er virksomheder, som ikke aktuelt er til stede på det  

 pågældende marked, men som på mellemlang sigt kunne  

 tænkes at etablere sig på markedet.
Denne undersøgelse  

 går ud på at vurdere potentielle konkurrenters faktiske  

 muligheder for at få adgang til markedet og indebærer  

 således en vurdering af disse konkurrenters hypotetiske  

 markedsandele.
Forskellen mellem udbudssubstitutionen og den potentielle  

 konkurrence er tidshorisonten.
Undersøgelsen af udbudssubstitutionen  

 baseres på andre leverandørers umiddelbare reaktion på den  

 involverede virksomheds markedstiltag, hvorimod undersøgelsen af den  

 potentielle konkurrence bygger på andre leverandørers reaktion  

 på mellemlang sigt.
 Principperne om udbudssubstitution og potentiel  

 konkurrence vil indebære, at et produkt, der alene adskiller sig fra  

 andre produkter med samme funktionalitet ved eksklusivt design eller prestige  

 tilknyttet produktet, ikke vil udgøre et særskilt produktmarked.  

 Årsagen hertil er, at sådanne konkurrencefordele må  

 betragtes som mulige for konkurrerende virksomheder at overvinde gennem deres  

 egen designudvikling, markedsføring m.v.
 § 5 a, stk. 2.
 Med ændringsforslaget præciseres det, at det  

 vil være muligt for Konkurrencerådet at inddrage sagkundskab til  

 brug for undersøgelsen af det relevante marked og den potentielle  

 konkurrence.
Til nr. 5 Som en konsekvens af ændringsforslag nr. 4  

 udgår det i lovforslagets nr. 9 indeholdte forslag til bestemmelse.
I stedet foreslås det med ændringsforslaget,  

 at Konkurrencerådet efter forespørgsel skal træffe en  

 særskilt afgørelse om, hvorvidt en eller flere virksomheder  

 indtager en dominerende stilling.
Det er forudsat, at Konkurrencerådet  

 ved modtagelsen af en forespørgsel anerkender modtagelsen samt oplyser  

 en forventet sagsbehandlingstid.
 Hensigten med bestemmelsen er at sikre virksomhederne en  

 udstrakt mulighed for at forudsige, om de er i risiko for at overtræde  

 forbudet mod misbrug af en dominerende stilling og dermed er i risiko for at  

 kunne straffes, jf. ændringsforslag nr. 17 (§ 23, stk. 1, nr. 3 og  

 4).
Hvis en virksomhed findes at have en dominerede stilling,  

 vil den således være advaret om, at dens adfærd ikke  

 må have karakter af misbrug.
Hvis den er i tvivl om, hvorvidt en given  

 adfærd udgør et misbrug, vil den som efter den gældende  

 lov have mulighed for at anmode om en såkaldt erklæring om  

 ikkeindgreb i forhold til den pågældende adfærd, jf.  

 ændringsforslag nr. 5 (§ 11, stk. 5).
Hvis en virksomhed modsat findes ikke at have en  

 dominerende stilling, vil den - så længe afgørelsen ikke  

 er tilbagekaldt - pr. definition ikke kunne overtræde forbudet mod  

 misbrug af dominerende stilling.
Med andre ord risikerer virksomheden ikke at  

 blive straffet for misbrug af en dominerende stilling.
En virksomhed vil kunne indtage en dominerende stilling  

 alene eller kollektivt sammen med andre virksomheder.
En særskilt  

 afgørelse om, at en virksomhed ikke alene indtager en dominerende  

 stilling, udelukker derfor ikke, at virksomheden i fællesskab med andre  

 virksomheder kan indtage en kollektivt dominerende stilling.
Såfremt en  

 eller flere virksomheder er i tvivl om, hvorvidt en kollektivt dominerende  

 stilling foreligger, kan Konkurrencerådet anmodes om at træffe en  

 særskilt afgørelse herom.
 Dominansbegrebet er ikke et abstrakt begreb, idet en  

 dominerende stilling altid skal konkretiseres i forhold til et bestemt marked  

 - det relevante marked, jf. ændringsforslag nr. 4 (§ 5 a). En  

 særskilt afgørelse om, hvorvidt en virksomhed indtager en  

 dominerende stilling, vil derfor alene angå virksomhedens stilling  

 på det eller de i afgørelsen afgrænsede relevante  

 markeder.
 Efter EU-praksis er virksomhedens markedsandel et vigtigt  

 kriterium for vurderingen af, om der foreligger en dominerende stilling.
En markedsandel på mindre end 25 pct. vil  

 sjældent være tilstrækkeligt til at statuere dominans.  

 Markedsandele på mellem 25-40 pct. er formentlig ikke alene  

 tilstrækkelige til at statuere dominans.
En markedsandel på 50  

 pct. eller mere kan i sig selv udgøre beviset for, at der foreligger  

 en dominerende stilling.
Hvis en høj markedsandel kun opretholdes  

 eller kun har været opretholdt over en relativt kort periode, er den  

 ikke i sig selv tilstrækkelig til at statuere dominans.
Markedsandelen er dog kun en af mange faktorer, som  

 må undersøges, når det skal vurderes, om en virksomhed er  

 dominerende.
Af EU-praksis fremgår, at der af sådanne supplerende  

 kriterier bl.a. kan lægges vægt på markedets struktur,  

  konkurrenternes stilling og antallet af disse, adgangsbarrierer til det  

 pågældende marked, herunder juridiske og administrative  

 barrierer, omfanget af virksomhedens tekniske ressourcer,  

 kapitalkrævende investeringer, graden af vertikal integration m.v.
Det fremgår endvidere af praksis, at en virksomheds  

 adfærd, herunder adfærd, der har karakter af misbrug, kan have  

 betydning ved afgørelsen af, om en dominerende stilling foreligger.  

 Betydningen gør sig eksempelvis gældende ved, at virksomhedens  

 adfærd kan udgøre en barriere for adgangen til markedet, der kan  

 være med til at skabe en dominerende stilling.
Et andet eksempel er, at  

 en konkurrencebegrænsende adfærd i visse tilfælde efter  

 EU-praksis er indgået som bevis for, at der har foreligget en  

 dominerende stilling.
En følge heraf er, at Konkurrencerådet som  

 betingelse for at træffe en særskilt afgørelse om  

 dominerende stilling vil kunne stille krav om, at virksomheden fremskaffer en  

 række oplysninger, herunder oplysninger om virksomhedens adfærd  

 på markedet.
Med ændringsforslag nr. 7 (§ 11, stk. 6)  

 foreslås derfor indsat hjemmel til, at rådet kan fastlægge  

 nærmere regler om det materiale, som skal foreligge til brug for en  

 afgørelse.
 En afgørelse om, at en virksomhed ikke indtager en  

 dominerende stilling, vil være bindende, indtil den i givet fald  

 tilbagekaldes af Konkurrencerådet.
En tilbagekaldelse vil kunne komme på tale, hvor det  

 viser sig, at den forespørgende virksomhed forsætligt eller  

 groft uagtsomt har afgivet urigtige eller vildledende oplysninger eller  

 fortiet oplysninger af betydning for sagen.
I sådanne tilfælde  

 vil virksomheden kunne straffes, såvel for overtrædelse af  

 forbudet imod misbrug af en dominerende stilling som for overtrædelse  

 af forbudet imod at afgive urigtige oplysninger m.v., jf.  

 ændringsforslag nr. 17 (§ 23, stk. 1, nr. 3, 4 og 9).
I alle andre tilfælde, dvs. hvor de faktiske forhold  

 har ændret sig, eller hvor der er fremkommet nye oplysninger, sikres en  

 virksomheds retssikkerhed ved en tilbagekaldelse på en række  

 punkter.
For det første har Konkurrencerådet  

 initiativforpligtelsen til at træffe en ny afgørelse om, at  

 virksomheden nu indtager en dominerende stilling.
For det andet får  

 virksomheden en passende frist til at undersøge, om dens adfærd  

 udgør et misbrug af den dominerende stilling og til i givet fald at  

 ændre adfærden således, at en overtrædelse af  

 forbudet ikke foreligger.
Fristen vil i hver enkelt sag blive fastsat konkret  

 med udgangspunkt i, hvor lang tid virksomheden vurderes at have behov for at  

 foretage de netop nævnte undersøgelser og eventuelle  

  ændringer.
For det tredje vil virksomheden ikke kunne straffes for et  

 eventuelt misbrug, der måtte finde sted i den periode, hvor  

 virksomheden »retter for sig«.
 En særskilt afgørelse om, at en eller flere  

 virksomheder har en dominerende stilling, vil kunne ankes til  

 Konkurrenceankenævnet, jf. ændringsforslag nr. 15 (§ 19, stk.  

 1).
Til nr. 6 Der er tale om en konsekvensændring som følge  

 af, at der med ændringsforslagene nr. 5 og 7 indføres et nyt  

 stk. 2 og et nyt stk. 6 i § 11.
Til nr. 7 Bestemmelsen er en konsekvens af, at det er fundet  

 hensigtsmæssigt at udskille i ét særskilt stykke, at  

 Konkurrencerådet kan fastsætte nærmere regler om det  

 materiale, som skal foreligge til brug for afgørelser efter  

 ændringsforslagene nr. 5 og 6 (§ 11, stk. 2 og 5).
 Til brug for forespørgsler og anmeldelser efter  

 henholdsvis stk. 2 og stk. 5 kan Konkurrencerådet fastsætte  

 regler om brug af særlige skemaer.
Til nr. 8 Med ændringsforslag nr. 8 får  

 Konkurrencerådet mulighed for at udstede påbud om, at  

 støtte, der er ydet ved hjælp af offentlige midler til fordel  

 for bestemte former for erhvervsvirksomhed, skal bringes til ophør  

 eller tilbagebetales.
Påbud kan udstedes, når støtten dels  

 direkte eller indirekte har til formål eller til følge at  

 forvride konkurrencen på det danske marked eller en del heraf, dels  

 ikke er lovlig i henhold til offentlig regulering.
 Ændringsforslaget bygger på arbejdet i Det  

 tværministerielle udvalg om forbud mod konkurrencebegrænsende  

 erhvervsstøtte, som afgav rapport i november 1999.
Efter gældende dansk ret kan der ikke ydes  

 støtte til virksomheder eller enkeltpersoner, medmindre støtten  

 er lovlig i henhold til offentlig regulering.
Støtte ydet med hjemmel  

 i offentlig regulering vil således være lovlig.
Det følger af Finansministeriets budgetvejledning,  

 herunder særligt reglerne om statsinstitutioners  

 indtægtsdækkede virksomhed, at konkurrenceforvridning i  

 forbindelse med statslig erhvervsvirksomhed som hovedregel ikke er tilladt.  

 Endvidere følger det af de almindelige kommunalretlige  

 grundsætninger om kommuners og amtskommuners opgavevaretagelse  

 (kommunalfuldmagten), at kommuner som udgangspunkt ikke kan drive handel,  

 håndværk eller industri eller i øvrigt varetage opgaver  

 med fortjeneste for øje.
Kommuner kan som udgangspunkt heller ikke yde  

 støtte til virksomheder eller enkeltpersoner.
 Efter konkurrencelovens § 11 er konkurrenceforvridende  

 offentlig støtte endvidere forbudt, såfremt der er tale om, at  

 en virksomhed eller flere virksomheder misbruger en dominerende stilling.
Ændringsforslaget udgør dermed et supplement  

 til gældende ret.
Den foreslåede påbudsbestemmelse skal dog  

 - ligesom de øvrige bestemmelser i konkurrenceloven - vige for anden  

 offentlig regulering.
Dette indebærer, at Konkurrencerådet ikke  

 kan udstede påbud, hvis støtten er ydet med hjemmel i offentlig  

 regulering.
Med ændringsforslaget lægges der op til en  

 mere effektiv kontrol end hidtil af, om støtte til især  

 offentlig erhvervsvirksomhed forvrider konkurrencen, herunder især  

 indirekte støtte til offentlig erhvervsvirksomhed i form af, at  

 erhvervsaktiviteter udføres i tilknytning til andre offentlige  

 aktiviteter uden fuld dækning af blandt andet faste omkostninger.  

 Konkurrencerådet vil således efter den gældende lovs § 17  

 have mulighed for at indhente oplysninger, herunder regnskaber,  

 regnskabsmateriale, udskrift af bøger, andre forretningsrapporter og  

 elektronisk lagrede data, som skønnes nødvendige for dets  

 virksomhed.
Konkurrencerådet kan i tilslutning hertil undersøge,  

 hvordan støtten virker på konkurrencen.
Ligeledes vil  

 Konkurrencerådet efter § 18 kunne foretage kontrolundersøgelser  

 hos myndigheden og andre involverede, hvis dette er nødvendigt.
Da offentlig støtte til erhvervsaktiviteter som  

 hovedregel kun er lovlig i det omfang, den pågældende  

 støtte ydes på markedsvilkår, vil Konkurrencerådets  

 vurdering af, om støtten forvrider konkurrencen, i en række  

 tilfælde kunne indgå i ressortmyndighedens vurdering af  

 støttens lovlighed.
Bestemmelsen vil således kunne medvirke til,  

 at der sættes øget fokus på de konkurrencemæssige  

 effekter af offentlig støtte til bestemte former for  

 erhvervsvirksomhed.
Bestemmelsen supplerer EF-traktatens regler om  

 statsstøtte, jf. artikel 87-89 (tidligere artikel 92-94).  

 EF-traktatens regler om statsstøtte har forrang i forhold til national  

 ret, og statsstøtte, der er omfattet af Traktatens  

 statsstøttebegreb, skal derfor fortsat anmeldes til og godkendes af  

 Europa-Kommissionen.
Kommissionen er enekompetent til at vurdere  

 statsstøtte, der er omfattet af Traktaten. Ændringsforslag nr. 8  

 finder ikke anvendelse på statsstøtte omfattet af EF-traktatens  

 bestemmelser.
Hvis Kommissionen derimod når frem til, at der  

 eksempelvis er tale om statsstøtte, men at denne ikke har  

 samhandelsvirkning, vil støtten kunne bedømmes efter  

 ændringsforslagets nr. 8. En anmeldelse til Konkurrencerådet  

 efter den foreslåede bestemmelse i § 11 a, stk. 6, vil derfor ikke  

 kunne erstatte en anmeldelse til Europa-Kommissionen efter traktatens artikel  

 88, stk. 3.
§ 11 a, stk. 1 Bestemmelsen giver Konkurrencerådet hjemmel til at  

 udstede påbud om, at konkurrenceforvridende støtte i form af  

 offentlige midler til fordel for bestemte former for erhvervsvirksomhed skal  

 bringes til ophør.
Påbudet kan endvidere udstrækkes til  

 også at omfatte tilbagebetaling af støtte.
Såvel  

 støtte, der er ophørt, som støtte, der ydes på  

 prøvelsestidpunktet, kan påbydes tilbagebetalt.
Støttebegrebet Støttebegrebet svarer til støttebegrebet i  

 EF-traktatens art. 87, stk. 1, hvorfor Konkurrencerådet i dets  

 fortolkning af begrebet skal følge EU-praksis på  

 statsstøtteområdet.
Efter EF-traktatens artikel 87, stk. 1, er  

 statsstøtte pr. definition konkurrenceforvridende.
Det følger  

 af EF-traktatens artikel 87, stk. 1, at støtte, der ydes ved  

 hjælp af statsmidler, som fordrejer eller truer med at fordreje  

 konkurrencevilkårene i Fællesmarkedet ved at begunstige visse  

 virksomheder eller produktioner, er forbudt.
Støttebegrebet omfatter ikke alene direkte kontante  

 tilskud, men også indirekte støtte.
Støtte omfatter  

 enhver økonomisk fordel, der favoriserer bestemte former for  

 erhvervsvirksomhed i forhold til anden erhvervsvirksomhed eller produktioner  

 på det danske marked.
Sådanne fordele kan eksempelvis bestå  

 i rentelettelser, garantier eller tilskud.
Krydssubsidiering fra et område til et andet i et  

 selskab eller i en koncern kan være omfattet af støttebegrebet.  

 Ved krydssubsidiering forstås, at en virksomhed dækker sine  

 omkostninger til aktiviteter på ét marked gennem indtjening  

 på et andet marked.
Krydssubsidiering indebærer imidlertid ikke  

 nødvendigvis i sig selv, at konkurrencen forvrides.
Dette vil kun  

 være tilfældet, hvis der anvendes midler fra et  

 ikke-konkurrenceudsat område til et konkurrenceudsat område  

 på en måde, som ikke er i overensstemmelse med det  

 markedsøkonomiske investorprincip, som anvendes af Europa-Kommissionen  

 i dens praksis efter EF-traktatens art. 87.
 I overensstemmelse med EU-praksis kan krydssubsidiering  

 ved hjælp af offentlige midler mellem en offentlig virksomhed, der  

 opererer på et marked uden konkurrence, og et datterselskab, der  

 opererer på et marked med konkurrence, betragtes som støtte ydet  

 ved hjælp af offentlige midler.
Der foreligger dog ikke krydssubsidiering, hvis  

 prisfastsættelsen i forbindelse med de konkurrenceudsatte aktiviteter  

 sker på en sådan måde, at prisen for disse dækker de  

 omkostninger, der ville være forbundet med at drive de  

 konkurrenceudsatte aktiviteter udskilt fra den øvrige drift.
Dette  

 indebærer imidlertid tillige krav om, at den virksomhed, der  

 beskæftiger sig med de konkurrenceudsatte aktiviteter, ikke har gratis  

 adgang eller adgang til en pris, der ligger under markedsprisen, til lokaler,  

 produktionsudstyr, distributions- og salgsfaciliteter m.v., som ejes af eller  

 ejes i fællesskab med den virksomhed, der beskæftiger sig med  

 aktiviteter, som foregår på et marked uden konkurrence.
Der foreligger heller ikke krydssubsidiering, hvis  

 prisfastsættelsen er baseret på en veldokumenteret og retvisende  

 regnskabsmæssig fordeling af samtlige kapitalomkostninger og  

 øvrige indirekte omkostninger mellem en virksomheds konkurrenceudsatte  

 og ikke-konkurrenceudsatte aktiviteter.
En omkostning er direkte, hvis den  

 entydigt kan henregnes til den pågældende aktivitet, hvorimod en  

 indirekte omkostning ikke kan henregnes direkte til den enkelte aktivitet.  

 Dette indebærer, at der som udgangspunkt vil være tale om  

 krydssubsidiering, hvis prisfastsættelsen er baseret på  

 marginalomkostningerne ved den pågældende aktivitet.
 Konkurrencerådet kan udstede påbud  

 vedrørende støtte, som ydes på det tidspunkt, hvor  

 påbudet udstedes, samt påbud vedrørende støtte, der  

 allerede er ydet.
 Der er tale om, at en støtte er ydet, når  

 støtten er udbetalt eller udbetales til en eller flere  

 virksomheder.
 Forældelsesfristen på 5 år, jf. § 11 a,  

 stk. 5, sætter dog grænser for, hvor langt tilbage i tid  

 Konkurrencerådet kan gå, når der udstedes et påbud  

 efter stk. 1.
Offentlige midler Begrebet »offentlige  

 midler« skal forstås bredt.
Det omfatter  

 støtte ydet af såvel staten som af andre offentlige myndigheder,  

 f.eks. en kommunalbestyrelse.
Som efter EU-praksis vil også midler, der  

 uddeles af en fond eller en institution, uden at et overordnet  

 forvaltningsorgan har indflydelse på den konkrete beslutning om  

 tildeling af støtte, kunne betragtes som offentlige midler,  

 såfremt en offentlig myndighed har udpeget denne fond eller institution  

 til at administrere støtten.
Dette indebærer, at der er tale om  

 offentlige midler, hvis en offentlig myndighed opretter eller udpeger et  

 offentligt eller privat organ med henblik på at administrere  

 støtten.
Som efter EU-praksis er det afgørende, om  

 støtten er modtaget som resultatet af en adfærd, der må  

 tilskrives en offentlig myndighed.
Til fordel for bestemte former for erhvervsvirksomhed Begrebet »erhvervsvirksomhed« skal i  

 overensstemmelse med begrebet i den gældende lov forstås bredt,  

 jf. bemærkningerne til den gældende lovs § 2, stk. 1 (jf.
FT  

 1996/97, tillæg A, s. 3653, v. sp.). Dette indebærer, at begrebet  

 omfatter enhver økonomisk aktivitet, der foregår i et marked for  

 varer eller tjenester.
For at Konkurrencerådet kan udstede påbud  

 efter § 11 a, stk. 1, skal støtten være ydet til fordel for  

 bestemte former for erhvervsvirksomhed.
At en støtte er »til fordel for« betyder, at  

 støtten skal udgøre en økonomisk eller finansiel fordel  

 for modtageren, som denne ikke ville have opnået under normale  

 markedsvilkår.
Ved vurderingen af, om offentlig støtte er ydet  

 på markedsvilkår, skal Konkurrencerådet følge det  

 markedsøkonomiske investorprincip, som anvendes ved administrationen  

 af EF-traktatens regler om statsstøtte.
Dette indebærer, at  

 Konkurrencerådet skal undersøge, om den offentlige myndighed,  

 der yder støtten, har handlet ud fra samme økonomiske  

 parametre, som en privat investor ville gøre, når der indskydes  

 kapital, ydes lån m.v. til en anden virksomhed.
Der skal således  

 foretages en sammenligning mellem de tiltag, som iværksættes af  

 en offentlig investor, når denne forfølger visse  

 økonomiske mål, og den fremgangsmåde, der følges af  

 en privat investor.
 En offentlig myndighed, som tilfører egne  

 virksomheder økonomiske eller finansielle midler i kraft af  

 ejerforhold, bedømmes også efter det markedsøkonomiske  

 investorprincip.
 Vurderingen af, om støtten er »til fordel for« vil i  

 praksis ofte være sammenfaldende med vurderingen af, om støtten  

 er konkurrenceforvridende, idet det markedsøkonomiske investorprincip  

 indgår i begge vurderinger.
 Støtten skal endvidere være til bestemte  

 former for erhvervsvirksomhed, hvilket vil sige, at den skal være  

 selektiv.
 § 11 a, stk. 2.
Betingelserne for, at Konkurrencerådet kan udstede  

 et påbud efter § 11 a, stk. 1, er, for det første, at den  

 pågældende støtte direkte eller indirekte har til  

 formål eller til følge at forvride konkurrencen.
For det andet  

 er det et krav, at støtten ikke er lovlig i henhold til offentlig  

 regulering.
Begge betingelser skal være opfyldt.
Det er Konkurrencerådet, som foretager vurderingen  

 efter nr. 1 af, om der foreligger konkurrenceforvridende offentlig  

 støtte, mens vurderingen efter nr. 2 af, om støtten er lovlig i  

 henhold til offentlig regulering, foretages af vedkommende minister, hhv.  

 tilsynsråd, jf. § 11 a, stk. 3. Vurderingerne efter § 11 a, stk. 2, vil  

 dog i flere tilfælde være sammenfaldende.
Dette skyldes bl.a., at  

 det efter kommunalfuldmagten er forbudt for kommuner at yde støtte til  

 virksomheder eller enkeltpersoner, hvis det ikke sker på  

 markedsvilkår.
Konkurrencerådets vurdering af støttens  

 konkurrencemæssige effekter vil derfor i en række tilfælde  

 kunne indgå i ressortmyndighedens vurdering af støttens  

 lovlighed, da en vurdering af, om støtten er givet på  

 markedsvilkår, ofte er sammenfaldende med en vurdering af, om  

 støtten er konkurrenceforvridende.
Hvis støtten er omfattet af § 11 a, stk. 2, kan  

 såvel Konkurrencerådet som eksempelvis tilsynsmyndigheden  

 påbyde støtten bragt til ophør.
Hvis alene betingelsen  

 efter § 11 a, stk. 2, nr. 1, er opfyldt, kan Konkurrencerådet ikke  

 udstede et påbud.
I stedet kan Konkurrencerådet benytte  

 muligheden efter lovforslagets nr. 2 til at rette en henvendelse til  

 vedkommende myndighed og påpege mulige skadelige virkninger for  

 konkurrencen som følge af den ydede støtte.
 § 11 a, stk. 2, nr. 1.
 Den første betingelse, der skal være opfyldt,  

 for at Konkurrencerådet kan udstede påbud efter § 11 a, stk. 1,  

 er, at den støtte, der er ydet, direkte eller indirekte har til  

 formål eller til følge at forvride konkurrencen på det  

 danske marked eller en del heraf.
Den pågældende offentlige støtte skal  

 enten have til formål eller til følge at forvride konkurrencen.  

 Dette indebærer, at såvel støtte, der rent faktisk  

 forvrider konkurrencen, som støtte, der blot har  

 konkurrenceforvridning til formål, vil være omfattet.
Det er med  

 andre ord ikke et krav, at der rent faktisk kan konstateres  

 konkurrenceforvridninger på det danske marked eller en del heraf som en  

 følge af støtten.
 Når Konkurrencerådet vurderer, om den  

 offentlige støtte har til formål eller til følge at  

 forvride konkurrencen på det danske marked eller en del heraf, skal  

 rådet ikke blot vurdere det umiddelbare formål eller den  

 umiddelbare virkning af støtten, men også om der kan være  

 et indirekte konkurrenceforvridende formål, hhv. en indirekte  

 konkurrenceforvridende følge af den offentlige støtte.
Konkurrenceforvridende støtte Begrebet er inspireret af EF-traktatens artikel 87,  

 hvorefter en af betingelserne for, at der foreligger ulovlig  

 statsstøtte er, at støtten »fordrejer eller truer med at fordreje  

 konkurrencevilkårene«.
Det er således  

 tilstrækkeligt, at en konkurrenceforvridning truer pga.  

 statsstøtten.
Hermed adskiller begrebet sig fra lovens § 6, hvorefter  

 en konkurrencebegrænsning er forbudt.
En støtteordning kan  

 derfor godt forvride konkurrencen, uden at konkurrencen kan siges at  

 være begrænset.
 Omvendt vil støtte som udgangspunkt ikke blive  

 betragtet som konkurrenceforvridende, hvis den gives efter et udbud på  

 gennemsigtige, objektive og ikkediskriminerende vilkår.
 § 11 a, stk. 2, nr. 2.
Det er yderligere et krav for et påbud efter § 11 a,  

 stk. 1, at den konkurrenceforvridende offentlige støtte ikke er lovlig  

 i henhold til offentlig regulering.
Efter gældende dansk ret kan der  

 ikke lovligt ydes støtte til virksomheder eller enkeltpersoner,  

 medmindre støtten har hjemmel i offentlig regulering.
Vurderingen af,  

 om der er hjemmel i offentlig regulering, foretages af vedkommende minister  

 eller tilsynsråd,  jf. § 11 a, stk. 3.
Offentlig regulering Begrebet »offentlig  

 regulering« skal forstås i overensstemmelse  

 med § 2, stk. 2, i den gældende lov, jf.
FT 1996/97, tillæg A, s.  

 3653 h. sp.
Det betyder, at begrebet omfatter love, bekendtgørelser,  

 aktstykker, generelle budgetregler samt reglerne om kommunernes ulovbestemte  

 opgaver (kommunalfuldmagten). Endvidere vil forpligtelser efter ratificerede  

 konventioner og EF-forordninger falde ind under begrebet »offentlig regulering«.
Spørgsmålet om, hvorvidt den  

 pågældende støtte er lovlig i henhold til offentlig  

 regulering, vil i visse tilfælde skulle ses i sammenhæng med  

 spørgsmålet om, hvorvidt støtten er omfattet af  

 EF-traktatens artikel 87, stk. 1. Efter denne bestemmelse i EF-traktaten er  

 støtte, der ydes ved hjælp af statsmidler, som fordrejer eller  

 truer med at fordreje konkurrencevilkårene i Fællesmarkedet, ved  

 at begunstige visse virksomheder eller visse produktioner, forbudt.
For at  

 støtte, som er omfattet af artikel 87, stk. 1, kan anses for lovlig,  

 skal sådan støtte anmeldes til Europa-Kommissionen, jf.  

 EF-traktatens artikel 88, stk. 3, inden den iværksættes med  

 henblik på, at Kommissionen kan vurdere, om støtten kan  

 godkendes som værende forenelig med det fælles marked, jf.  

 artikel 87, stk. 2 og 3.
Bestemmelsen i EF-traktatens artikel 88, stk. 3, er  

 umiddelbart anvendelig.
Offentlig støtte, der er omfattet af  

 traktatens artikel 87, stk. 1, vil derfor ikke være lovlig i henhold  

 til offentlig regulering, medmindre anmeldelsespligten efter EF-traktatens  

 artikel 88, stk. 3, er opfyldt.
§ 11 a, stk. 3 Bestemmelsen fastlægger den myndighed, som er  

 kompetent til at træffe afgørelse om, hvorvidt den  

 pågældende støtte er lovlig i henhold til offentlig  

 regulering.
På det statslige område vil det som  

 udgangspunkt være vedkommende minister, der har udstedt reguleringen,  

 der træffer afgørelsen.
På det kommunale område er  

 det typisk den kommunale tilsynsmyndighed, som er kompetent til at  

 afgøre dette spørgsmål.
Indenrigsministeriet fører  

 tilsynet med Københavns og Frederiksberg Kommuner og amtskommunerne.  

 Det for hvert amt nedsatte tilsynsråd fører tilsynet med de  

 øvrige kommuner.
En afgørelse efter § 11 a, stk. 3, af, hvorvidt  

 støtten er lovlig i henhold til offentlig regulering, vil i visse  

 tilfælde indebære en vurdering af, om støtten er omfattet  

 af EF-traktatens artikel 87, stk. 1. I disse sager forudsættes det  

 derfor, at Konkurrencestyrelsen sammen med vedkommende minister eller  

 vedkommende kompetente myndighed afklarer, om der kan være tale om  

 statsstøtte i EF-traktatens forstand, herunder om anmeldelsespligten  

 efter artikel 88, stk. 3, er tilsidesat.
Det er dog Kommissionen, der er  

 enekomptent til at afgøre, om støtte er omfattet af  

 EF-traktatens artikel 87, stk. 1, herunder om støtten burde være  

 anmeldt efter artikel 88, stk. 3.
§ 11 a, stk. 4 Konkurrencerådet kan rette påbud om  

 tilbagebetaling af støtte til privatejet erhvervsvirksomhed,  

 selvejende institutioner samt helt eller delvist offentligt ejede  

 virksomheder, der drives i selskabsform.
Der vil således kunne udstedes  

 påbud om tilbagebetaling over for aktieselskaber og interessentskaber,  

 der er helt eller delvis offentligt ejede.
Bestemmelsen bemyndiger endvidere erhvervsministeren til  

 at afklare, hvilke andre former for virksomheder et påbud om  

 tilbagebetaling kan rettes mod.
Med begrebet »selskabslignende « sigtes  

 eksempelvis mod virksomheder som Post Danmark, TV 2 og Danmarks Radio.
Der er ikke i ændringsforslaget åbnet mulighed  

 for, at der kan udstedes påbud om tilbagebetaling over for offentlige  

 myndigheder, der udøver erhvervsaktivitet, som ikke er særlig  

 udskilt fra myndighedsudøvelsen.
Baggrunden for dette er, at de  

 bevilgende myndigheder under alle omstændigheder vil skulle bevilge et  

 beløb, der svarer til det beløb, der påbydes  

 tilbagebetalt.
Derfor vil en bestemmelse om, at den offentlige myndighed i en  

 sådan situation skal tilbagebetale støtten, reelt være  

 virkningsløs.
§ 11 a, stk. 5 Krav om tilbagebetaling forældes som udgangspunkt 5  

 år efter, at støtten er udbetalt.
Det er således  

 udbetalingstidspunktet, som er afgørende for beregningen af  

 forældelsesfristen, hvilket svarer til EU-praksis på  

 statsstøtteområdet.
Det er uden betydning for fristens  

 beregning, om beslutningen om at yde støtte til en given virksomhed  

 ligger væsentligt forud for selve udbetalingen af støtten.
Hvor  

 en støtteordning udbetales i rater, vil fristen for forældelse  

 skulle regnes fra udbetalingen af den enkelte rate.
Forældelsesfristen kan suspenderes, når  

 Konkurrencerådet på eget initiativ eller på baggrund af en  

 klage indleder en sag og frem til tidspunktet for rådets  

 afgørelse.
Fristen suspenderes således ikke, når der er  

 indgivet anmeldelse efter stk. 6.
Konkurrencerådet beregner renter fra det tidspunkt,  

 hvor den ulovlige støtte var til støttemodtagerens  

 rådighed, og indtil der sker tilbagebetaling.
Rentens størrelse  

 fastsættes i overensstemmelse med rentelovens § 5, stk. 1, jf.  

 lovbekendtgørelse nr. 583 af 1. september 1986 med senere  

 ændringer.
 Overtrædelse af et påbud udstedt i henhold til  

 § 11 a, stk. 1, kan straffes med bøde, jf. ændringsforslag nr.  

 17 (§ 23, stk. 1, nr. 7), ligesom der kan pålægges  

 tvangsbøde for at undlade at efterkomme et påbud meddelt i  

 medfør af § 11 a, stk. 1, jf. lovens § 22.
§ 11 a, stk. 6 Konkurrencerådet kan efter anmeldelse erklære,  

 at en given offentlig støtte efter de forhold, som  

 Konkurrencerådet har kendskab til, ikke er konkurrenceforvridende, jf.  

 § 11 a, stk. 2, nr. 1. Anmeldelse kan indgives af offentlige myndigheder,  

 før støtten udbetales.
Afgivelse af en sådan erklæring  

 forudsætter en anmeldelse til Konkurrencestyrelsen.
En erklæring  

 fra Konkurrencerådet i medfør af stk. 6 indebærer i sig  

 selv, at der ikke vil kunne gives påbud om at bringe støtten til  

 ophør og om tilbagebetaling af støtten.
En erklæring efter § 11 a, stk. 6, binder  

 Konkurrencerådet, dog ikke i det omfang Konkurrencerådets  

 grundlag for afgørelsen ændrer sig, eller der gør sig  

 forhold gældende, som Konkurrencerådet ikke havde kendskab til,  

 da det traf afgørelsen.
Virkningerne af en ikkeindgrebserklæring  

 er, at der ikke kan straffes efter ændringsforslag nr. 17 (§ 23, stk.  

 1, nr. 7), hvis Konkurrencerådet senere måtte nå frem til  

 en anden vurdering af samme forhold.
Bødeimmuniteten forudsætter  

 dog, at myndigheden ved anmeldelsen ikke har afgivet urigtige eller  

 vildledende oplysninger.
 En anmeldelse til Konkurrencerådet efter § 11 a,  

 stk. 6, kan ikke erstatte en anmeldelse til Europa-Kommissionen efter  

 traktatens artikel 88, stk. 3.
Til nr. 9 Der er tale om en ændring af, hvilke tærskler  

 der skal gælde ved fusionskontrol.
Med ændringsforslaget skal de  

 deltagende virksomheder tilsammen have en samlet årlig omsætning  

 i Danmark på mindst 3,8 mia. kr. (§ 12, stk. 1, nr. 1), eller mindst  

 én af de deltagende virksomheder skal i Danmark have en samlet  

 årlig omsætning på mindst 3,8 mia. kr., og mindst én  

 af de øvrige deltagende virksomheder skal have en samlet årlig  

 omsætning på verdensplan på mindst 3,8 mia. kr. (§ 12, stk.  

 1, nr. 2).
Til nr. 10 En bagatelgrænse på 200 mio. kroner kan  

 indebære, at en række fusioner inden for f.eks. detailhandlen vil  

 være omfattet af fusionskontrollen - også selv om disse fusioner  

 i realiteten er af mindre betydning.
Derfor hæves bagatelgrænsen  

 for fusionskontrol fra 200 mio. kr. til 300 mio. kr.
Til nr. 11 Med ændringsforslag nr. 11 foreslås der indsat  

 en forenklet procedure for forhåndsgodkendelse af visse planlagte  

 fusioner.
Denne procedure omfatter planlagte fusioner, som ikke giver  

 anledning til konkurrencemæssige problemer, og hvor der derfor ikke er  

 behov for indgriben fra konkurrencemyndighedens side i form af vilkår  

 eller påbud.
Bestemmelsen tager dermed sigte på at minimere de  

 administrative og praktiske byrder for virksomhederne.
Ændringsforslaget skal gøre det muligt for  

 virksomhederne på et tidligt tidspunkt i overvejelserne om fusion at  

 få en godkendelse af en planlagt fusion.
Konkurrencerådet kan  

 efter ændringsforslaget træffe afgørelse om godkendelse af  

 en fusion, uden at det offentliggøres, at fusionen er anmeldt, og uden  

 at afgørelsen om godkendelsen offentliggøres.
Dette skal  

 gøre det muligt for virksomhederne efterfølgende at vedtage de  

 fornødne beslutninger om at indgå fusionen.
I Konkurrencerådets afgørelse om godkendelse  

 vil der være fastsat et tidspunkt for offentliggørelse heraf.  

 Tidspunktet for offentliggørelsen af godkendelsen vil blive fastsat af  

 Konkurrencerådet i samarbejde med virksomhederne.
Tidspunktet vil blive  

 fastsat under hensyntagen til, hvornår virksomhederne endeligt  

 beslutter at fusionere, jf. § 12 b, stk. 1. Der kan enten være aftalt  

 en dato for offentliggørelsen, eller offentliggørelsen kan  

 eksempelvis være betinget af, at virksomhederne beslutter at  

 indgå fusionen.
Proceduren i § 12 c, stk. 7, finder ikke anvendelse i  

 sager, hvor forhåndskontakterne mellem konkurrencemyndigheden og  

 virksomhederne viser, at en godkendelse af en planlagt fusion ikke er  

 åbenbar.
Det kan f.eks. skyldes, at en offentliggørelse af den  

 planlagte fusion viser sig nødvendig for at få et klart kendskab  

 til eventuelle konkurrenceproblemer, som fusionen kan give anledning til.
Det  

 kan f.eks. også skyldes, at allerede foreliggende oplysninger viser, at  

 en planlagt fusion vil  kunne give anledning til konkurrencemæssige  

 problemer, og hvor Konkurrencerådet finder, at der til godkendelsen af  

 en fusion skal knyttes vilkår eller påbud, jf. lovforslagets nr.  

 12 (§ 12 e). Tilsvarende vil det være tilfældet i sager, hvor  

 Konkurrencerådet finder, at en anmeldt fusion bør forbydes, jf.  

 nr. 12 (§ 12 c, stk. 1). I sådanne tilfælde skal  

 Konkurrencerådet meddele virksomhederne, at fusionen ikke kan  

 opnå godkendelse efter proceduren i ændringsforslagets § 12 c,  

 stk. 7, jf. § 12 c, stk. 8. Konkurrencerådet kan dermed ikke forbyde en  

 fusion efter ændringsforslagets § 12 c, stk. 7, men kun bestemme, at  

 den forenklede procedure i stk. 7 ikke finder anvendelse.  

 Konkurrencerådets afgørelse efter § 12 c, stk. 8, vil være  

 en processuel afgørelse, som ikke kan påklages.
Giver Konkurrencerådet afslag på godkendelse  

 efter § 12 c, stk. 7, kan virksomheden trække anmeldelsen tilbage eller  

 anmode om, at der først træffes afgørelse efter andre  

 bestemmelser i lovens kapitel 4, når anmeldelsespligten efter § 12 b,  

 stk. 1, er indtrådt.
Der sker ingen offentliggørelse af  

 Konkurrencerådets afgørelser efter § 12 c, stk. 8.
Vælger virksomhederne at trække anmeldelsen  

 tilbage, men fortsætter arbejdet med at tilrettelægge en fusion,  

 skal beslutningen m.v. om at gennemføre fusionen anmeldes efter  

 bestemmelsen i § 12 b, stk. 1. Herefter følger behandlingen af den nye  

 anmeldelse den almindelige procedure i lovforslagets §  12 d.
Virksomhederne  

 kan også vælge helt at opgive fusionen, hvorefter sagen  

 afsluttes.
Til nr. 12 Dette er en konsekvensændring som følge af  

 ændringsforslag nr. 7 (§ 11, stk. 6) og nr. 8 (§ 11 a, stk. 4, 2. pkt.,  

 og stk. 6, 2. pkt.).
Til nr. 13 Det er ikke fundet hensigtsmæssigt at ændre  

 Konkurrencerådets sammensætning og beslutningsproces, hvorfor  

 lovforslagets nr. 16 udgår.
Det vil imidlertid i  

 Konkurrencerådets forretningsorden blive præciseret, at den, som  

 afgørelsen retter sig til, får mulighed for at komme med et kort  

 mundtligt indlæg for Konkurrencerådet, forinden rådet  

 træffer afgørelse i sagen.
Til nr. 14 Med ændringsforslaget indføres der en  

 særskilt bestemmelse om partshøring i konkurrenceloven.  

 Ændringsforslaget er et supplement til reglerne om partshøring i  

 forvaltningsloven. Ændringsforslaget indeholder to ændringer i  

 relation til den gældende konkurrencelov og praksis herefter.
Dels vil  

 partshøringen komme til at omfatte det samlede udkast til  

 Konkurrencerådets beslutningsgrundlag, dels indføres der en  

 lovfæstet minimumsfrist for partshøring på 3 uger.
Efter hidtidig praksis foretages der kun  

 partshøring over sagens faktiske omstændigheder, der er af  

 væsentlig betydning for sagens afgørelse.
Efter  

 ændringsforslaget vil høringsgrundlaget omfatte hele udkastet  

 til afgørelse i den konkrete sag.
Dette medfører, at en part i  

 en sag vil få mulighed for at kommentere Konkurrencestyrelsens  

 vurdering og indstilling i sagen.
Dermed vil partshøringen også  

 komme til at omfatte sagens retlige omstændigheder.
Det følger af forvaltningslovens § 19, stk. 1, at  

 der kun foreligger pligt til partshøring, hvis oplysningerne ved  

 sagens afgørelse er til ugunst for den pågældende part.  

 Dette princip videreføres med forslaget.
Det vil således kun  

 være i de tilfælde, hvor der efter forvaltningsloven er pligt til  

 at foretage partshøring, at partshøringen dels vil omfatte hele  

 udkastet til afgørelse, dels skal overholde en vis  

 minimumsperiode.
Efter forvaltningsloven kan myndigheden fastsætte en  

 frist for afgivelse af partens udtalelse.
Denne frist vil efter  

 ændringsforslaget mindst udgøre 3 uger.
Ved en frist på 3  

 uger tages der hensyn til det ofte omfangsrige materiale og sagernes  

 kompleksitet.
Endvidere vil en frist på 3 uger gøre det muligt  

 for parten at lade en sagkyndig foretage en grundig vurdering af sagen.
Hvis  

 parten i forbindelse med høringen anmoder om at få fristen  

 forlænget, kan styrelsen i overensstemmelse med hidtidig praksis  

 forlænge fristen.
Partshøringen iværksættes, når  

 sagen er tilstrækkeligt oplyst til, at sagen er klar til  

 afgørelse.
I det omfang høringen giver anledning til  

 kommentarer fra parten, skal disse undersøges og i givet fald  

 indarbejdes i det udkast til afgørelse, som herefter forelægges  

 Konkurrencerådet.
Der vil som udgangspunkt ikke skulle foretages en fornyet  

 partshøring over det ændrede udkast til afgørelse, som  

 partens bemærkninger til det første beslutningsudkast har givet  

 anledning til.
Kun i det omfang partshøringen har givet anledning til  

 væsentlige ændringer i beslutningsudkastet til ugunst for parten,  

 vil der skulle foretages en fornyet partshøring af udkast til  

 afgørelse.
I forbindelse med denne anden partshøring vil parten  

 som udgangspunkt have en frist på tre uger til at afgive en udtalelse,  

 medmindre undtagelserne i forvaltningslovens § 19, stk. 2, finder  

 anvendelse.
Efter forvaltningslovens § 19, stk. 2, er der i visse  

 situationer ikke pligt til at foretage partshøring.
Dette gælder  

 eksempelvis, hvis partens interesser i, at sagens afgørelse  

 udsættes, findes at burde vige for væsentlige hensyn til  

 offentlige eller private interesser, der taler imod en sådan  

 udsættelse, jf. forvaltningslovens § 19, stk. 2, nr. 3.  

 Ændringsforslaget indebærer derfor, at der i de situationer, som  

 er omfattet af forvaltningslovens § 19, stk. 2, undtagelsesvis vil kunne  

 undlades at foretage partshøring, eller der vil kunne fastsættes  

 en kortere frist for partshøringen.
I lovforslagets bestemmelser om fusionskontrol er der  

 indsat frister for, hvornår en afgørelse senest skal  

 træffes af Konkurrencerådet.
I disse sager vil det ikke  

 være muligt på grund af de korte frister for sagernes behandling  

 at have en høringsfrist på 3 uger.
Samtidig er der heller ikke  

 samme behov for en lang frist, idet der i fusionssager ofte vil være en  

 tæt dialog mellem Konkurrencestyrelsen og de fusionerende virksomheder  

 under forberedelsen af fusionen eller under Konkurrencestyrelsens behandling  

 af en anmeldt fusion.
For at sikre en effektiv beslutningsproces og samtidig  

 overholde de lovbestemte frister bør Konkurrencerådet derefter  

 kunne fastsætte en kortere frist for partshøring i  

 fusionssager.
Til nr. 15 Med ændringsforslaget sikres, at  

 Konkurrencerådets afgørelser efter ændringsforslag nr. 5  

 (§ 11, stk. 2) og nr. 8 (§ 11 a, stk. 1, og stk. 6, 1. pkt.) kan indbringes  

 for Konkurrenceankenævnet.
Til nr. 16 Bestemmelsen har til formål at udelukke tredjemands  

 mulighed for at anke Konkurrencerådets afgørelser truffet efter  

 bestemmelserne i kapitel 4 om fusionskontrol.
Til nr. 17 Når en virksomhed har overtrådt en af  

 bestemmelserne i konkurrenceloven, kan Konkurrencestyrelsens direktør  

 beslutte, at der skal rettes henvendelse til anklagemyndigheden med henblik  

 på, at der rejses tiltale for overtrædelse af loven.
Ved  

 beslutningen om at oversende en sag til anklagemyndigheden indgår  

 overtrædelsens grovhed i vurderingen.
Dette gælder også,  

 når den nye adgang til at straffe for  

 førstegangsovertrædelse af konkurrencelovens forbud mod misbrug  

 af dominerende stilling ønskes benyttet, jf. ændringsforslag nr.  

 17 (§ 23, stk. 1, nr. 4), idet kun grove  

 førstegangsovertrædelser bør straffes.
 Finder anklagemyndigheden, at den pågældende  

 sag er egnet til at blive indbragt for domstolene, udarbejdes anklageskrift  

 med nedlæggelse af bødepåstand.
Domstolene afgør herefter, om der foreligger en  

 overtrædelse af loven, og om denne har været forsætlig  

 eller groft uagtsom.
I bekræftende fald er det ligeledes domstolene,  

 der afgør bødens størrelse.
Efter strafbestemmelserne i den gældende lov kan  

 bl.a. den, der forsætligt eller groft uagtsomt overtræder  

 forbudet mod konkurrencebegrænsende aftaler, straffes med bøde.  

 En virksomhed, der forsætligt eller groft uagtsomt misbruger en  

 dominerende stilling, kan ligeledes straffes med bøde.
Efter den  

 gældende lov er det dog en betingelse, at den pågældende  

 virksomhed inden for de seneste fem år har fået et påbud  

 vedrørende et tilsvarende misbrug af en dominerende stilling.
 Ændringsforslaget medfører, at der  

 indføres bødestraf for overtrædelse af vilkår,  

 indeholdt i en fritagelse efter § 8, stk. 3. Endvidere foreslås der  

 efter den 1. juli 2002 indført bødestraf, første gang en  

 eller flere virksomheder overtræder forbudet mod misbrug af en  

 dominerende stilling i § 11, stk. 1. I en overgangsperiode fra den  

 1. oktober 2000 til den 30. juni 2002 er det, ligesom efter den  

 gældende lov, en betingelse, at den pågældende virksomhed  

 inden for de seneste fem år har fået et påbud  

 vedrørende et tilsvarende misbrug af en dominerende stilling.  

 Overtrædelse af visse af bestemmelserne om fusionskontrol samt af  

 bestemmelserne i lovforslagets nr. 25 (§ 23 a) om artikel 81 og 82 i  

 EF-traktaten foreslås ligeledes at kunne straffes med bøde.
Det følger af strafbetingelsen i stk. 1, at  

 virksomheder, der har modtaget erklæring fra Konkurrencerådet  

 efter § 9, efter § 11, stk. 2 (bindende forhåndsbesked) eller  

 efter § 11, stk. 5 (ikke-indgrebserklæring), ikke vil kunne  

 straffes.
Sådanne erklæringer bevirker, at kravet om  

 forsætlig eller groft uagtsom overtrædelse ikke kan anses for  

 opfyldt.
Generelt bør bødeniveauet ved  

 overtrædelse af konkurrenceloven følge danske retstraditioner  

 for overtrædelser af erhvervslovgivning i øvrigt.
Det må  

 dog herved understreges, at der ikke findes ét bødeniveau for  

 overtrædelse af dansk erhvervslovgivning, men at bødeniveauet  

 varierer fra lov til lov, og at bøden i den konkrete sag  

 afhænger af en række forhold, herunder af overtrædelsens  

 grovhed, varighed og af, om virksomheden tidligere har overtrådt de  

 pågældende regler.
 Ved udmåling af bøder for overtrædelser  

 af dansk lovgivning tages der i almindelighed udgangspunkt i en opnået  

 eller tilsigtet økonomisk gevinst i det omfang, den kan beregnes, samt  

 i overtrædelsens grovhed og varighed.
 I de situationer, hvor der idømmes en bøde,  

 vil det i strafudmålingen indgå, om der er tale om en mindre  

 overtrædelse, en alvorlig overtrædelse eller en meget alvorlig  

 overtrædelse.
En mindre alvorlig overtrædelse kan være en  

 konkurrencebegrænsende vertikal aftale med en beskeden virkning  

 på det relevante marked.
Eksempelvis en bestemmelse i en  

 eneforhandlingsaftale, der forbyder eneforhandleren at levere til kunder uden  

 for området, og som aldrig har været håndhævet.
Et  

 andet eksempel kan være en eksklusiv købsforpligtelse for en  

 forhandler, og som løber i mere end 5 år.
En alvorlig overtrædelse kan f.eks. bestå i en  

 vertikal aftale vedrørende fastsættelse af bindende  

 mindstepriser ved videresalg.
Et andet eksempel kan være en horisontal  

 konkurrencebegrænsende aftale, hvor to producenter f.eks. i  

 fællesskab har udviklet et produkt og i forbindelse hermed aftaler at  

 afstå fra at konkurrere med hinanden ved salget af produktet.
Endelig  

 kan et misbrug af dominerende stilling være en alvorlig  

 overtrædelse.
Som eksempel på de meget alvorlige  

 overtrædelser kan nævnes pris- eller markedsopdelingskarteller,  

 som omfatter de væsentligste aktører på markedet.
Det kan  

 også være tilfælde, hvor en virksomhed med en  

 monopolstilling forsøger at fastholde denne ved en flerhed af misbrug.
 Når det drejer sig om varigheden af  

 overtrædelsen, kan der sondres mellem en overtrædelse af kortere  

 varighed (mindre end 1 år), mellemlang varighed (1-5 år) eller af  

 lang varighed (over 5 år).
 Bødebeløbet kan forhøjes eller  

 nedsættes, alt efter om der foreligger skærpende eller  

 formildende omstændigheder.
 Eksempler på skærpende omstændigheder er  

 en eller flere virksomheders gentagne overtrædelser af samme art,  

 forsøg på at hindre en undersøgelse og nægtelse af  

 samarbejde med myndighederne, en ledende rolle eller rollen som  

 initiativtager til overtrædelsen, pression udøvet over for andre  

 virksomheder eller en ulovlig merfortjeneste.
 Blandt de formildende omstændigheder er eksempelvis  

 passiv deltagelse i overtrædelsen, ikke-overholdelse af den  

 konkurrencebegrænsende aftale m.v., der udgør en  

 overtrædelse, en overtrædelse, som er blevet bragt til  

 ophør, begrundet tvivl hos virksomheden om, hvorvidt der forelå  

 en overtrædelse, eller hvis virksomheden har samarbejdet med  

 myndighederne.
Med henblik på at kombinere anvendelsen af  

 bødeberegningen med princippet i straffelovens § 51, stk. 3,  

 om den skyldiges betalingsevne bør det tilstræbes, at der i  

 vurderingen af størrelsen af den endelige bødepåstand  

 også indgår en vurdering af den pågældende  

 virksomheds mulighed for at betale bøden.
I denne sammenhæng  

 må det forventes, at der vil blive foretaget en vurdering af  

 virksomhedens soliditet for at afgøre, om virksomhedens overlevelse  

 trues.
Udgangspunktet vil være, at der skal være tale om en  

 følelig bødestraf.
I det omfang en konkurrencebegrænsning i strid med  

 loven påfører en fysisk eller juridisk person et tab, vil der  

 typisk være tale om en retsstridig handling, som kan gøre det  

 muligt for den skadelidte at søge erstatning gennem et civilt  

 søgsmål.
Da dette imidlertid følger af dansk rets  

 almindelige regler, er det ikke fundet nødvendigt at indsætte en  

 udtrykkelig bestemmelse herom.
 Stk. 1, nr. 1.
 For at sikre, at forbudet i lovens § 6, stk. 1, mod  

 konkurrencebegrænsende aftaler m.v. bliver effektivt, kan der straffes  

 for forsætlig eller grov uagtsom overtrædelse af lovens § 6,  

 stk. 1. Bestemmelsen viderefører § 23, stk. 1, nr. 1, i  

 den gældende lov.
 Stk. 1, nr. 2.
Lovforslagets nr. 22 (§ 22) om tvangsbøder vil  

 være det primære middel til at sikre opfyldelse af vilkår  

 meddelt efter lovens § 8, stk. 3, 3. pkt.
Således vil der  

 kunne pålægges tvangsbøder, indtil et vilkår  

 efterkommes.
Disse tvangsbøder er endvidere tillagt  

 udpantningsret.
 Der kan dog foreligge særlige situationer, hvor en  

 tilbagekaldelse efter lovens § 8, stk. 5, af en fritagelse  

 kombineret med en bøde for en forsætlig eller groft uagtsom  

 overtrædelse af et påbud vil være det bedste middel for  

 konkurrencen på markedet.
 På denne baggrund foreslås der indført  

 hjemmel til at straffe en virksomhed med bøde for manglende  

 overholdelse af et vilkår, jf. § 8, stk. 3, 3. pkt.
Stk. 1, nr. 3 For at sikre, at der ikke kan straffes for  

 førstegangsovertrædelser af forbudet mod dominerende stilling,  

 før der har været god tid til at vurdere, om den nye bestemmelse  

 om markedsafgrænsning virker efter hensigten, jf. ændringsforslag  

 nr. 4, fastholdes bestemmelsen om, at der ikke straffes for  

 førstegangsovertrædelse af forbudet i § 11, stk. 1, indtil den  

 30. juni 2002.
Stk. 1, nr. 4 Efter den 1. juli 2002 indføres der hjemmel til at  

 pålægge en virksomhed bøde, når den første  

 gang overtræder forbudet i § 11, stk. 1, mod misbrug af  

 dominerende stilling.
Det vil - som hidtil - være et krav, at det kan  

 bevises, at en eller flere virksomheder har en dominerende stilling, og at  

 den dominerende stilling er misbrugt.
Har Konkurrencerådet allerede  

 truffet afgørelse herom, vil domstolene nok i vidt omfang lægge  

 denne afgørelse til grund.
Hvad derimod angår  

 spørgsmålet om strafbarhed, forudsætter dette, at  

 tilregnelseskravet om forsæt eller grov uagtsomhed er opfyldt for  

 samtlige elementer i gerningsindholdet.
Der skal således foreligge  

 bevis for, at virksomheden var vidende om - eller burde vide - at den havde  

 en dominerende stilling, hhv. bevis for, at virksomheden havde til hensigt at  

 misbruge denne eller handlede groft uagtsomt ved sin optræden.
For så vidt angår  

 førstegangsbøder i forbindelse med misbrug af dominerende  

 stilling, må det fremhæves, at en virksomhed kan være i en  

 undskyldelig uvidenhed om sin markedsposition, hvorfor det ikke er rimeligt  

 at straffe virksomheden.
I sådanne sager vil kravet om, at virksomheden  

 har handlet forsætligt eller groft uagtsomt, sikre, at virksomheden  

 ikke kan straffes.
Samtidig rejser anklagemyndigheden alene tiltale i sager,  

 hvor anklagemyndigheden finder, at den tiltalte kan dømmes.
Hvor  

 virksomheden befinder sig i en undskyldelig uvidenhed om sin markedsposition,  

 bør der således ikke rejses tiltale.
 Hvis en virksomhed har fået en bindende  

 forhåndsbesked, jf. ændringsforslag nr. 5, om at virksomheden  

 ikke er dominerende, vil den ikke kunne straffes.
Stk. 1, nr. 5 Med indførelsen af fusionskontrol er det  

 nødvendigt at sikre, at der sker anmeldelse af fusioner, jf.  

 lovforslagets nr. 12 (§ 12 b, stk. 1). Der foreslås derfor  

 indført bødestraf for overtrædelse af anmeldelsespligten  

 i § 12 b, stk. 1. Dette gælder såvel for manglende  

 anmeldelse som ved for sen anmeldelse af en fusion.
Ved udmålingen af en bøde for manglende eller  

 for sen anmeldelse skal der tages udgangspunkt i overtrædelsens art og  

 grovhed.
Tilsidesættelse af anmeldelsespligten må betragtes som  

 en alvorlig overtrædelse, fordi den bidrager til at modvirke  

 formålet med fusionskontrolbestemmelserne.
 Ved overtrædelse af anmeldelsespligten i § 12  

 b, stk. 1, betragtes det som en skærpende omstændighed, hvis  

 fusionen har haft konkurrenceskadelige virkninger, ligesom de deltagende  

 virksomheders størrelse samt overtrædelsens varighed bør  

 indgå i udmålingen af bøden.
Stk. 1, nr. 6 Der foreslås mulighed for at pålægge en  

 bøde for forsætlig eller groft uagtsom gennemførelse af  

 en anmeldelsespligtig fusion på trods af nedlagt forbud herimod, jf.  

 lovforslagets nr. 12 (§ 12 c, stk. 1). Virksomhedernes overholdelse  

 af Konkurrencerådets forbud er en betingelse for en effektiv  

 fusionskontrol.
Efter lovforslagets nr. 12 (§ 12 c, stk. 5, 1.  

 pkt.) må en fusion, der er omfattet af fusionskontrollen, ikke  

 gennemføres, før Konkurrencerådet har godkendt denne.  

 Bestemmelsen skal sikre, at rådet kan foretage en effektiv  

 forudgående fusionskontrol.
En overtrædelse heraf vil bringe hele  

 formålet med fusionskontrollen i fare, hvilket er baggrunden for, at en  

 overtrædelse af bestemmelsen foreslås bødebelagt.
 Bestemmelsen i § 23, stk. 1, nr. 6, har som  

 supplement til bestemmelsen om tvangsbøder, jf. lovforslagets nr. 22  

 (§ 22), til formål at sikre, at de deltagende virksomheder  

 overholder de vilkår eller påbud, som Konkurrencerådet i  

 forbindelse med lovforslagets nr. 12 om fusionskontrol kan udstede.
Det gælder for det første vilkår eller  

 påbud knyttet til en dispensation efter § 12 c, stk. 6, fra  

 forbudet i § 12 c, stk. 5, 1. pkt., mod at gennemføre en  

 fusion inden Konkurrencerådet har godkendt denne.
Herved sikres det  

 bl.a., at en dispensation til at gennemføre en fusion, inden  

 Konkurrencerådets godkendelse foreligger, ikke misbruges.
For det andet drejer det sig om vilkår eller  

 påbud, som Konkurrencerådet efter § 12 e har knyttet til en  

 godkendelse af en fusion.
Herved sikres det, at de deltagende virksomheder  

 overholder de over for Konkurrencerådet afgivne tilsagn, der skal  

 fjerne de skadelige virkninger af en fusion.
 I begge tilfælde vil manglende overholdelse af  

 udstedte vilkår eller påbud være at betragte som en  

 alvorlig overtrædelse af loven, idet disse vilkår eller  

 påbud netop har været en afgørende forudsætning for  

 en dispensation, hhv. en godkendelse af en fusion.
Endvidere vil overtrædelse af et påbud om  

 opløsning af en fusion efter § 12 g kunne sanktioneres med  

 bøde.
Overholdes Konkurrencerådets påbud ikke, vil  

 formålet med fusionskontrol ikke kunne nås.
Dette betragtes  

 derfor som en meget grov overtrædelse af loven.
Stk. 1, nr. 7 Bestemmelsen er en videreførelse af § 23,  

 stk. 1, nr. 4, i den gældende lov.
Med henblik på at sikre opfyldelsen af de  

 påbud, som Konkurrencerådet efter loven kan udstede, kan der  

 straffes for manglende overholdelse af et påbud.
Det drejer sig om  

 påbud om at bringe en overtrædelse af forbudet mod  

 konkurrencebegrænsende aftaler til ophør, jf. lovens § 6,  

 stk. 1, jf. stk. 4, påbud om at ophøre med at misbruge  

 en dominerende stilling, jf. lovens § 11, stk. 1, jf. stk. 4,  

 samt påbud om at bringe konkurrenceforvridende støtte til  

 ophør, jf. ændringsforslag nr. 8 (§ 11 a, stk. 1).
Stk. 1, nr. 8 Bestemmelsen er en videreførelse af § 23,  

 stk. 1, nr. 6, i den gældende lov, hvorefter der kan straffes for  

 ikke at efterkomme Konkurrencerådets krav om oplysninger efter  

 § 17.
Stk. 1, nr. 9 Med den gældende bestemmelse i lovens § 23,  

 stk. 1, nr. 5, kan der straffes for afgivelse af urigtige oplysninger  

 m.v. til Konkurrencerådet eller Konkurrenceankenævnet.  

 Ændringsforslaget præciserer, at det også er forbundet med  

 bødestraf at afgive urigtige eller vildledende oplysninger til  

 Konkurrencestyrelsen eller fortie forhold af betydning for den  

 pågældende sag.
Stk. 1, nr. 10 Tildelingen af beføjelser til  

 Konkurrencerådet til at anvende artikel 81, stk. 1, og artikel 82  

 i EF-traktaten, jf. lovforslagets nr. 25 (§ 23 a), medfører et  

 behov for at fastsætte sanktioner for overtrædelse heraf.  

 Medlemsstaterne er forpligtet til at retsforfølge og sanktionere  

 overtrædelser af EF-reguleringen efter samme regler, som gælder  

 for overtrædelser af national ret af samme art og grovhed, og  

 sanktionen skal være effektiv, afskrækkende og proportional.
Til nr. 18 Der er i stk. 1 tale om en konsekvensændring som  

 følge af ændringsforslag nr. 13.
 Bestemmelsen i stk. 2 er en overgangsbestemmelse, der er  

 rettet mod konkurrenceforvridende støtte, jf. ændringsforslag  

 nr. 8, (§ 11 a) som dels er ydet før lovens ikrafttræden, dels  

 er ydet i løbet af de tre første måneder efter, at loven  

 er trådt i kraft.
 En beslutning truffet før lovens ikrafttræden  

 om at yde konkurrenceforvridende støtte vil, uanset om støtten  

 udbetales efter lovens ikrafttræden eller ej, ikke kunne være  

 genstand for et påbud om ophør eller tilbagebetaling.
 En beslutning truffet efter lovens ikrafttræden om  

 at yde støtte en gang ud i fremtiden vil ligeledes ikke kunne  

 være genstand for et påbud om ophør eller tilbagebetaling,  

 forudsat at støtten inden den 1. januar 2001 er anmeldt til  

 Konkurrencerådet med henblik på en ikkeindgrebserklæring  

 efter § 11 a, stk. 6.
Frode Sørensen (S) nfmd.  

  Ole Vagn Christensen (S)  Claus Larsen-Jensen (S)  

  René Skau Björnsson (S)  

  Bjarne Laustsen (S) Ole Sohn (SF)  

  Sonja Albrink (CD)  Morten Helveg Petersen (RV)  

  Frank Aaen (EL)  Svend Erik Hovmand (V)  

  Pia Larsen (V)  Kim Andersen (V)  

  Peter Brixtofte (V)  fmd.  Pernille Sams (KF)  

  Kirsten Jacobsen (FRI)  Egil Møller (DF)  

  Ole M.
Nielsen (KRF) Bilag 1 Nogle af udvalgets spørgsmål til  

 erhvervsministeren og dennes svar herpå Spørgsmål 8, 15, 23, 24, 32-41, 45, 47, 50,  

 51, 53, 54, 56-60 og 64 er optrykt efter ønske fra Det Konservative  

 Folkeparti.
Spørgsmål 67 og 68 er optrykt efter ønske fra  

 Venstre og Det Konservative Folkeparti.
 Spørgsmål 8:
Hvordan sikres sammenhæng mellem fusionskontrollen  

 og reglerne om godkendelser i den finansielle lovgivning? Svar:
Bank- og sparekasseloven indeholder regler om godkendelse  

 af fusioner af pengeinstitutter.
Lignende regler gælder for fusioner  

 mellem realkreditinstitutter og mellem forsikringsselskaber.
Fusioner mellem  

 pengeinstitutter eller realkreditinstitutter  skal godkendes af  

 økonomiministeren, hvorimod fusioner mellem forsikringsselskaber skal  

 godkendes af Finanstilsynet.
Det primære formål med  

 fusionsreglerne i den finansielle sektor er imidlertid ikke at sikre  

 opretholdelse af konkurrence, men at føre tilsyn med virksomhedernes  

 solvens.
En fusion i den finansielle sektor vil således i  

 visse tilfælde skulle godkendes af to myndigheder.
Der vil derfor  

 skulle finde et samarbejde sted mellem de berørte myndigheder og  

 Konkurrencerådet.
 Spørgsmål 15:
 Ministeren bedes redegøre for de svenske og finske  

 erfaringer med fusionskontrol, herunder for, om de konkurrencemæssige  

 resultater af fusionskontrollen har stået mål med de  

 administrative byrder, som fusionskontrollen har påført  

 virksomhederne og myndighederne.
 Svar:
De gældende svenske regler om fusionskontrol stammer  

 fra 1993. Reglerne er løbende blevet revideret.
Ved den seneste  

 svenske lovændring, som trådte i kraft 1. april 2000, overvejede  

 man behovet for fusionskontrol.
I den forbindelse blev det  i lovforslaget  

 bl.a. anført, at fusionskontrolregler har en betydelig positiv effekt,  

 fordi de gør det muligt at forhindre konkurrenceskadelige fusioner.  

 Det konkluderes, at regler om kontrol med fusioner derfor fortsat skal  

 indgå i konkurrenceloven.
Det kan videre oplyses, at de svenske myndigheder i 1999  

 traf 164 beslutninger i anmeldte fusionssager.
Ingen fusioner blev forbudt,  

 men i ca. 10 sager var godkendelsen kombineret med, at virksomhederne afgav  

 tilsagn om konkurrencefremmende foranstaltninger.
I Finland trådte regler om fusionskontrol i kraft  

 den 1. oktober 1998. I 1999 blev der i Finland truffet 81 afgørelser i  

 fusionssager.
Ingen fusioner blev forbudt, men i 5 sager var godkendelsen  

 kombineret med, at virksomhederne gav tilsagn om konkurrencefremmende  

 foranstaltninger.
Herudover er det endnu for tidligt at sige noget om de  

 finske erfaringer med fusionskontrol.
 Spørgsmål 23:
Lovbemærkningerne lægger op til, at  

 bøder i konkurrencesager her i landet fremover skal kunne  

 udmåles i henhold til Europa-Kommissionens retningslinjer for metoder  

 til fastsættelse af bøder.
Ministeren bedes redegøre for,  

 om dette betyder, at vi fremover vil kunne se bøder på op til 10  

 pct. af virksomhedernes omsætning.
Finder ministeren det i  

 øvrigt i overensstemmelse med princippet om retssikkerhed, at  

 retningslinjer for udmåling af bøder fastsættes i  

 bemærkningerne og ikke i selve lovteksten.
 Svar:
Der henvises til mit ændringsforslag vedr.
L 242  

 oversendt til Erhvervsudvalget den 17. maj 2000.
Det følger af ændringsforslaget, at »generelt bør bødeniveauet ved  

 overtrædelse af konkurrenceloven følge danske retstraditioner  

 for overtrædelse af erhvervslovgivningen i øvrigt.
Det må  

 dog herved understreges, at der ikke findes ét bødeniveau for  

 overtrædelse af dansk erhvervslovgivning, men at bødeniveauet  

 varierer fra lov til lov, og at bøden i den konkrete sag  

 afhænger af en række forhold, herunder at overtrædelsens  

 grovhed, varighed og af, om virksomheden tidligere har overtrådt de  

 pågældende regler«.
Det er domstolene, der afgør, hvilken bøde  

 der skal pålægges for overtrædelsen i det enkelte  

 tilfælde.
Det er tillige ved domstolene, at en egentlig  

 bødepraksis for overtrædelse af konkurrencelovgivningen vil  

 blive fastlagt.
 Spørgsmål 24:
Det følger af ministerens lovforslag, at en  

 tredjepart - f.eks. en konkurrent   vil have adgang til at påklage  

 Konkurrencerådets godkendelse af en fusion til  

 Konkurrenceankenævnet.
Hvordan vil ministeren sikre, at sådanne  

 tredjeparter ikke trænerer fusionssager? Svar:
Der henvises til mit ændringsforslag vedr.
L 242  

 oversendt til Erhvervsudvalget den 17. maj 2000.
Det følger af mit ændringsforslag, at  

 tredjeparter, herunder konkurrenter, ikke kan påklage  

 Konkurrencerådets godkendelse af en fusion til  

 Konkurrenceankenævnet.
Som følge heraf kan tredjeparter ikke  

 trænere en fusionssag ved at indbringe Konkurrencerådets  

 afgørelser for Konkurrenceankenævnet.
 Spørgsmål 32:
 Ministeren bedes oplyse, hvilke konsekvenser det har for  

 en myndighed, hvis den ikke som foreslået i lovforslaget træffer  

 afgørelse senest 8 uger efter modtagelsen af Konkurrencerådets  

 henvendelse om, hvorvidt en konkurrencebegrænsning er omfattet af  

 lovens § 2, stk. 2.
 Svar:
 Der er i lovforslaget ikke knyttet bestemmelser om straf,  

 tvangsmidler  el.lign. til en myndigheds manglende overholdelse af pligten  

 til at træffe afgørelse i § 2, stk. 2-spørgsmål  

 inden for 8 uger.
 Det er ikke fundet nødvendigt med strafansvar for  

 overtrædelse af bestemmelsen, idet en overtrædelse vil kunne have  

 offentligretlige følger, herunder eventuel påtale fra  

 ombudsmanden.
 Spørgsmål 33:
Ministeren bedes oplyse, hvilke eksempler der er på,  

 at en myndighed ikke har fundet, at en konkurrencebegrænsning er en  

 direkte eller nødvendig følge af en regulering.
Ministeren  

 bedes endvidere oplyse, hvor stor en andel disse eksempler udgør i  

 forhold til det samlede antal henvendelser.
 Svar:
 I sager der vedrører offentlige  

 konkurrencebegrænsninger, vil det ofte være nødvendigt for  

 konkurrencemyndigheden at forespørge den regulerende myndighed, om  

 konkurrencebegrænsningen er en direkte eller nødvendig  

 følge af offentlig regulering.
Konkurrencestyrelsen har oplyst, at der er en række  

 eksempler på, at myndigheden ved forespørgslen ikke har fundet,  

 at en konkurrencebegrænsning er en direkte eller nødvendig  

 følge af en regulering.
Disse eksempler udgør omkring en  

 tredjedel af det samlede antal henvendelser vedrørende offentlig  

 regulering siden lovens ikrafttræden, og er nævnt herunder.
Herning Kommune i en sag om cafépriser Justitsministeriet i en sag om  

 retshjælpsforsikringen Sundhedsministeriet i en sag om amternes aftaler med Falck  

 om patientbefordring Færdselsstyrelsen i en sag om bindende  

 maksimaltakster for taxikørsel Miljøministeriet i en sag om vedtægter for  

 affaldsselskabet Reno Nord Boligministeriet i en sag om standardaftalerne om  

 skorstensfejning Skatteministeriet i en klage over Dansk Tipstjeneste Spørgsmål 34:
Er ministeren enig med sin forgænger i, at et marked  

 afgrænset til høje, justerbare barnestole er et eksempel  

 på en meget snæver markedsafgrænsning, hvor hensynet til  

 den potentielle konkurrence og den forventede udvikling i substituerbarheden  

 vil kunne føre til en bredere afgrænsning (end før den  

 nugældende konkurrencelovs ikrafttræden)? Spørgsmål 35:
Dersom svaret på foregående  

 spørgsmål er bekræftende, bedes ministeren redegøre  

 for, hvorledes dette har udmøntet sig i den hidtidige  

 markedsafgrænsning.
Der kan i den forbindelse henvises til den  

 tidligere erhvervsministers svar til Folketinget ved konkurrencelovens  

 tilblivelse om, at den nugældende praksis er et problem og ikke  

 bør videreføres (f.eks. sådan, at en fabrikants reoler  

 eller fjernsyn kan anses for et marked i sig selv, uanset at andre reoler  

 m.v. må anses for alternativer)? Svar:
Der henvises til mit ændringsforslag vedr.
L 242  

 oversendt til Erhvervsudvalget den 17. maj 2000.
Ændringsforslaget indeholder et forslag til en  

 lovbestemmelse om markedsafgrænsning.
Efter bestemmelsen skal  

 afgrænsningen af det relevante marked ske på grundlag af  

 undersøgelser af efterspørgsels- og udbudssubstitution og den  

 potentielle konkurrence.
Den potentielle konkurrence skal undersøges,  

 når de involverede virksomheders stilling på det relevante marked  

 er blevet dokumenteret, og denne stilling giver anledning til tvivl om,  

 hvorvidt loven er overtrådt.
 Det fremgår bl.a. af bemærkningerne til  

 ændringsforslaget, at principperne om udbudssubstitution og potentiel  

 konkurrence vil indebære, at et produkt, der alene adskiller sig fra  

 andre produkter med samme funktionalitet ved eksklusivt design eller prestige  

 tilknyttet produktet, ikke vil udgøre et særskilt produktmarked.  

 Årsagen hertil er, at sådanne konkurrencefordele må  

 betragtes som mulige for konkurrerende virksomheder at overvinde gennem deres  

 egen designudvikling, markedsføring m.v.
 Spørgsmål 36:
 Ministeren bedes belyse de negative virkninger, som  

 fusionskontrol kan have for danske virksomheders mulighed for at få en  

 størrelse, der sikrer international konkurrencedygtighed.
 Svar:
Formålet med fusionskontrol er ikke at forhindre  

 fusioner og dermed virksomhedernes mulighed for at få en  

 størrelse, der sikrer international konkurrenceevne.
Formålet er  

 derimod at sikre, at fusionerne ikke gennemføres på en  

 sådan måde, at de udelukker effektiv konkurrence til skade for de  

 øvrige aktører på markedet, herunder konkurrenter og  

 forbrugerne.
Fusionskontrol åbner mulighed for   hvis myndigheden  

 finder, at fusionen har skadelige virkninger for konkurrencen - at  

 virksomhederne kan tilbyde at fjerne de skadelige virkninger og derved  

 få fusionen godkendt.
Der henvises i øvrigt til besvarelsen af  

 spørgsmål 15 (L 242 - bilag 9) vedrørende de svenske  

 erfaringer med fusionskontrol.
Det fremgår heraf, at der i Sverige i  

 1999 blev truffet 164 beslutninger i anmeldte fusionssager.
Ingen af disse  

 beslutninger omfattede forbud mod en fusion.
Alene i ganske få  

 tilfælde var det nødvendigt, at virksomhederne afgav tilsagn om  

 konkurrencefremmende foranstaltninger i tilknytning til de svenske  

 myndigheders godkendelse af fusionerne.
 Spørgsmål 37:
 Ministeren bedes oplyse, hvorledes  

 omsætningsgrænser med hensyn til fusionskontrol skal  

 fastsættes, for så vidt angår den finansielle sektor.
 Svar:
 Disse omsætningsregler vil blive fastlagt efter  

 samme kriterier, som er anvendt i de særlige bestemmelser om beregning  

 af omsætning i finansielle virksomheder i bekendtgørelse nr.  

 1030 af 17. december 1997 om beregning af omsætning m.v. i  

 konkurrencelovens § 7, stk. 1. Reglerne for finansielle virksomheder i denne  

 bekendtgørelse ligger på linje med Kommissionens regler for  

 beregning af omsætning i finansielle virksomheder ved fusioner.
 Spørgsmål 38:
 Ministeren bedes redegøre for, hvorledes  

 lovforslaget forholder sig til de eksisterende regler om fusionskontrol i den  

 finansielle lovgivning, hvor der efter det oplyste også tages  

 konkurrencehensyn.
 Svar:
 Der henvises til min besvarelse af spørgsmål  

 8 (L 242 - bilag 8).
 Spørgsmål 39:
 Ministeren bedes oplyse, om det i det lange løb er  

 sikkert, at det altid er en fordel for forbrugerne, at danske virksomheder  

 på grund af national fusionskontrol bukker under for udenlandske  

 konkurrenter, der har bedre muligheder for at vokse sig store i deres  

 hjemland.
 Svar:
 Der henvises til min besvarelse af spørgsmål  

 36 (L 242 - bilag 13).
 Spørgsmål 40:
 Ministeren bedes give nogle konkrete eksempler på,  

 hvornår undtagelsesbestemmelsen i § 12 a, stk. 4, nr. 1, kan komme i  

 anvendelse, herunder i forhold til såvel livs- som  

 skadeforsikringsselskabers og pengeinstitutters køb og salg af  

 værdipapirer.
 Svar:
 Lovforslagets nr. 12 indeholder i § 12 a, stk. 4, nr. 1,  

 en undtagelse til hovedreglen om, at erhvervelse af kontrol over en  

 virksomhed udgør en fusion.
Ifølge § 12 a, stk. 4, nr. 1, holdes  

 kreditinstitutters, andre finansielle virksomheders og forsikringsselskabers  

 midlertidige erhvervelse af andele i en virksomhed således uden for  

 definitionen af en fusion og dermed uden for den konkurrenceretlige kontrol  

 med fusioner.
Det forudsættes, at erhvervelsen alene er sket med  

 henblik på videresalg, og at den stemmeret, der er knyttet til  

 andelene, ikke udøves for at fastlægge virksomhedens  

 konkurrencemæssige adfærd eller alene udøves med det  

 formål at forberede hel eller delvis afhændelse af andelene, og  

 at afhændelsen sker senest et år efter erhvervelsen.
 Begrundelsen for undtagelsen er, at sådanne  

 erhvervelser af andele generelt kan siges hverken at have som formål  

 eller som følge at udøve kontrol over den erhvervede  

 virksomhed.
 Ordlyden af § 12 a, stk. 4, nr. 1, svarer  

 indholdsmæssigt til artikel 3, stk. 5, litra a, i Rådets  

 forordning (EØF) nr. 4064/89 af 21 december 1989 om kontrol med  

 fusioner og virksomhedsovertagelser, som ændret ved Rådets  

 forordning (EF) nr. 1310/97 af 30. juni 1997 (fusionskontrolforordningen), og  

 skal fortolkes i overensstemmelse hermed.
§ 12 a, stk. 4, nr. 1, skal som en undtagelse til  

 hovedreglen fortolkes indskrænkende.
Eksempelvis vil redningsaktioner,  

 hvor f.eks. et kreditinstitut får konverteret fordringer mod en  

 virksomhed til andele i virksomheden, typisk ikke være omfattet af  

 undtagelsen   selv om sigtet i sidste ende er et salg af andelene.  

 Årsagen hertil er, at processen forud for et sådant salg normalt  

 vil indebære, at der i mere end et år udøves en kontrol  

 over den erhvervede virksomheds konkurrencemæssige adfærd.
Jeg  

 kan her henvise til lovforslagets bemærkninger til § 12 a, stk. 4, og  

 Europa-Kommissionens beslutning i sag nr.
IV/M116   Kelt/American Express.  

 Sådanne redningsaktioner vil med andre ord typisk kunne udgøre  

 fusioner i lovforslagets forstand.
 Modsat vil eksempelvis kreditinstitutters, andre  

 finansielle virksomheders og forsikringsselskabers midlertidige erhvervelse  

 af andele i en virksomhed som led i en porteføljepleje, når  

 erhvervelsen alene er sket med henblik på videresalg, og når den  

 stemmeret, der er knyttet til andelene ikke udøves med henblik  

 på at fastlægge virksomhedens konkurrencemæssige  

 adfærd, være omfattet af undtagelsen, såfremt andelene  

 afhændes senest et år efter erhvervelsen.
 Der tages med § 12 a, stk. 4, nr. 1, på ingen  

 måde stilling til den regulering, som de af undtagelsen omfattede  

 erhvervelser af andele er underlagt i medfør af anden lovgivning,  

 herunder eksempelvis §§ 1 og 1a i lov om banker og sparekasser og §§ 6 og 6 a  

 i  lov om forsikringsvirksomhed.
 Spørgsmål 41:
Ministeren bedes redegøre for, hvorfor det med  

 hensyn til fusionskontrol er rimeligt at gøre forskel på konkurs  

 situationen og de situationer, hvor man ved en redningsaktion netop  

 undgår konkurs.
Der kan i den forbindelse henvises til bank- og  

 sparekasselovens § 1a, stk. 1.
 Svar:
 Som anført i bemærkningerne til lovforslagets  

 § 12 a tager fusionskontrollen sigte på at kontrollere og eventuelt  

 forbyde transaktioner, hvorved der sker en varig ændring af  

 konkurrencestrukturen i Danmark.
En varig ændring af konkurrencestrukturen i Danmark  

 foreligger som hovedregel, når en eller flere personer, som allerede  

 kontrollerer mindst én virksomhed - eller flere virksomheder -  

 erhverver kontrollen over det hele eller dele af en eller flere andre  

 virksomheder.
Ifølge lovforslagets § 12 a, stk. 1, nr. 2, udgør  

 en sådan erhvervelse af kontrol over en virksomhed derfor som  

 hovedregel en fusion.
 Lovforslagets § 12 a, stk. 4, indeholder dog tre  

 undtagelser til, at erhvervelse af kontrol over en virksomhed udgør en  

 fusion.
 En af disse undtagelser (i § 12 a, stk. 4, nr. 2) er, at  

 en fusion ikke foreligger, når kontrollen erhverves af en person, der  

 efter lovgivningen om konkurs m.v. kan råde over virksomheden.
 Baggrunden for undtagelsen er, at en konkurs definitorisk  

 har til formål at udlodde virksomhedens aktiver til kreditorerne i  

 forbindelse med en slutning af boet, eller med andre ord virksomhedens  

 endelige ophør.
Kurators »erhvervelse« af kontrollen finder således sted med det ene  

 formål endeligt at afvikle selskabet.
En sådan »erhvervelse « kan ikke  

 naturligt siges at indebære en varig ændring af  

 konkurrencestrukturen i Danmark.
Hertil kommer, at det   da  

 konkurssituationen typisk ikke giver noget valg - ikke ville give mening via  

 fusionskontrol at kontrollere og eventuelt forbyde en kurators »erhvervelse« af  

 kontrollen.
En redningsaktion har   i modsætning til en konkurs  

 m.v.   ikke virksomhedens endelige ophør som sit formål.  

 Redningsaktionen går derimod typisk ud på, at en eller flere  

 virksomheder erhverver kontrollen over den kriseramte virksomhed for  

  eventuelt med et efterfølgende salg for øje   at foretage en  

 økonomisk reorganisering af virksomheden.
Virksomhederne bag  

 redningsaktionen har i den forbindelse kontrol over virksomhedens  

 konkurrencemæssige adfærd.
 En redningsaktion indebærer således typisk, at  

 en eller flere virksomheder erhverver kontrol over en anden virksomhed med en  

 varig ændring af konkurrencestrukturen til følge.  

 Redningsaktionen vil derfor - i modsætning til en kurators m.v. »erhvervelse« af virksomheden  

 - som udgangspunkt udgøre en fusion i lovforslagets forstand.
Endelig bemærkes, at jeg er bekendt med, at  

 pengeinstitutter ifølge § 1 a, stk. 1, i lov om banker og sparekasser  

 - som en undtagelse til hovedreglen om, at pengeinstitutter alene må  

 drive pengeinstitutvirksomhed - midlertidigt må drive anden virksomhed  

 til afvikling af forud indgåede engagementer eller med henblik på  

 medvirken ved omstrukturering af virksomheder.
Jeg kan imidlertid ikke se,  

 på hvilken måde § 1 a, stk. 1, kan   eller bør - have  

 betydning for, hvornår et pengeinstituts erhvervelse af kontrollen over  

 en anden virksomhed udgør en fusion i lovforslagets forstand.
 Spørgsmål 45:
 Med hensyn til Konkurrencerådet bedes ministeren  

 oplyse, hvornår der er sket ændringer i forhold til den  

 betænkning, der ligger bag den nuværende konkurrencelov, hvoraf  

 ses at man f.eks. i Frankrig har erhvervsrepræsentanter i den franske  

 pendant til Konkurrencerådet.
 Svar:
Den franske konkurrencelov er senest ændret den 1.  

 juli 1996, herunder kapitel 2 om sammensætningen af »Conseil de la Concurrence«.  

 Det franske Konkurrenceråd består af 17 medlemmer.
Alle medlemmer  

 udnævnes af økonomi- og finansministeren for en seksårig  

 periode.
 Rådets medlemmer kan inddeles i tre kategorier:
 otte medlemmer, der repræsenterer eller har  

 repræsenteret de respektive nationale domstolsorganer, fire medlemmer  

 med økonomisk eller konkurrencemæssig sagkundskab og fem  

 personer, der udøver eller har udøvet aktiviteter inden for  

 sektorer som produktion, landbrug, tjenesteydelser eller liberale  

 erhverv.
 Jeg vedlægger i øvrigt min pressemeddelelse  

 af 30. marts 2000. Heraf fremgår sammensætningen af  

 Konkurrencerådet i de medlemslande, der ultimo oktober 1999 havde et  

 Konkurrenceråd.
Pressemeddelelser 30.marts 2000 Forslag til ny konkurrencelov fremsat i dag Erhvervsminister Pia Gjellerup har i dag fremsat forslag  

 til en ny konkurrencelov, der vil tilnærme konkurrencelovgivningen i  

 Danmark til lovgivningen i de øvrige EU-lande og EU.
Blandt andet lægger lovforslaget op til at  

 indføre fusionskontrol i Danmark.
Danmark er det eneste af de 15 lande  

 i EU, der ikke har regler for, hvordan virksomhedsfusioner skal behandles af  

 de nationale konkurrencemyndigheder.
 Samtidig med konkurrencelovsforslaget fremsættes et  

 forslag til revideret klagenævnslov, der vil gøre det nemmere  

 for virksomheder at få erstatning i forbindelse med tab ved udbud.
» Lovforslagene vil i dag kunne hentes på adressen  

 www.folketinget.dk.
 Kontaktpersoner:
 Pressesekretær Anders Heide Mortensen,  

 Erhvervsministeriet, tlf. 33 92 31 48 og konsulent Finn Porsborg,  

 Konkurrencestyrelsen, tlf. 33 17 70 34.
 Vedlagt:
 Faktablade om konkurrencelovgivningen i det øvrige  

 EU.
Hovedelementerne i forslaget til en ny  

 konkurrencelo Nedenstående skema angiver i oversigtsform de fire  

 hovedelementer i forslaget til en ny konkurrencelov.
FRA TIL 1. Ingen fusionskontrol i Danmark Fusionskontrol i Danmark med følgende  

 omsætningsgrænser:
De deltagende virksomheder har samlet en årsomsætning i DK  

 på min. 3 mia. kr. og min. to virksomheder har hver en  

 årsomsætning i DK på min. 200 mio. kr., eller en af de deltagende virksomheder har en årlig omsætning i  

 Danmark på min. 3 mia. kr. og en af de øvrige virksomheder har  

 en årlig omsætning på verdensplan på min. 2 mia.  

 kr.
 For omsætningsgrænser i de øvrige EU-lande se tabel  

 1.
2. Bøder ved 2. gangs misbrug af dominerende stilling Bøder ved 1. gangs misbrug af dominerende stilling.
 For bødeniveauer i de øvrige EU-lande se tabel 2.
 3. Ingen direkte anvendelse af artikel 81 og 82 (anvendelse af national  

 konkurrencelovgivning i overvejende nationale sager).
 Mulighed for direkte anvendelse af artikel 81 og 82. Denne mulighed findes  

 allerede i Belgien, Frankrig, Tyskland, Grækenland, Italien,  

 Nederlandene, Portugal, Spanien og Storbritannien.
4. Konkurrenceråd hvor erhvervs- organisationer er  

 repræsenteret og har stemmeret Konkurrenceråd hvor erhvervsorganisationerne IKKE har stemmeret.
 For konkurrenceråd i øvrige EU-lande, hvor  

 erhvervsorganisationerne ikke er repræsenteret se tabel 3.
Tabel 1: omsætningsgrænser ved fusionskontrol  

 i de øvrige EU-lande Land Markedsandel % Omsætningsgrænser Belgien Min. 25% af markedet, og Virksomhedernes samlede omsætning skal overstige 3 mia.
BEF (ca. 553  

 mio. kr.) (ca. 74 mio.
EURO) Storbritannien 25% af marked, og Virksomhedernes samlede aktivmasse skal overstige 70 mio.
GBP (ca. 823  

 mio. kr.) (ca. 111 mio.
EURO) Finland Virksomhedernes samlede omsætning skal overstige 2 mia.
FIM (ca. 2,5  

 mia. kr.) (ca. 336 mio.
EURO), og - mindst 2 af virksomhederne har samlet en omsætning på 150  

 mio.
FIM (ca. 188 mio. kr.) (ca. 25 mio.
EURO) Frankrig Mindst 25% af markedet, eller Virksomhedernes samlede omsætning i Frankrig skal overstige 7 mia.  

 FRF (ca. 7,9 mia. kr.) (ca. 1 mia.
EURO), samt mindst to af de deltagende virksomheder har en omsætning i Frankrig  

 på 2 mia.
FRF (ca. 2,3 mia. kr.) (ca. 305 mio.
EURO) Grækenland Mindst 25 % af markedet, eller Virksomhedernes samlede omsætning overstiger 50 mio.
EURO (ca. 372  

 mio. kr.), og mindst 2 af de deltagende virksomheder har en omsætning  

 på mere end 5 mio.
EURO i Grækenland (ca. 37 mio. kr.) Nederlandene Virksomhedernes samlede omsætning overstiger 250 mio.
NLG (ca. 843  

 mio. kr.) (ca. 113 mio.
EURO), og mindst 2 af virksomhedernes omsætning i Holland overstiger 30 mio.  

 NLG (ca. 101 mio. kr.) (ca. 14 mio.
EURO) Irland Mindst to af de deltagende virksomheder har: en aktivmasse på 10  

 mio.
IEP (ca. 94,4 mio. kr.) (ca. 25 mio.
EURO), eller en omsætning  

 på mindst 20 mio.
IEP (ca. 189 mio. kr.) (ca. 25 mio.
EURO).
Italien Virksomhedernes omsætning på det italienske marked overstiger  

 689 mia.
ITL (ca. 2,6 mia. kr.) (ca. 356 mio.
EURO), eller den overtagne virksomheds omsætning i Italien overstiger 69 mia.
ITL  

 (ca. 265 mio. kr.) (ca. 36 mio.
EURO) Luxembourg Ingen omsætningsgrænser   afgørelse træffes af  

 finansministeren Portugal 30% af marked, eller De deltagende virksomheder har en omsætning i Portugal på 30  

 mia.
PTE (ca. 1,1 mia. kr.) (ca. 150 mio.
EURO) Spanien Min. 25% af markedet eller Virksomhederne omsætter samlet for mindst 20 mia.
ESP (ca. 894 mio.  

 kr.) (120 mio.
EURO) Sverige Virksomhedernes samlede omsætning skal mindst udgøre 4 mia.  

 SEK (ca. 3,5 mia. kr.) (ca. 466 mio.
EURO), og den overtagne virksomheds omsætning skal overstige 100 mio.
SEK (ca.  

 86 mio. kr.) (ca. 12 mio.
EURO) Tyskland Virksomhedernes samlede omsætning skal overstige 1 mia.
DM (ca. 3,8  

 mia. kr.) (ca. 511 mio.
EURO), og mindst 1 af deltagende virksomheder har en omsætning i Tyskland  

 på mindst 50 mio.
DM (ca. 190 mio. kr.) (ca. 26 mio.
EURO) Østrig Virksomhedernes samlede omsætning skal overstige 3,5 mia.
ATS (ca.  

 1,9 mia. kr.) (ca. 254 mio.
EURO), og mindst to af virksomhedernes omsætning skal overstige 5 mio.
ATS  

 (ca. 2,7 mio. kr.) (ca. 363.000 EURO) Tabel 2: Bødeniveauer i de øvrige  

 EU-lande.
 Land:
Maksimal bøde i procent/absolut tal Belgien 10% af omsætningen Tyskland 1 mio.
DM svarende til ca. 3,8 mio. kr. samt op til tre gange den  

 opnåede gevinst Grækenland 15% af bruttoindtægten Spanien 10% af salgsvolumen/omsætningen Frankrig 5% af den totale omsætning med fradrag for skatter betalt i  

 Frankrig Italien 10% af omsætningen Irland Ved mindre overtrædelser er der et maksimum på 1.500 IR£  

 svarende til ca. 14.200 kr.
Ved grove overtrædelser er der et maksimum  

 på 10% af omsætningen eller 3 mio.
IR£ svarende ca. 28,32 mio.  

 kr.
Luxembourg 1 mio.
LUX svarende til ca. 184.000 kr.
Nederlandene 1 mio.
NLG svarende til ca. 3,4 mio. kr. eller 10% af parternes samlede  

 omsætning Østrig Ved normale overtrædelser op til 1 mio.
Schilling svarende til ca.  

 540.000 kr.
Ved særligt grove overtrædelser op til 10 mio.  

 Schilling svarende til ca. 5,4 mio. kr.
Portugal 200000000 escudos svarende til ca. 7,4 mio. kr.
Finland 4 millioner FIM svarende til ca. 5 mio. kr. eller 10% af  

 omsætningen Sverige 10% af omsætningen Det Forenede Kongerige 10% af omsætningen i Det Forenede Kongerige Tabel 3: Konkurrenceråd i de øvrige EU-lande,  

 hvor erhvervsorganisationerne IKKE er repræsenteret Land Konkurrenceråd eller lign.
Belgien Konkurrenceråd; kollegialt, administrativt organ.
Består af 12  

 medlemmer, som alle er udnævnt ved kongelig anordning for 6 år ad  

 gangen. 6 af disse udgøres af formanden, næstformanden og 4  

 "dommere" De øvrige 6 har alle konkurrenceretlige fagkundskaber.
Tyskland Intet råd.
Embedsmænd.
Spanien Konkurrencedomstol, som i princippet er et administrativt kollegialt  

 organ.
 Organet er fuldt uafhængigt af ministeren og regeringen.
 Består af en formand og 8 medlemmer, som alle er udpeget af  

 regeringen på forslag af økonomi- og finansministeren,  

 advokater, økonomer og andre professionelle med mere end 15-års  

 erfaring.
 Udpeges for 6 år ad gangen.
Frankrig Konkurrenceråd; kollegialt, administrativt organ.
Består af 1 formand og 16 medlemmer, hvoraf de 8 repræsenterer  

 forskellige nationale domstolsorganer.
Herudover skal 4 af medlemmerne have  

 økonomisk eller konkurrencemæssig fagkundskab.
Udvælgelsen  

 af disse fire sker ved, at de 8 repræsentanter for de respektive  

 domstole laver en liste med 8 navne, hvorfra de 4 medlemmer vælges fra.  

 De resterende 5 medlemmer vælges ud fra deres sagskundskab, herunder  

 tidligere erfaring i erhvervslivet, dvs. de repræsenterer ikke aktuelle  

 erhvervsinteresser.
Disse 5 medlemmer skal ifølge reglerne deltage ved  

 behandlingen af nogle af sagerne   men ikke ved alle sager.
De indstilles af  

 ministeren for finans, økonomi og industri, men udnævnes  

 officielt af statsministeren.
Italien Konkurrenceråd; kollegialt, administrativt organ.
Autonomt og  

 uafhængigt.
 Består af en formand og 4 medlemmer "proposed and appointed jointly  

 by the Presidents of the Italian Chamber of Deputies and Senate". De 4  

 medlemmer udvælges blandt dommere og professorer, mens formanden skal  

 være kendt for sin uafhængighed "and who has held high office  

 with broadly-based institutional responsibilities".
Vælges alle for 7 år ad gangen.
Hertil knyttet et sekretariat  

 på 150 mand.
Irland Intet konkurrenceråd.
Embedsmænd.
Nederlandene Intet råd.
Østrig Intet råd.
Portugal Konkurrenceråd; kollegialt, administrativt organ.
Består af en formand og 4 eller 6 medlemmer.
Alle er udpeget af  

 statsministeren.
Der er ikke i loven indeholdt krav om, at medlemmerne skal  

 være uafhængige af erhvervsinteresser, dog skal formanden  

 være dommer eller tjenestemand med juridisk eksamen.
Samtlige medlemmer  

 udnævnes for en periode på 6 år.
Finland Konkurrenceråd: kollegialt administrativt organ, som består af  

 sagkyndige og uafhængige medlemmer.
Består af en formand og 8  

 medlemmer.
Medlemmerne udnævnes af den finske præsident for 4  

 år af gangen.
Sverige Intet Råd.
Embedsmænd.
Det Forenede Kongerige Intet råd.
 Spørgsmål 47:
 Ministeren bedes oplyse, i hvilket omfang sager i  

 Konkurrencerådet f.eks. får ændret indstilling eller  

 henvises til fornyet behandling på baggrund af rådets  

 drøftelser.
 Svar:
Konkurrencestyrelsen fører ikke en sådan  

 statistik, men har oplyst, at når Konkurrencerådet ændrer  

 den indstilling, som det får forelagt, har disse ændringer ofte  

 karakter af præciseringer.
Men »tilsidesættelser« af  

 dele af sekretariatets indstilling forekommer også.
Kun i et  

 fåtal af sager har rådet hjemvist en sag til sekretariatets  

 fornyede behandling.
 Spørgsmål 50:
Ministeren bedes nærmere oplyse, hvilken  

 ekspertvurdering der er tale om, når det anføres, at  

 lovforslagets erhvervsmæssige byrder udgør ca. 2.800 timer om  

 året.
Det bemærkes i den forbindelse, at der i lovforslaget  

 også tales om en samfundsmæssig byrde på 2.800 timer om  

 året? Spørgsmål 51:
Ministeren bedes oplyse, om de i lovforslaget nævnte  

 2.800 timer også dækker de få større virksomheders  

 administrative byrder i forhold til fusionskontrol, og om de 2.800 timer  

 desuden inkluderer virksomhedernes administrative byrder i relation til  

 vurderinger vedrørende dominerende  

 stilling/markedsafgrænsning? Svar:
Alle relevante lovforslag skal indeholde en  

 opgørelse af, hvor meget administrativt mer-/mindrearbejde loven og de  

 efterfølgende regler giver virksomhederne.
Til brug for vurdering af  

 de administrative konsekvenser ved indførelsen af fusionskontrol har  

 Konkurrencestyrelsen udarbejdet en ekspertvurdering.
Ekspertvurderingen indeholder udelukkende en vurdering af  

 det administrative merarbejde for virksomhederne i forbindelse med  

 indførelsen af fusionskontrol.
De 2.800 timer dækker  

 således også de få større virksomheders  

 administrative merarbejde i forbindelse med fusionskontrol.
Dette omfatter  

 bl.a. det administrative arbejde, som er forbundet med udarbejdelse af  

 fusionsanmeldelse.
Med en antagelse om 10 fusioner om året  

 skønnes det samlede tidsforbrug for virksomhederne at udgøre  

 ca. 2.800 timer om året.
 Spørgsmål 53:
Ministeren bedes tydeligt redegøre for, hvilken  

 særlig betydning det foreslåede nye stk. 1 i § 11 kan have for  

 virksomhedernes fremtidige retsstilling, forstået som deres mulighed  

 for med rimelig sikkerhed at vide, om de har en dominerende stilling eller  

 ej? Svar:
Indledningsvis bemærkes det, at det efter  

 lovforslaget er forbudt for en eller flere virksomheder m.v. at misbruge en  

 dominerende stilling.
Ved at udelade ordene »på det danske marked eller en væsentlig del  

 heraf« tager lovforslaget sigte på at  

 klargøre, at det relevante marked, som danner grundlag for en  

 vurdering af, om en virksomhed har en dominerende stilling, ikke  

 nødvendigvis skal være begrænset til det danske marked  

 eller en del heraf.
 Endvidere henviser jeg til mit ændringsforslag til L  

 242, oversendt til Erhvervsudvalget den 17. maj 2000, hvor der indgår  

 en bestemmelse om, hvordan det relevante marked skal afgrænses, hhv. at  

 Konkurrencerådet efter forespørgsel skal træffe  

 særskilt afgørelse om, hvorvidt en eller flere virksomheder  

 indtager en dominerende stilling.
 Spørgsmål 54:
Ministeren bedes oplyse, hvorledes en virksomhed skal  

 kunne løfte den i bemærkningerne til § 12 c, stk. 1 og 2,  

 forudsatte bevisbyrde med hensyn til, at en fusion ikke kan antages at  

 være årsag til en konkurrencebegrænsning.
Der henvises  

 herved til, at der i vidt omfang er krav om at kunne fastslå forhold af  

 fremtidig art.
 Svar:
 Jeg forstår spørgsmålet således,  

 at det bygger på en antagelse om, at det i bemærkningerne til  

 lovforslagets § 12 c, stk. 1 og 2, er forudsat, at der gælder en  

 bevisbyrderegel, hvorefter anmelderen af en fusion skal bevise, at fusionen  

 opfylder betingelserne for at kunne godkendes.
Denne antagelse er ikke korrekt.
Anmelderen af en fusion  

 skal ikke bevise, at fusionen opfylder betingelserne for at kunne  

 godkendes.
Konkurrencerådet skal ved sin administration af  

 konkurrenceloven følge forvaltningsrettens grundlæggende  

 undersøgelsesprincip.
Det følger af dette princip, at  

 Konkurrencerådet i enhver sag er forpligtet til faktisk som retligt at  

 belyse sagen i et sådant omfang, at rådets afgørelse  

 bliver materiel rigtig og lovlig.
Rådet er med andre ord forpligtet til  

 - af egen drift - at inddrage alle relevante faktiske og retlige forhold, der  

 taler henholdsvis for og imod fusionen.
 Spørgsmål 56:
 Ministeren bedes oplyse, hvorvidt Konkurrencerådet  

 sædvanligvis foretager afstemninger ved afgørelsen af de  

 foreliggende sager.
 Spørgsmål 57:
Ministeren bedes oplyse om der i tilfælde af sager,  

 hvor der foretages afgørelser ved afstemning i Konkurrencerådet,  

 sker det, at de medlemmer, der er uafhængige af forbruger- og  

 erhvervsinteresser, stemmes ned.
I bekræftende fald bedes omfang i  

 forhold til antal afstemninger oplyst.
 Svar:
 Konkurrencerådets sekretariat har oplyst, at der  

 foretages afstemning i knap en tredjedel af de forelagte sager.
 Endvidere er det oplyst, at en analyse af  

 stemmeafgivningen ikke viser noget entydigt mønster i forholdet mellem  

 stemmer afgivet af »afhængige« og »uafhængige« medlemmer.
 Spørgsmål 58:
Ministeren bedes oplyse, på hvilken måde det  

 vil fremme virksomhedernes retssikkerhed at udelukke  

 erhvervsrepræsentanterne fra fuldt ud at deltage i drøftelser og  

 afgørelser i Konkurrencerådet.
Ministeren bedes ikke mindst  

 redegøre herfor i relation til sager om fusionskontrol og  

 førstegangsbøder ved misbrug af dominerende stilling.
 Svar:
 Jeg henviser til mit ændringsforslag til L 242, som  

 er oversendt til Erhvervsudvalget den 17. maj 2000, hvorefter den  

 nuværende rådskonstruktion bibeholdes.
Endvidere vil jeg præcisere, at rådet hverken  

 i dag eller fremover er kompetent til at afgøre, om en virksomhed skal  

 have en bøde for at overtræde konkurrenceloven, ligesom  

 rådet ikke kan afgøre, om en sag skal sendes til  

 anklagemyndigheden med henblik på, at der rejses tiltale for en  

 overtrædelse af konkurrenceloven.
Efter bekendtgørelse nr. 951  

 af 2. december 1997 er det Konkurrencestyrelsens direktør, som  

 beslutter, om en sag skal sendes til anklagemyndigheden.
Herefter vurderer  

 anklagemyndigheden, om der skal rejses en straffesag ved domstolene.
 Spørgsmål 59 :
 Ministeren bedes bekræfte, at der er  

 væsentligt behov for at ændre § 11 for at sikre en så  

 korrekt markedsafgrænsning som muligt af hensyn til virksomhedernes  

 retssikkerhed? Der henvises til lovbemærkningerne vedrørende  

 reglerne om førstegangsbøder ved misbrug af dominerende  

 stilling, der begrundes med, at der nu er to års righoldig praksis,  

 så virksomhederne ved, hvornår de har dominerende stilling og en  

 adfærd, der må betragtes som misbrug.
 Spørgsmål 60 :
Finder ministeren, at det af hensyn til virksomhedernes  

 retssikkerhed ville være rimeligt, at en ændret § 11 får en  

 vis, længere funktionsperiode, før der indføres  

 førstegangsbøder ved misbrug af dominerende stilling? I  

 bekræftende fald anmodes ministeren om teknisk bistand til udformning  

 af et ændringsforslag i overensstemmelse hermed.
I benægtende  

 fald bedes ministeren nærmere redegøre for, hvorledes  

 retssikkerheden så skal anses for fuldt sikret.
 Svar:
 Jeg henviser til mit ændringsforslag til L 242,  

 oversendt til Erhvervsudvalget den 17. maj 2000.
Sammenfattende vil de foreslåede ændringer  

 indebære, at det udtrykkeligt præciseres i selve lovteksten,  

 hvilke elementer der skal indgå, når det relevante marked  

 afgrænses.
Virksomhederne opnår endvidere mulighed for at  

 få en erklæring fra Konkurrencerådet om, hvorvidt de har en  

 dominerende stilling eller ej.
Endvidere tydeliggøres det, at der i  

 den gældende konkurrencelov er mulighed for en bredere  

 markedsafgrænsning.
Endelig indebærer ændringerne, at en  

 eller flere virksomheder tidligst pr. 1. juli 2002 kan få bøde,  

 første gang de overtræder forbudet mod misbrug af en dominerende  

 stilling.
 Spørgsmål 64:
 Erhvervsministeren bedes redegøre for, hvilke  

 vilkår Konkurrencerådet kan knytte til godkendelsen af en fusion,  

 og hvilke påbud rådet i den forbindelse kan udstede.
 Svar:
 Ifølge lovforslagets § 12 e, stk. 1, kan  

 Konkurrencerådet til godkendelsen af en fusion knytte vilkår  

 eller udstede påbud for at sikre, at de deltagende virksomheder  

 opfylder de tilsagn, de har givet over for Konkurrencerådet for at  

 fjerne de skadelige virkninger af fusionen.
 Bestemmelsen svarer til artikel 6, stk. 2, i Rådets  

 forordning (EØF) nr. 4064/89 af 21. december 1989 om kontrol med  

 fusioner og virksomhedsovertagelser, som ændret ved Rådets  

 forordning (EF) nr. 1310/97 af 30. juni 1997 (fusionskontrolforordningen), og  

 skal fortolkes i overensstemmelse hermed.
Det vil bero på en helt konkret vurdering i hver  

 enkelt fusionssag, hvilke vilkår eller påbud, som er  

 nødvendige for at fjerne fusionens skadelige virkninger.
Som  

 følge heraf er det ikke muligt at give en udtømmende angivelse  

 af, hvilke vilkår eller påbud, som vil kunne stilles.
Det  

 følger dog af forvaltningsrettens grundlæggende  

 proportionalitetsprincip, at vilkår eller påbud ikke må  

 gå længere end nødvendigt for at fjerne fusionens  

 skadelige virkninger.
Som eksempel på vilkår eller påbud  

 nævnes i lovforslagets § 12 e, stk. 2, nr. 1, at de deltagende  

 virksomheder skal afhænde en virksomhed, dele af en virksomhed, aktiver  

 eller andre ejerinteresser.
I § 12 e, stk. 2, nr. 2, nævnes  

 dernæst som eksempel på vilkår eller påbud, at de  

 deltagende virksomheder skal indrømme tredjepartsadgang.
Endelig  

 nævnes - som en opsamling - i § 12 e, stk. 2, nr. 3, at vilkår  

 eller påbud kan bestå i andre foranstaltninger, som kan fremme en  

 effektiv konkurrence.
 Spørgsmål 67:
Hvilke planer har regeringen for at fremme udbud i den  

 offentlige sektor? Svar:
 Regeringen har i forbindelse med forberedelsen af  

 finanslovforslaget for år 2001 sat fokus på øget  

 anvendelse af udbud, da det er vigtigt for regeringen, at staten over hele  

 sit virkefelt er i front med henblik på at løse opgaverne  

 så effektivt som muligt.
Finansministeriet har derfor iværksat en række  

 initiativer, som anbefales i Udliciteringsrådets rapport fra februar i  

 år.
Regeringen vil blandt andet tilskynde til, at ministerier med lav  

 udliciteringsgrad fører en mere aktiv udbudspolitik.
Der vil ved  

 budgetlægningen for 2001 blive foretaget en vurdering af, hvor der er  

 uudnyttet udbudspotentiale.
I tilknytning hertil vil samtlige ministerier med  

 underliggende institutioner blive anmodet om at formulere en  

 udbudspolitik.
 Der vil på finanslovforslaget for 2001 blive optaget  

 en bevilling, hvorfra der kan gives støtte til ministerier med  

 særligt store udgifter til udarbejdelse af udbudsmateriale.
Herudover arbejder regeringen på at lette  

 udbudsprocedurerne og sikre fair konkurrence, bl.a. gennem opstilling af  

 Almindelige Betingelser for Serviceydelser (ABS). Ideen er, at der udarbejdes  

 en standardkontrakt for serviceområdet, der regulerer de overordnede  

 forhold mellem en offentlig ordregiver og en privat leverandør.
Derved  

 lettes arbejdet med at udarbejde kontrakten for det enkelte udbud.
 Endelig vil regeringen i de kommende forhandlinger om  

 ændringer af EU s udbudsdirektiver arbejde for, at procedurerne for  

 EU-udbud bliver gjort så fleksible og brugervenlige som muligt.
 Spørgsmål 68:
Hvilke forhold forventer ministeren at domstolene vil  

 lægge vægt på, når der idømmes bøder  

 for overtrædelse af konkurrenceloven? Svar:
 Jeg henviser til vedlagte notat om de momenter, domstolene  

 lægger vægt på, når der udmåles bøder  

 for overtrædelser af konkurrenceloven.
 Det fremgår heraf, at det må forventes, at  

 domstolene ved udmåling af en bøde for overtrædelse af  

 konkurrenceloven vil lægge vægt på en overtrædelses  

 grovhed og varighed, virksomhedens betalingsevne samt en opnået eller  

 tilsigtet fortjeneste.
 Dette fremgår også af bemærkningerne til  

 det fremsatte ændringsforslag nr. 17 om ændring af § 23, stk.  

 1.
Hvilke momenter lægger domstolene vægt  

 på, når der udmåles bøder for overtrædelser af  

 konkurrenceloven? Formålet med dette notat er at præcisere, 1)  

 hvorledes en straffesag bliver rejst, og 2) hvilke momenter domstolene  

 forventes at lægge vægt på, når der udmåles  

 bøder for overtrædelser af konkurrenceloven.
1. Sagsgangen En bødesag rejses ved, at Konkurrencestyrelsens  

 direktør indgiver en anmeldelse til anklagemyndigheden.
Ved  

 beslutningen om at oversende en sag til anklagemyndigheden indgår  

 overtrædelsens grovhed i vurderingen.
Dette gælder også,  

 når den nye adgang til at straffe for  

 førstegangsovertrædelse af konkurrencelovens forbud mod misbrug  

 af dominerende stilling ønskes benyttet, idet kun grove  

 førstegangsovertrædelser bør straffes.
Samtidig med en  

 anmeldelse kan styrelsens direktør anbefale størrelsen af en  

 bøde.
Anklagemyndigheden tager herefter selvstændigt  

 stilling til, om der skal rejses en straffesag ved domstolene.  

 Anklagemyndigheden er underlagt et princip om objektivitet.
Det betyder, at  

 anklagemyndigheden kun anlægger straffesager ved domstolene, når  

 man skønner, at der er tilstrækkelige beviser i sagen til, at  

 det kan føre til en domfældelse.
Er det tilfældet,  

 udarbejdes der et anklageskrift, der indeholder en bødepåstand.  

 Bødepåstanden behøver ikke at følge  

 Konkurrencestyrelsens direktørs anbefaling vedr.  

 bødestørrelsen.
Anklagemyndigheden afgør selv, hvilken  

 bødepåstand, man anser for passende i den konkrete sag.
 Herefter begynder straffesagen ved domstolene.  

 Straffesagen føres af anklagemyndigheden, og den tiltalte har adgang  

 til en forsvarer.
Hvis domstolene finder det bevist, at der foreligger en  

 overtrædelse af konkurrenceloven, skal de herefter tage stilling til  

 størrelsen af en eventuel bøde.
Domstolene er ikke tvunget til  

 at følge anklagemyndighedens påstand om bødens  

 størrelse.
Det er vigtigt at understrege, at der kun kan  

 pålægges bøder for overtrædelser, som virksomhederne  

 har begået groft uagtsomt eller med forsæt.
I relation til f.eks.  

 forbudet mod at misbruge en dominerende stilling betyder det, at der skal  

 foreligge bevis for, at en virksomhed vidste eller burde have vidst, at den  

 havde en dominerende stilling.
Endvidere skal der foreligge bevis for, at  

 virksomheden havde til hensigt at misbruge sin dominans eller handlede groft  

 uagtsomt ved sin optræden.
Det skal i denne forbindelse tillige  

 fremhæves, at for så vidt angår  

 førstegangsbøder i forbindelse med misbrug af dominerende  

 stilling kan en virksomhed være i en undskyldelig uvidenhed om sin  

 markedsposition, hvorfor det ikke er rimeligt at straffe virksomheden.
I  

 sådanne sager vil kravet om, at virksomheden har handlet  

 forsætligt eller groft uagtsomt sikre, at virksomheden ikke kan  

 straffes.
2. Strafudmålingen Bemærkningerne til lovforslagets  

 bødebestemmelser lægger op til, at bødeniveauet ved  

 overtrædelse af konkurrenceloven generelt bør følge  

 danske retstraditioner for overtrædelser af erhvervslovgivning i  

 øvrigt.
Det må dog herved understreges, at der ikke findes  

 ét bødeniveau for overtrædelse af dansk  

 erhvervslovgivning, men at bødeniveauet varierer fra lov til lov, og  

 at bøden i den konkrete sag afhænger af en række momenter.  

 De momenter, domstolene normalt lægger vægt på, er  

 overtrædelsens grovhed og varighed, betalingsevnen samt en opnået  

 eller tilsigtet fortjeneste.
 Indholdet af de enkelte momenter, der kan tillægges  

 vægt, behandles nedenfor.
2.1 Overtrædelsens grovhed Grove overtrædelser vil navnlig kunne bestå i  

 en overtrædelse af de forbud, der direkte er opregnet i lovens §§ 6 og  

 11 (konkurrencebegrænsende aftaler eller misbrug af en dominerende  

 stilling) samt i lovforslagets regler om fusionskontrol.
Sådanne  

 overtrædelser kan f.eks. bestå i priskarteller, aftaler om  

 markedsdeling, en særlig grov leveringsnægtelse fra en  

 dominerende virksomhed eller gennemførelse af en fusion, før  

 den er godkendt.
Det må forventes, at der i praksis kun vil blive  

 pålagt symbolske bøder (eller slet ingen bøder), hvis der  

 er tale om et område, hvor praksis ikke er klar.
Det vil således  

 som udgangspunkt udelukke et strafansvar, såfremt en virksomhed  

 handlede i undskyldelig uvidenhed.
2.2 Overtrædelsens varighed Jo længere en overtrædelse har stået  

 på, jo større vil skadevirkningerne for konkurrencen normalt  

 være.
Derfor vil det også være relevant, at den  

 tidsmæssige udstrækning af en overtrædelse indgår i  

 de momenter, der lægges vægt på ved  

 bødeudmålingen.
Der kan dog tænkes tilfælde, hvor en  

 enkeltstående konkurrencebegrænsende handling eller adfærd  

 vil kunne ødelægge konkurrencen på samme skadelige vis som  

 ved en længerevarende overtrædelse.
Som eksempel kan nævnes  

 et tilbudskartel om en enkelt større opgave.
2.3 Formildende omstændigheder Domstolene vil også kunne tillægge det  

 vægt, at en virksomhed kun passivt har deltaget i en  

 overtrædelse, at overtrædelsen er bragt til ophør eller,  

 at virksomheden har bidraget til opklaringen af overtrædelsen.
2.4 Skærpende omstændigheder Blandt de momenter, der kan tale for at  

 pålægge en større bøde, kan nævnes, at en  

 virksomhed gentagne gange har overtrådt den samme regel, har  

 forsøgt at hindre en undersøgelse, at virksomheden har  

 været initiativtager til overtrædelsen eller, at virksomheden har  

 presset andre til at medvirke til en overtrædelse.
2.5 Øvrige momenter Straffelovens princip om, at der skal tages hensyn til den  

 skyldiges betalingsevne, kan også indgå som et moment ved  

 bødeberegningen.
Herefter må det forventes, at der tages hensyn  

 til en virksomheds soliditet for at afgøre, om en virksomheds  

 overlevelse vil blive truet ved pålæggelsen af en  

 bøde.
2.6 Anvendelsen af grundbeløb Det forventes, at Rigsadvokaturen vil udarbejde  

 retningslinier for udmåling af den bødepåstand, som  

 anklagemyndigheden vil nedlægge i straffesager vedr. overtrædelse  

 af konkurrenceloven.
Det forhold, at anklagemyndigheden måtte vælge  

 at anvende nogle grundbeløb, når de opgør  

 bødepåstanden, er ikke det samme som at sige, at der  

 gælder faste takster for en overtrædelse.
Domstolene vil  

 anlægge en konkret vurdering i den enkelte sag.
I denne konkrete  

 vurdering indgår de netop nævnte elementer for at regulere  

 bøden i op- og nedadgående retning under anvendelse af  

 skærpende og formildende omstændigheder og under hensyntagen til  

 virksomhedernes betalingsevne.
Bilag 2 Bilagsoversigt vedrørende L 242 i ERU Bilagsnr.
