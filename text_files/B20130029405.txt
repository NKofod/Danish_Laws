Bekendtgørelse om ændring af bekendtgørelse om kriterier for statslige vådområdeprojekter § 1 I bekendtgørelse nr. 539 af 12. juni 2012 om kriterier for statslige vådområdeprojekter foretages følgende ændringer:
 1. § 1 affattes således:
»§ 1. Bestemmelserne i denne bekendtgørelse vedrører kriterier for statslige vådområdeprojekter, som Naturstyrelsen iværksætter for at forbedre vandmiljø og natur ved en reduktion af kvælstofbelastningen i de hovedvandoplande, der fremgår af bilag 2.« 2. § 4, stk. 1, nr. 1, affattes således:
»1) Projektområdet er beliggende i de hovedvandoplande, der fremgår af bilag 2, og projektet er optaget i det statslige vådområdeprojektkatalog.« 3. Som bilag 2 indsættes bilag 1 til denne bekendtgørelse.
§ 2 Stk. 1. Bekendtgørelsen træder i kraft den 25. marts 2013.
 Stk. 2. Bekendtgørelsen gælder for behandlingen af verserende sager om statslige vådområdeprojekter.
