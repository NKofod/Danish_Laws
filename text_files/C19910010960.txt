Gennem drøftelser med Socialministeriet, Kommunernes Landsforening og Arbejdsløshedskassernes Samvirke er det tilstræbt af få skabt en større sikkerhed for, at der sker rettidig indberetning til direktoratet i sager om social pension.
Dette har blandt andet resulteret i, at der vil blive anvendt et andet indberetningsskema.
 I tilknytning hertil har direktoratet fundet det hensigtsmæssigt at  

 foretage enkelte præciseringer i den udsendte vejledning for at sikre en mere  

 smidig administration i disse sager.
 I forhold til hidtidig praksis er der tale om en ændret fortolkning  

 (formålsbestemt fortolkning) af, fra hvilket tidspunkt en ansøgning om social  

 pension skal have betydning for retten til dagpenge og efterløn i sager, hvor  

 der er søgt om social pension af rent sociale (økonomiske) grunde efter § 14,  

 stk. 3, i lov om social pension, det vil sige, uden at ansøgningen  

 tillige er begrundet i helbredsmæssige forhold.
 Endvidere er der foretaget en præcisering af reglerne for efterbetaling af  

 dagpenge eller efterløn, når der gives afslag på ansøgning om social pension.
 På denne baggrund udsendes nye vejledende retningslinier for  

 administrationen af reglerne i arbejdsløshedsforsikringslovens §§ 64, 74 og  

 75 b, stk. 6.
A.
Dagpengeretten i forhold til social pension 1. Skærpet arbejdskrav Medlemmet skal endvidere opfylde de øvrige betingelser for ret til  

 dagpenge, jf. pkt. 2 nedenfor.
Et helt ledigt medlem vil således kunne bevare dagpengeretten i op til et  

 år fra ledig-hedstidspunktet.
Dagpengeretten vil endvidere kunne  

 generhverves, når det skærpede arbejdskrav på ny er opfyldt.
Hvis der som følge af beskæftigelse skal beregnes ny dato for bortfald af  

 dagpengeretten, opgøres arbejdskravet som henholdsvis 26 (fuldtidsforsikrede)  

 eller 17 (deltidsforsikrede) gange fagets fulde, sædvanlige arbejdstid på  

 beregningstidspunktet.
Ved opgørelsen af medlemmets beskæftigelse lægges de  

 faktiske arbejdstimer til grund.
 Da social pension tidligst bevilges med virkning fra den 1. i den følgende  

 måned efter ansøgningsdatoen, skal det skærpede arbejdskrav først være  

 opfyldt på denne dato.
Hvis et medlem har ansøgt om førtidspension efter § 14, stk. 3, i lov om  

 social pension, og ansøgningen udelukkende er begrundet i sociale  

 (økonomiske) forhold, der indtræder på et på forhånd kendt senere  

 tidspunkt end ansøgningen (fx medlemmets falddato efter  

 arbejdsløshedsforsikringslovens § 55), er medlemmet dog først omfattet af det  

 skærpede arbejdskrav fra det tidspunkt, hvorfra pensionen tidligst kan  

 tilkendes.
I disse sager fremgår datoen af indberetningsskemaet fra kommunen.  

 Er pension efter § 14, stk. 3, også søgt af helbredsmæssige grunde,  

 gælder det skærpede arbejdskrav dog fra ansøgningstidspunktet (den 1. i den  

 følgende måned).
Det er en forudsætning for efterbetaling, at afslaget på pension er  

 endeligt.
Er afslaget anket, kan efterbetaling derfor først foretages, hvis  

 afslaget tiltrædes af Den Sociale Ankestyrelse.
Det er endvidere en  

 forudsætning for efterbetaling, at medlemmet opfylder de almindelige  

 betingelser for ret til dagpenge.
2. Øvrige betingelser for dagpengeretten, herunder  

 rådighedsbetingelsen Ud over arbejdskravet skal et medlem, der ansøger om eller  

 modtager social pension, i lighed med andre medlemmer opfylde de  

 almindelige betingelser for medlemsret og dagpengeret.
Medlemmet skal således blandt andet være til rådighed og herunder være  

 aktivt arbejdssøgende i fuldt omfang som henholdsvis fuldtids- eller  

 deltidsforsikret, jf.
Direktoratet for Arbejdsløshedsforsikringens  

 bekendtgørelse om et medlems rådighedsforpligtelse og konsekvenserne af  

 selvforskyldt ledighed, hvortil der henvises.
 I den forbindelse bemærkes, at arbejdsløshedskassen i sager om social  

 pension altid skal undersøge, hvad der er baggrunden for et medlems ansøgning  

 om eller modtagelse af social pension, idet social pension ikke i sig selv  

 giver anledning til tvivl om medlemmets rådighed.
Skyldes ansøgningen helbredsmæssige forhold, skal  

 arbejdsløshedskassen foretage en rådighedsvurdering.
I disse tilfælde kan  

 medlemmet dog ved arbejde efter ansøgningstidspunktet have bevist sin  

 rådighed.
 Skyldes ansøgningen andre forhold end helbredsmæssige, vil der normalt  

 ikke være anledning til at foretage en rådighedsvurdering.
 3. Kassen skal umiddelbart ved kendskab til medlemmets ansøgning  

 om pension træffe afgørelse om eventuel fejludbetaling og  

 tilbagebetaling.
 4. Der skal ikke foretages fradrag i dagpenge af indtægten fra  

 social pension.
5. Medlemmets oplysningspligt Medlemmet har pligt til at underrette arbejdsløshedskassen, hvis der  

 indgives - eventuelt allerede er indgivet - ansøgning om, eller hvis  

 medlemmet modtager pension efter lov om social pension eller tilsvarende  

 udenlandsk lovgivning, jf. bl.a. standardvedtægtens § 16.
 Det bemærkes, at indberetning om social pension fra kommunen ikke  

 fritager medlemmet for underretningspligten.
B.
Efterlønsretten i forhold til social pension 1. Social pension og ansøgning om social pension udelukker overgang  

 til efterløn Et medlem, der modtager førtidspension eller invaliditetsydelse,  

 kan derfor ikke overgå til efterløn.
 Medlemmet sidestilles således med personer, der modtager førtidspension  

 eller invaliditetsydelse, jf. dog pkt. 2, d) nedenfor.
Det er en forudsætning for overgang til efterløn, at afslaget på pension  

 er endeligt.
Er afslaget anket, kan overgang derfor først finde sted, når  

 afslaget tiltrædes af Den Sociale Ankestyrelse.
2. Undtagelser Er pension efter § 14, stk. 3, også søgt af helbredsmæssige grunde, kan  

 medlemmet ikke overgå til efterløn, så længe pensionsansøgningen er  

 under behandling, jf. pkt. 1, d) ovenfor.
3. Efterlønsmodtagere, der ansøger om førtidspension Er pension efter § 14, stk. 3, også søgt af helbredsmæssige grunde,  

 suspenderes efterlønnen fra den første i den følgende måned efter  

 ansøgningsdatoen, jf. pkt. b) ovenfor.
Det er en forudsætning for efterbetaling, at afslaget på pension er  

 endeligt.
Er afslaget anket, kan efterbetaling derfor først foretages, når  

 afslaget tiltrædes af Den Sociale Ankestyrelse.
C.
Bilag.
Som bilag vedlægges § 14 i Socialministeriets bekendtgørelse nr. 497 af  

 4. juli 1989 af lov om social pension, samt Socialstyrelsens vejledning nr. 6  

 af 29. oktober 1990 om social pension, pkt. 107 i udsnit. (* 1) D.
Følgende vejledning samt bilag bortfalder:
 Denne vejledning med bilag træder i stedet for direktoratets B-vejledning  

 af 26. maj 1988 med bilag.
Direktoratet for  

 Arbejdsløshedsforsikringen, den 11. juni 1991 Birger Stein / K.
Hellen Andersson BILAG Bilag til Direktoratet for Arbejdsløshedsforsikringens B-vejledning af 11.  

 juni 1991, om retten til dagpenge eller efterløn for medlemmer, der ansøger om eller  

 modtager pension efter lov om social pension eller tilsvarende udenlandsk lovgivning, jf. arbejdsløshedsforsikringslovens §§ 64, 74 og 75 b, stk. 6.
Socialministeriets bekendtgørelse nr. 497 af 4. juli 1989 af lov om  

 social pension § 14.  Højeste førtidspension kan tilkendes personer i  

 alderen fra 18 til 60 år, der i ethvert erhverv må anses for kun at have  

 ubetydelig erhvervsevne i behold.
Stk. 2.  Mellemste førtidspension kan tilkendes Stk. 3.  Forhøjet almindelig førtidspension eller  

 almindelig førtidspension kan tilkendes Stk. 4.  Pension efter stk. 3 tilkendes som forhøjet  

 almindelig førtidspension til personer under 60 år og som almindelig  

 førtidspension til personer over denne alder.
 Stk. 5.  Socialministeren kan fastsætte nærmere regler  

 om tilkendelse af pension efter stk. 3, nr. 2 og 3.
 Stk. 6.  Efter det fyldte 60. år kan pension uden  

 pensionistens samtykke hverken frakendes eller nedsættes til lavere form for  

 pension, jf. § 13. Dette gælder dog ikke for invaliditetsydelse og bistands-  

 og plejetillæg.
Sikringsstyrelsens vejledning nr. 6 af 29. oktober 1990 om social  

 pension 107. Hvis en ansøger om førtidspension er medlem af en  

 arbejdsløshedskasse, skal kommunalbestyrelsen underrette Direktoratet for  

 Arbejdsløshedsforsikringen både ved ansøgningen og ved afgørelsen.  

 Indberetningen skal indsendes i umiddelbar tilknytning til ansøgningsdatoen,  

 henholdsvis tidspunktet for tildeling af pensionen.
(* 1) Socialministeriets bekendtgørelse nr. 497 af 4. juli 1989 af lov om socialpension, § § 14 og sikringsstyrelsens vejledning nr. 6 (offentliggjort i Ministerialtidende som nr. 228) af 29. oktober 1990 om social pension, pkt. 107 er udeladt her, da foreskrifterne forefindes i Lovtidende og Ministerialtidende samt i Retsinformation.
