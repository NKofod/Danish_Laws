Bekendtgørelse om sammenlægning og spaltning af visse  

 uddannelsesinstitutioner I medfør af § 5 a, stk. 6, i lov om Centre for  

 Videregående Uddannelse og andre selvejende institutioner for videregående  

 uddannelser m.v. (selvejeloven), jf. lovbekendtgørelse nr. 684 af 11. juli  

 2000, § 3 a, stk. 5, i lov om erhvervsskoler (erhvervsskoleloven)  

 jf.  

 lovbekendtgørelse nr. 962 af 26. oktober 2000 og § 24, stk. 5, i  

 lov  

 nr. 483 af 31. maj 2000 om Danmarks Pædagogiske Universitet (DPU-loven)  

 fastsættes:
Kapitel 1 Sammenlægning af selvejende  

 uddannelsesinstitutioner § 1.  

  

 En  

 selvejende uddannelsesinstitution kan opløses uden likvidation ved  

 overdragelse  

 af institutionens aktiver og gæld som helhed til en bestående selvejende  

 uddannelsesinstitution eller ved sammenslutning af flere selvejende  

 uddannelsesinstitutioner til en nystiftet selvejende uddannelsesinstitution,  

 hvis den fortsættende institution godkendes efter selvejeloven eller  

 erhvervsskoleloven.
 Stk. 2.  

  

 Beslutning  

 om sammenlægning træffes under iagttagelse af vedtægternes bestemmelser herom  

 samt § 5 a, stk. 1, i selvejeloven eller § 3 a, stk. 1, i  

 erhvervsskoleloven.
 § 2.  

  

 Bestyrelserne i de institutioner, der skal sammenlægges, skal udarbejde:
1)  

 	  

    

 En redegørelse for  

 sammenlægningen, hvori sammenlægningen forklares og begrundes under  

 henvisning  

 til blandt andet dens perspektiver i forhold til opgavevaretagelsen samt dens  

 økonomiske og administrative perspektiver.
Redegørelsen skal særligt  

 indeholde  

 en undersøgelse af overensstemmelsen mellem de vedtægtsmæssige formål i de  

 selvejende institutioner, der deltager i sammenlægningen, samt eksistensen af  

 aktuelle rettigheder og berettigede forventninger om ydelser fra en eller  

 flere  

 af de deltagende institutioner.
Endvidere skal redegørelsen indeholde et  

 udkast  

 til vedtægt for den fortsættende institution.
Redegørelsen skal indeholde  

 oplysning om eventuelle aftaler mellem de deltagende institutioner om en  

 bestemt anvendelse af midler i den fortsættende institution.
Redegørelsen  

 skal  

 underskrives af bestyrelserne i de deltagende institutioner i forening.
 2)  

 	  

    

 En revideret, fælles  

 regnskabsopstilling, der udviser samtlige aktiver og passiver i hver af  

 institutionerne, de reguleringer, som overtagelsen antages at ville medføre,  

 samt udkast til en åbningsbalance for den fortsættende institution udarbejdet  

 i  

 overensstemmelse med selvejelovens § 24 henholdsvis erhvervsskolelovens  

 § 22. Datoen for åbningsbalancen må ikke ligge mere end 6 måneder forud  

 for sammenlægningsredegørelsens underskrivelse.
 3)  

 	  

    

 En revideret  

 resultatopgørelse, anlægsoversigt og balance for hver af de institutioner,  

 der  

 skal sammenlægges, for den forløbne del af det løbende regnskabsår forud for  

 den under nr. 2 nævnte åbningsbalance.
 Stk. 2.  

  

 Revisorerne  

 i de institutioner, der skal sammenlægges, afgiver erklæring om, hvorvidt  

 sammenlægningen kan antages at medføre en forringelse af muligheden for  

 fyldestgørelse af kreditorerne i den enkelte selvejende institution, der  

 deltager i sammenlægningen.
 Stk. 3.  

  

 Inden 4  

 uger efter sammenlægningsredegørelsens underskrivelse indsender bestyrelserne  

 de i stk. 1 og 2 nævnte dokumenter til Undervisningsministeriet med  

 henblik på godkendelse, jf. § 1, stk. 2. Ministeriet kan som  

 betingelse for godkendelse af sammenlægningen foreskrive særlige betingelser.
 Stk. 4.  

  

 Når  

 Undervisningsministeriet har godkendt sammenlægningen, jf. stk. 3,  

 indrykker ministeriet en bekendtgørelse i Statstidende om modtagelsen af de i  

 stk. 1 og 2 nævnte dokumenter.
Stk. 5.  

  

 Antages det  

 i revisorerklæringen efter stk. 2, at kreditorernes mulighed for  

 fyldestgørelse forringes ved sammenlægningen, skal det i bekendtgørelsen i  

 henhold til stk. 4 anføres, at kreditorerne inden 4 uger efter, at  

 sammenlægningen er bekendtgjort efter stk. 4, kan anmelde deres  

 fordringer, hvis fordringerne er stiftet forud for bekendtgørelsen efter  

 stk. 4, og hvis der ikke er stillet særskilt sikkerhed.
Anmeldte  

 fordringer, der er forfaldne, kan forlanges indfriet, og for anmeldte  

 fordringer, der er uforfaldne, kan forlanges betryggende sikkerhed.
Stk. 6.  

  

 De i stk. 1, nr.  

 2 og 3, og stk. 2 nævnte revisionsopgaver foretages af den i § 24, stk. 3 i  

 selvejeloven eller § 22, stk. 2, i erhvervsskoleloven nævte revisor.
For  

 øvrige  

 institutioner foretages opgaverne af en statsautoriseret eller registreret  

 revisor.
§ 3.  

  

 En  

 ophørende selvejende institution anses for opløst, og dens rettigheder og  

 forpligtelser anses for overgået som helhed til den fortsættende institution,  

 når 1)  

 	  

    

 krav efter § 2,  

 stk. 5, er afgjort, 2)  

 	  

    

 eventuelle af  

 Undervisningsministeriet stillede betingelser er opfyldt, og 3)  

 	  

    

 sammenlægningen er  

 endeligt godkendt af Undervisningsministeriet.
 Stk. 2.  

  

 Dannes ved  

 sammenlægningen en ny selvejende institution, skal der som betingelse for de  

 i  

 stk. 1 nævnte retsvirkningers indtræden tillige være udpeget bestyrelse  

 og  

 revisor i den nye institution.
 § 4.  

  

 Inden 4 uger efter, at sammenlægningens retsvirkninger er indtrådt efter  

 § 3, skal bestyrelserne i de deltagende institutioner indgive anmeldelse  

 herom til Undervisningsministeriet, der bekendtgør gennemførelsen af  

 sammenlægningen i Statstidende.
Kapitel 2 Spaltning af selvejende  

 uddannelsesinstitutioner § 5.  

  

 En  

 selvejende uddannelsesinstitution kan opløses uden likvidation ved  

 overdragelse  

 af sine aktiver og gæld som helhed til flere bestående eller nystiftede  

 selvejende uddannelsesinstitutioner, der godkendes efter selvejeloven.  

 Endvidere kan en selvejende uddannelsesinstitution ved spaltning overdrage en  

 del af sine aktiver og gæld til en eller flere bestående eller nystiftede  

 selvejende institutioner, der godkendes efter selvejeloven.
Stk. 2.  

  

 En  

 selvejende uddannelsesinstitution, der er godkendt efter erhvervsskoleloven,  

 kan opløses uden likvidation ved overdragelse af sine aktiver og gæld som  

 helhed til flere bestående eller nystiftede selvejende  

 uddannelsesinstitutioner.
Endvidere kan en selvejende uddannelsesinstitution,  

 der er godkendt efter erhvervsskoleloven, ved spaltning overdrage en del af  

 sine aktiver og gæld til en eller flere bestående eller nystiftede selvejende  

 institutioner.
 Stk. 3.  

  

 Beslutning  

 om spaltning træffes under iagttagelse af vedtægtens bestemmelser herom samt  

 § 5 a, stk. 2 eller 3, i selvejeloven, § 3 a, stk. 2, i  

 erhvervsskoleloven eller § 24, stk. 5, i DPU-loven.
 § 6.  

  

 Bestyrelserne i de institutioner, der deltager i spaltningen, skal udarbejde:
1)  

 	  

    

 En redegørelse for  

 spaltningen, hvori spaltningen forklares og begrundes under henvisning til  

 blandt andet dens perspektiver i forhold til opgavevaretagelsen samt dens  

 økonomiske og administrative perspektiver.
Redegørelsen skal særligt  

 indeholde  

 en undersøgelse af overensstemmelsen mellem de vedtægtsmæssige formål i de  

 selvejende institutioner, der deltager i spaltningen, samt eksistensen af  

 aktuelle rettigheder og berettigede forventninger om ydelser fra en eller  

 flere  

 af de deltagende institutioner.
Endvidere skal redegørelsen indeholde udkast  

 til vedtægter for de fortsættende institutioner.
Redegørelsen skal indeholde  

 oplysning om eventuelle aftaler mellem de deltagende institutioner om en  

 bestemt anvendelse af midler i den eller de modtagende eller nystiftede  

 institutioner.  

 Redegørelsen skal, hvis der deltager flere bestående institutioner i  

 spaltningen, underskrives af bestyrelserne i disse institutioner i forening.
 2)  

 	  

    

 En revideret, fælles  

 regnskabsopstilling, der udviser samtlige aktiver og passiver i hver af  

 institutionerne,  

 de reguleringer, som overtagelsen antages at ville medføre, samt udkast til  

 åbningsbalance for hver enkelt af de fortsættende institutioner, som deltager  

 i  

 spaltningen, udarbejdet i overensstemmelse med de regler om  

 regnskabsaflæggelse, der følger af lovgivningen for den pågældende  

 institution.  

 Datoen for åbningsbalancen må ikke ligge mere end 6 måneder forud for  

 spaltningsredegørelsens underskrivelse.
 3)  

 	  

    

 En revideret  

 resultatopgørelse, anlægsoversigt og balance for hver af de institutioner,  

 der deltager  

 i spaltningen, for den forløbne del af det løbende regnskabsår forud for den  

 under nr. 2 nævnte åbningsbalance.
 Stk. 2.  

  

 Revisorerne  

 i bestående institutioner, der skal deltage i spaltningen, afgiver erklæring  

 om, hvorvidt spaltningen kan antages at medføre en forringelse af muligheden  

 for fyldestgørelse af kreditorerne i den enkelte selvejende institution.
 Stk. 3.  

  

 Inden 4  

 uger efter spaltningsredegørelsens underskrivelse indsender bestyrelserne de  

 i  

 stk. 1 og 2 nævnte dokumenter til Undervisningsministeriet med henblik  

 på  

 godkendelse, jf. § 5, stk. 3. Ministeriet kan som betingelse for  

 godkendelse af spaltningen foreskrive særlige betingelser.
 Stk. 4.  

  

 Når  

 Undervisningsministeriet har godkendt spaltningen, jf. stk. 3, indrykker  

 ministeriet en bekendtgørelse i Statstidende om modtagelsen af de i  

 stk. 1  

 og 2 nævnte dokumenter.
Stk. 5.  

  

 Antages det  

 i revisorerklæringen efter stk. 2, at kreditorernes mulighed for  

 fyldestgørelse forringes ved spaltningen, skal det i bekendtgørelsen i  

 henhold  

 til stk. 4 anføres, at kreditorerne inden 4 uger efter, at spaltningen  

 er  

 bekendtgjort efter stk. 4, kan anmelde deres fordringer, hvis  

 fordringerne  

 er stiftet forud for bekendtgørelsen efter stk. 4, og hvis der ikke er  

 stillet særskilt sikkerhed.
Anmeldte fordringer, der er forfaldne, kan  

 forlanges indfriet, og for anmeldte fordringer, der er uforfaldne, kan  

 forlanges betryggende sikkerhed.
 Stk. 6.  

  

 Hvis en  

 kreditor i den institution, hvortil forpligtelsen er blevet overført, ikke er  

 blevet fyldestgjort, hæfter de modtagende institutioner og den institution,  

 hvorfra forpligtelsen er blevet overført, solidarisk for en sådan  

 forpligtelse,  

 der bestod på tidspunktet for bekendtgørelsen efter stk. 4. Hæftelsen er  

 dog begrænset til den tilførte eller resterende nettoværdi i den enkelte  

 institution på tidspunktet for bekendtgørelsen efter stk. 4.
Stk. 7.  

  

 De i stk. 1, nr.  

 2 og 3, og stk. 2 nævnte revisionsopgaver foretages af den  

    

  

 i § 24, stk. 3 i selvejeloven eller § 22,  

 stk. 2, i erhvervsskoleloven nævnte revisor.
For øvrige institutioner  

 foretages  

 opgaverne af en statsautoriseret eller registreret revisor.
§ 7.  

  

 Overgangen af rettigheder og forpligtelser fra den selvejende institution til  

 den eller de modtagende eller nystiftede institutioner samt opløsningen af en  

 eventuelt ophørende institution anses for sket, når 1)  

 	  

    

 krav efter § 6,  

 stk. 5, er afgjort, 2)  

 	  

    

 eventuelle af  

 Undervisningsministeriet stillede betingelser er opfyldt, og 3)  

 	  

    

 spaltningen er  

 endeligt godkendt af Undervisningsministeriet.
 Stk. 2.  

  

 Dannes ved  

 spaltningen en eller flere nye selvejende institutioner, skal der som  

 betingelse for de i stk. 1 nævnte retsvirkningers indtræden tillige være  

 udpeget bestyrelse og revisor i de nye institutioner.
 § 8.  

  

 Inden 4 uger efter, at spaltningens retsvirkninger er indtrådt efter  

 § 7,  

 skal bestyrelserne i de deltagende institutioner indgive anmeldelse herom til  

 Undervisningsministeriet, der bekendtgør gennemførelsen af spaltningen i  

 Statstidende.
Kapitel 3 Statslige uddannelsesinstitutioners deltagelse  

 i  

 sammenlægning og spaltning § 9.  

  

 Statslige uddannelsesinstitutioner kan deltage i sammenlægning efter  

 § 1,  

 stk. 1, hvis den fortsættende institution godkendes efter selvejeloven,  

 og  

 i spaltning efter § 5, stk. 1. Aftale herom med andre deltagende  

 institutioner forhandles af ledelsen for den statslige  

 uddannelsesinstitution.  

 Endelig beslutning træffes af Undervisningsministeriet efter forhandling med  

 den statslige uddannelsesinstitution.
 § 10.  

  

 Hvis en kreditor i en statslig uddannelsesinstitution, der indgår i en  

 sammenlægning efter kapitel 1, ikke er blevet fyldestgjort, og  

 retsforfølgning  

 mod den fortsættende institution har vist sig forgæves, hæfter staten for en  

 sådan forpligtelse, der bestod på tidspunktet for bekendtgørelsen efter  

 § 2, stk. 4.
 Stk. 2.  



  

 Ved spaltning efter kapitel 2, hvori  

 deltager statslige uddannelsesinstitutioner, finder § 6, stk. 6,  

 tilsvarende anvendelse for statens hæftelse over for kreditorer i de  

 statslige  

 uddannelsesinstitutioner.
Kapitel 4 Ikrafttrædelsesbestemmelser § 11.  

  

 Bekendtgørelsen træder i kraft den 3. marts 2001.
