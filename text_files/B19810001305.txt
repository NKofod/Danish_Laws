 I medfør af § 5, stk. 2, og § 54, stk. 6, i lov nr. 199 af 2. april 1974  

 om banker og sparekasser, som ændret senest ved lov nr. 268 af 16. juni 1980,  

 samt § 147 i lov nr. 370 af 13. juni 1973 om aktieselskaber, som ændret  

 senest ved lov nr. 266 af 16. juni 1980, fastsættes:
Indledende bestemmelser § 1.  I overensstemmelse med bank- og sparekasselovens  

 § 1, stk. 2, forstås ved banker aktieselskaber, ved sparekasser selvejende  

 institutioner, der driver bank- og sparekassevirksomhed, jfr. dog § 2, stk.  

 1.
§ 2.  Banker og sparekasser, der har hjemsted i en af  

 De europæiske Fællesskabers medlemsstater, og som omfattes af rådsdirektiv  

 nr. 77/ 780/ EØF om samordning af lovgivningen om adgang til at optage og  

 udøve virksomhed som kreditinstitut, kan med tilladelse fra tilsynet med  

 banker og sparekasser oprette en filial her i landet.
Bank- og  

 sparekasselovens § 5, stk. 1, 2. pkt., gælder tilsvarende for disse filialer.  

 Hvis banken eller sparekassen har særskilt egenkapital, kan tilladelse ikke  

 nægtes med den begrundelse, at banken eller sparekassen ikke er et  

 aktieselskab henholdsvis en selvejende institution.
Stk. 2.  De i stk. 1 omhandlede banker og sparekasser  

 skal have enten hovedkontor eller hovedvirksomhed inden for fællesskaberne  

 eller have vedtægtsmæssigt hjemsted der.
I sidstnævnte tilfælde skal banken  

 eller sparekassen drive virksomhed, der har faktisk og vedvarende tilknytning  

 til erhvervslivet i en medlemsstat.
Stk. 3.  Filialen kan uanset bestemmelsen i bank- og  

 sparekasselovens § 2, 1. pkt., benytte det samme navn, som banken eller  

 sparekassen bruger i den medlemsstat, hvori den er hjemmehørende.
Er der  

 risiko for forveksling med et andet her i landet anvendt navn, kan tilsynet  

 med banker og sparekasser kræve en forklarende tilføjelse.
 § 3.  Uden for de i § 2 omhandlede tilfælde kan en  

 udenlandsk bank eller sparekasse oprette en filial her i landet, såfremt  

 industriministeren giver tilladelse hertil.
 § 4.  En udenlandsk bank eller sparekasse må ikke  

 gennem en herværende filial drive anden virksomhed end bank- og  

 sparekassevirksomhed, jfr. bank- og sparekasselovens § 1, stk. 4.
 § 5.  En filial kan drive virksomhed her i landet  

 gennem flere forretningssteder.
§ 6.  Den for en filial registrerede kapital  

 (filialkapitalen) skal være mindst 5 mill. kr.
Den skal være indbetalt, inden  

 filialen optages i aktieselskabs-registeret eller i det af tilsynet med  

 banker og sparekasser førte register over filialer af udenlandske banker og  

 sparekasser, jfr. §§ 7, 8 og 9.
Tilladelse og registrering § 7.  Oprettelse af en filial af et udenlandsk  

 bank-aktieselskab skal anmeldes til registrering i aktieselskabs-registeret,  

 jfr. aktieselskabslovens § 151, og tilladelse meddeles af tilsynet med banker  

 og sparekasser, jfr. bank- og sparekasselovens § 6. I de i § 3 omhandlede  

 tilfælde meddeles tilladelse af industriministeren.
§ 8.  Oprettelse af en filial af en udenlandsk  

 sparekasse skal anmeldes til registrering i tilsynet med banker og  

 sparekasser, og tilladelse meddeles af dette, jfr. bank- og sparekasselovens  

 § 6. I de i § 3 omhandlede tilfælde meddeles tilladelse af  

 industriministeren.
Anmeldelse sker ved benyttelse af de dertil af tilsynet  

 med banker og sparekasser foreskrevne blanketter.
De for registrering af  

 filialer af udenlandske banker gældende administrative forskrifter finder  

 tilsvarende anvendelse ved registrering af filialer af udenlandske  

 sparekasser.
 § 9.  En filial af en udenlandsk bank eller  

 sparekasse, der ikke er et aktieselskab henholdsvis en selvejende  

 institution, jfr. § 2, stk. 1, skal anmeldes til registrering i tilsynet med  

 banker og sparekasser, og tilladelse meddeles af dette.
§ 10.  Udover de i aktieselskabslovens § 151, stk. 2,  

 omhandlede bilag skal med anmeldelsen følge bankens eller sparekassens  

 årsregnskab for de sidste 3 regnskabsår.
Der skal indsendes en autoriseret  

 oversættelse af alle til anmeldelsen hørende bilag.
Anmeldelsen skal angive  

 filialkapitalens størrelse og måden, hvorpå indbetalingen er sket.
 § 11.  Filialen må, jfr. aktieselskabslovens § 151,  

 stk. 4, ikke begynde virksomheden, forinden tilladelse er givet, og  

 registrering er sket.
Ledelse § 12.  En filial skal ledes af to eller flere  

 filialbestyrere.
 § 13.  Om ansættelse og fratræden af filialbestyrere  

 og revisorer skal der inden en måned gives tilsynet med banker og sparekasser  

 meddelelse.
§ 14.  Der skal foreligge en af bankens eller  

 sparekassens ledelse fastsat instruks om, i hvilket omfang filialbestyrerne  

 kan yde lån uden ledelsens forudgående medvirken.
Instruksen skal godkendes  

 af tilsynet med banker og sparekasser.
Egenkapital og likviditet § 15.  Ved egenkapital for en filial forstås den i  

 henhold til § 6 registrerede filialkapital med tillæg af filialens reserver  

 og med fradrag af filialens underskud.
Endvidere fradrages - uanset aftalte  

 opsigelsesvarsler - filialens nettotilgodehavender i banken eller sparekassen  

 og i andre selskaber og virksomheder, der er i koncern med denne.
 Stk. 2.  Egenkapitalen må ikke komme under den  

 registrerede filialkapital.
 § 16.  Ved opgørelse af en filials likviditet i  

 henhold til bank- og sparekasselovens § 28 kan ikke medregnes tilgodehavender  

 i banken eller sparekassen og i andre selskaber og virksomheder, der er i  

 koncern med denne.
 Stk. 2.  En filials gæld til banken eller sparekassen og  

 til andre selskaber og virksomheder, der er i koncern med denne, betragtes -  

 uanset aftalte opsigelsesvarsler - ved opgørelsen af gældsforpligtelserne i  

 henhold til bank- og sparekasselovens § 28 som anfordringsgæld.
Regnskab og revision §17. Filialen skal føre særskilt bogholderi.
 Stk. 2.  Der skal for hvert regnskabsår udarbejdes  

 særskilt årsregnskab for den gennem filialen drevne virksomhed. Årsregnskabet  

 underskrives af filialbestyrerne.
 Stk. 3.  For årsregnskabet m. v. gælder bank- og  

 sparekasselovens §§ 29-37.
 § 18.  Udover det i bank- og sparekasselovens § 37  

 foreskrevne skal filialbestyrerne senest en måned efter godkendelsen af  

 bankens eller sparekassens årsregnskab, dog senest 7 måneder efter  

 regnskabsårets udgang, til tilsynet med banker og sparekasser indsende en  

 bekræftet afskrift af årsregnskabet med tilhørende bekræftelse eller  

 beretning fra bankens eller sparekassens revisorer.
Kapital 6 Opløsning § 19.  Opløsning af en filial gennemføres ved  

 likvidation, konkurs eller på anden måde, der er godkendt af tilsynet med  

 banker og sparekasser.
 Stk. 2.  Filialen må ikke slettes af  

 aktieselskabs-registeret eller det af tilsynet med banker og sparekasser  

 førte register, før opløsningen er afsluttet.
 Stk. 3.  Industriministeren kan tillade, at opløsning  

 undlades, såfremt banken eller sparekassen over for tilsynet med banker og  

 sparekasser dokumenterer, at samtlige filialens forpligtelser er opfyldt.
 § 20.  Hvis en filials bestyrere eller revisorer må  

 formode, at filialen på grund af tab på engagementer ikke længere opfylder  

 egenkapitalkravet i bank- og sparekasselovens § 21, stk. 1, jfr. § 15  

 ovenfor, skal de pågældende omgående gøre indberetning til tilsynet med  

 banker og sparekasser.
Stk. 2.  Bekræftes det ved filialens eller tilsynets  

 opgørelse, at egenkapitalkravet ikke længere er opfyldt, skal tilsynet  

 fastsætte en frist for forholdets berigtigelse.
Er egenkapitalkravet ikke  

 opfyldt inden udløbet af den af tilsynet fastsatte frist, kan  

 industriministeren inddrage filialens tilladelse.
Stk. 3.  Tilsynet med banker og sparekasser kan anmelde  

 betalingsstandsning for en filial, når hensynet til indskydernes interesser  

 tilsiger det.
Tilsynet kan fremsætte anmodning til skifteretten i henhold til  

 konkurslovens §§ 12 og 13. En anmeldelse om betalingsstandsning kan ikke  

 tilbagekaldes af filialen uden samtykke fra tilsynet med banker og  

 sparekasser.
 § 21.  Bliver en filial insolvent, skal tilsynet med  

 banker og sparekasser indgive konkursbegæring.
Stk. 2.  Efter afsigelse af konkursdekret beskikker  

 skifteretten efter forhandling med tilsynet med banker og sparekasser en  

 eller flere kuratorer.
En af kuratorerne skal opfylde de almindelige  

 betingelser for udnævnelse til landsdommer.
Stk. 3.  Tilsynet med banker og sparekasser har ret til  

 at deltage i møder i kreditorudvalg og i skiftesamlinger.
Udkast til regnskab  

 og udlodning i konkursboet skal sendes til tilsynet.
 Stk. 4.  Omstødelsessøgsmål i henhold til konkurslovens  

 § 81, stk. 1, skal anlægges inden 12 måneder efter, at boets bestyrelse blev  

 i stand til at gøre kravet gældende.
 § 22.  En filial skal opløses, hvis den ikke har den i  

 § 12 foreskrevne ledelse, og manglen ikke afhjælpes inden udløbet af en af  

 tilsynet med banker og sparekasser fastsat frist.
 § 23.  Kommer banken eller sparekassen under konkurs,  

 træder den i likvidation eller opløses den på anden måde, skal  

 filialbestyrerne omgående anmelde dette til registreringsmyndigheden og  

 tilsynet med banker og sparekasser, der foranlediger, at filialen opløses.
 § 24.  Inddrages bankens eller sparekassens  

 tilladelse, skal filialbestyreren omgående anmelde dette til tilsynet med  

 banker og sparekasser, der inddrager filialens tilladelse.
 Stk. 2.  Inddrages tilladelsen til en filial, skal  

 filialen opløses.
 § 25.  Industriministeren kan i hvert enkelt tilfælde  

 fastsætte nærmere regler for opløsningens gennemførelse.
 Straffebestemmelser m. v.
 § 26.  Undlader filialens bestyrere eller revisorer i  

 rette tid at efterkomme de pligter, der efter loven påhviler dem over for  

 tilsynet med banker og sparekasser, kan industriministeren som tvangsmiddel  

 pålægge de pågældende daglige eller ugentlige bøder, jfr. bank- og  

 sparekasselovens § 53.
 § 27.  Overtrædelse af § 17, stk. 1 og 2, § 20, stk.  

 1, samt §§ 23 og 24 straffes med bøde.
 Stk. 2.  Overtrædelse af de i §§ 4 og 17, stk. 3,  

 omtalte regler straffes efter bank- og sparekasselovens § 54.
 Stk. 3.  Filialbestyrere, der ubeføjet røber, hvad de  

 under udøvelsen af deres hverv har fået kundskab om, straffes med bøde, for  

 så vidt højere straf ikke er forskyldt efter borgerlig straffelov.
 § 28.  Bekendtgørelse nr. 571 af 29. november 1974 om  

 filialer af udenlandske banker og sparekasser ophæves.
