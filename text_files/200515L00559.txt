Tillægsbetænkning afgivet af Erhvervsudvalget den 23. maj  

 2006 Tillægsbetænkning over Forslag til lov om ændring af næringsloven (Omførsel) [af  

 økonomi‑ og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 29. marts 2006 og var til 1.  

 behandling den 7. april 2006. Lovfor-slaget blev efter 1. behandling henvist  

 til behandling i Erhvervsudvalget.
Udvalget afgav betænkning den 11. maj  

 2006.  

 Lovforslaget var til 2. behandling den 18. maj 2006, hvorefter det blev  

 henvist  

 til fornyet behandling i Erhvervsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 2 møder.
Spørgsmål Udvalget har under den fornyede behandling af lovforslaget  

 stillet 6 spørgsmål til økonomi- og erhvervsministeren til skriftlig  

 besvarelse, som denne har besvaret.
 Alle udvalgets spørgsmål til økonomi- og erhvervsministeren i  

 forbindelse med udvalgsbehandlingen og dennes svar herpå er optrykt som bilag  

 2  

 til tillægsbetænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, S, KF, RV og SF) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (DF og EL) indstiller lovforslaget til  

  

 forkastelse.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Kim Andersen (V)   

 Jacob Jensen (V)   

 Kurt Kirkegaard (V)  

  

  fmd.  

  

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Kim Mortensen (S)   

 Jens Christian Lund (S)   

 Niels Sindal (S)   

 Karen Hækkerup (S)   

 Poul Erik Christensen (RV)   

 Johs.
Poulsen (RV)   

 Poul Henrik Hedeboe (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 198 efter  

 afgivelse af betænkning Bilagsnr.
Titel 8 Betænkning afgivet 11/5-06 9 1. udkast til tillægsbetænkning Oversigt over spørgsmål og svar vedrørende L 198 efter  

 afgivelse af betænkning Spm.nr.
Titel 7 Spm. om betaling af skat, til økonomi- og  

 erhvervsministeren, og ministerens svar herpå 8 Spm. om omkostningerne i forbindelse med etablering af  

 GPS på biler beregnet til omførsel, til økonomi- og erhvervsministeren, og  

 ministerens  

 svar herpå 9 Spm. om anvendelsen af GPS, til økonomi- og  

 erhvervsministeren, og ministerens svar herpå 10 Spm. om retsmæssige problemer, til økonomi- og erhvervsministeren,  

 og ministerens svar herpå 11 Spm. om Hjem-IS, fiskebiler og lign., til økonomi- og  

 erhvervsministeren, og ministerens svar herpå 12 Spm. om den nuværende omførsel, til økonomi- og  

 erhvervsministeren, og ministerens svar herpå Bilag 2 Alle udvalgets spørgsmål i forbindelse med  

 udvalgsbehandlingen til økonomi- og erhvervsministeren og dennes svar herpå Spørgsmålene og økonomi- og erhvervsministerens svar herpå  

 er optrykt efter ønske fra udvalget.
 Spørgsmål 1:
Hvilke muligheder har man for at inddrage de eksisterende  

 butikker i lokalområderne, hvor omførsel tænkes foretaget, så konsekvensen af  

 lovforslaget ikke bliver, at landdistrikterne sygner endnu mere hen, fordi  

 flere  

 småbutikker må lukke? Svar:
 Lad mig starte med at slå fast, at lovforslaget efter min  

 opfattelse i høj grad tilgodeser de små lokale købmænd.
Lovforslaget giver de lokale købmænd mulighed for at omføre et  

 bredt udvalg af varer i bl.a. deres lokalområde, hvilket evt. kan ske  

 samtidig  

 med, at de alligevel bringer varer ud til deres kunder.
De lokale købmænd må  

 formodes i den forbindelse at kunne drage fordel af deres lokalkendskab,  

 f.eks.  

 ved at kende de gode holdesteder, de rigtige holde-tidspunkter, de tætte  

 relationer til kunderne etc.
Lovforslaget hjælper de mindre virksomheder ved at sætte en  

 grænse for, hvor store omførsels-koncepter, der kan etableres, og dermed også  

 en begrænsning på hvor stor omsætning, der maksimalt kan gå fra den lokale  

 købmand.
Den enkelte person må således omsætte for maks. 28,2 mio. kr. ved  

 omførsel af de nye dagligvarer.
Beløbsgrænsen svarer til den grænse, der  

 findes  

 i lukkeloven, og som bruges til at afgrænse, hvilke butikker der er undtaget  

 fra lukketidsbestemmelserne.
Herudover er lovforslaget begrænset til at gælde for personligt  

 drevne virksomheder.
Det vil altså sige, at selskaber  som de store  

 supermarkeder ofte drives i  slet ikke må sælge ved omførsel.
 Det bemærkes, at Forbrugerrådet i sit høringssvar til støtte for  

 forslaget fremhæver fordelene for de små lokale producenter og handlende.
 På grund af en dom fra EF-domstolen af  

 13. januar 2000 (sag C-254/98)  

 er det ikke muligt decideret at  

 begrænse omførsel til de handlende, som i forvejen er i et lokalt område.  

 Ifølge dommen vil en sådan begrænsning bl.a. være i strid med det  

 grundlæggende  

 princip om varernes fri bevægelighed.
 Spørgsmål 2:
Hvilke krav vil ministeren stille for at sikre, at  

 fødevaresikkerheden bliver i orden  her tænkes på uddannelse af sælger,  

 der  

 omfører, samt konkrete retningslinjer for transportmidlet fødevarerne omkøres  

 med? Svar:
 Personer, som omfører fødevarer, skal  ligesom faste  

 fødevarebutikker  have næringsbrev efter næringsbrevsloven.
For at få næringsbrev skal personen have bestået en prøve, hvor  

 vedkommende har godtgjort at have et fornødent kendskab til reglerne  

 vedrørende  

 skat og afgifter, fødevarer og arbejdsmiljøforhold.
Alternativt skal personen  

 i  

 forvejen have en erhvervsuddannelse, hvor vedkommende har opnået fornødent  

 kendskab til reglerne.
 Et af målene med næringsbrevsloven  som i 2004 blev vedtaget  

 med et bredt flertal i Folketinget  er netop at sikre, at udøvere  

 indenfor  

 fødevarevarebranchen har det fornødne kendskab til de regelsæt, der regulerer  

 branchen.
 Der gælder i øvrigt de samme fødevareregler ved omførselssalg  

 som ved salg fra almindelige butikker.
 Det vil sige, at en omførsels-vogn skal registreres eller  

 autoriseres hos fødevaremyndighederne, før den får lov til at starte op.
 Vognen er endvidere omfattet af smileyordningen.
 Herudover skal vognen naturligvis være indrettet, så varerne  

 holdes i den stand og temperatur, som lovgivningen kræver.
 Spørgsmål 3:
Hvilke initiativer påtænker ministeren at iværksætte, for at  

 sikre at sælgere, der ikke lever op til en ordentlig fødevaresikkerhed, kan  

 fratages retten til omførsel? Svar:
Personer, som omfører fødevarer, skal  ligesom faste  

 fødevarebutikker  have næringsbrev efter næringsbrevsloven.
Efter  

 næringsbrevsloven kan den handlende frakendes retten til at drive virksomhed,  

 hvis personen gentagne gange eller under skærpende omstændigheder har  

 overtrådt  

 bl.a. fødevarelovgivningen.
 Der er således allerede mulighed for at frakende en  

 omførsels-virksomhed retten til at drive virksomhed  og dermed omføre  

 fødevarer  hvis der svindles med fødevarereglerne.
 Spørgsmål 4:
Hvad vil ministeren gøre for at kontrollere, at der ikke sælges sorte  

 varer  sodavand, fyrværkeri, tobak, alkohol mm. fra vognene, og hvor  

 ofte  

 påtænkes kontrollerne gennemført? Svar:
 De nævnte varer  sodavand, fyrværkeri, tobak og alkohol  er  

 varer, som det i dag ikke er lovligt at sælge fra vogn, og som det fremover  

 heller ikke vil være lovligt at sælge fra vogn.
 Med lovforslaget får SKAT mulighed for at gribe ind overfor  

 overtrædelser af omførselsreglerne, og får herunder mulighed for at  

 beslaglægge  

 ulovlige varer.
 Kontrollen af skatte- og afgiftsreglerne vil i øvrigt blive  

 foretaget af skattemyndighederne efter en vurdering af, hvor kontrolbehovet  

 størst.
 Spørgsmål 5:
Hvad vil ministeren gøre for at sikre, at forbrugernes  

 rettigheder, som de er givet, jævnfør købeloven, markedsføringsloven og  

 fødevareloven, forbliver de samme, på trods af at der ikke vil være et fast  

 forretningssted, og at det derfor vil være mere vanskeligt for en kunde at  

 eksempelvis reklamere? Svar:
 Jeg vil gerne præcisere, at der med lovforslaget ikke sker  

 ændringer i de rettigheder, som forbrugeren i forvejen har i henhold til  

 bl.a.  

 købeloven, markedsføringsloven og fødevareloven.
Med henblik på at sikre, at forbrugeren til enhver tid ved, hvor  

 der skal rettes henvendelse med et evt. krav mod den handlende, er det  

 fastsat  

 i næringsloven, at der ved omførsel tydeligt skal skiltes med sælgers  

 CVR-nr.,  

 navn og adresse.
Forbrugeren vil også på baggrund af enkelte af disse  

 oplysninger  

 kunne slå virksomheden op i det offentligt tilgængelige virksomhedsregister  

 CVR  

 og dermed identificere virksomheden.
 Jeg mener derfor, at forbrugerens mulighed for at gøre evt. krav  

 gældende mod den handlende  

  

 er  

  

 tilstrækkeligt sikret med de gældende regler.
 Spørgsmål 6:
Vil ministeren støtte, at køretøjer, hvorfra der omføres varer,  

 udstyres med en GPS-sender, således at myndighederne har mulighed for at  

 foretage  

 uanmeldte kontroller? Svar:
Det fremgår af lovforslaget, at omførere af de nye dagligvarer  

 skal registreres i et offentligt tilgængeligt register hos Erhvervs- og  

 Selskabsstyrelsen, således at bl.a. skattemyndigheder og fødevaremyndigheder  

 til enhver tid kan se, hvem der foretager salg fra vogn eller andet ikke-fast  

 forretningssted.
På den måde får myndighederne mulighed for at målrette deres  

 kontrol til denne form for virksomhed.
Jeg mener ikke, at det vil være rimeligt, at stille krav om, at  

 køretøjer udstyres med en GPS-sender, når der omføres varer.
Det ville  

 pålægge  

 uforholdsmæssige store administrative og økonomiske byrder på de  

 erhvervsdrivende, som ønsker at sælge ved omførsel.
Samtidig mener jeg  

 generelt,  

 at en kontrolform med digital overvågning, kun bør anvendes, hvor der er  

 risiko  

 for meget alvorlige lovovertrædelser.
Derfor mener jeg ikke, at det vil være  

 proportionalt at stille krav om GPS-sender.
 Spørgsmål 7:
Vil det ifølge reglerne være muligt for dem, der måtte erhverve  

 sig af den kommende mulighed for at omføre varer, at lave samme nummer som  

 Hjem-IS har gjort, sådan at der ikke betales skat i Danmark? Svar:
 Jeg vil gerne præcisere, at omførselsreglerne ingen betydning  

 har for virksomhedernes skattebetaling.
 Spørgsmål 8:
Kan ministeren oplyse, hvad det koster at etablere GPS på biler  

 beregnet til omførsel? Svar:
 Da det ikke er angivet, hvilket konkret system, som spørgeren  

 forestiller sig, er der naturligvis en stor usikkerhed ved opgørelsen af,  

 hvad  

 det vil koste at etablere GPS på biler beregnet til omførsel.
Jeg er bekendt med, at der er en løsning, hvor private personer via  

 mobiltelefon og internettet kan spore et køretøj med få meters nøjagtighed på  

 få minutter.
Et sådant koncept koster omkring 3.600 kr. (ekskl. moms) plus  

 installering på et autoværksted, som anslås at koste mellem 500 og 1.000 kr.  

 Hertil kommer omkostninger til et SIM-kort samt SMSer, når man ønsker  

 at vide,  

 hvor bilen er.
 Spørgsmål 9:
Vil det være muligt kun at anvende GPS, når det pågældende  

 køretøj bruges til omførsel? Svar:
 Hvis bilen kun må overvåges, når den faktisk bruges til  

 omførsel, ville det skulle være tilladt for chaufføren at frakoble systemet,  

 når bilen bruges til andet formål.
Jeg mener ikke, det er muligt for myndighederne at vide, hvornår  

 bilen bruges til omførsel, og hvornår den ikke gør.
Jeg er heller ikke klar  

 over, hvorvidt det er teknisk muligt at indrette systemet, så det løbende kan  

 slås til og fra.
 Spørgsmål 10:
Vil der være retsmæssige problemer med den overvågning, der  

 følger med etableringen af GPS? Svar:
 Det er ikke muligt på det foreliggende, overordnede grundlag at  

 vurdere, om der vil være retssikkerhedsmæssige eller andre juridiske  

 problemer  

 ved en ordning med overvågning af biler beregnet til omførsel.
Jeg mener dog ikke, at det vil være rimeligt at stille krav om,  

 at køretøjer udstyres med en GPS-sender, når der omføres varer.
Det ville  

 pålægge uforholdsmæssigt store administrative og økonomiske byrder på de  

 erhvervsdrivende, som ønsker at sælge ved omførsel.
Samtidig mener jeg  

 generelt,  

 at en kontrolform med digital overvågning kun bør anvendes, hvor der er  

 risiko  

 for meget alvorlige lovovertrædelser.
Derfor mener jeg ikke, at det vil være  

 proportionalt  

 at stille krav om GPS-sender.
 Spørgsmål 11:
Kan omfanget af anden omførsel (Hjem-IS, fiskebiler o.l.) efter  

 nugældende regler angives? Svar:
 De varer, som kan omføres efter de nugældende regler, er en  

 række specifikt nævnte varer, som bl.a. naturalprodukter af jordbrug,  

 husdyrhold og fiskeri samt brød, mælk, fløde, is, ost, smør og margarine.
 Jeg kan oplyse, at Økonomi- og Erhvervsministe  

 rie  

 t  

 ikke har kendskab til omfanget af den nuværende omførsel.
 Spørgsmål 12:
Vil det være muligt at skille nuværende omførsel fra den bredere  

 omførsel, som evt. vil følge af vedtagelse af dette forslag? Svar:
 Lovforslaget opererer allerede med en opdeling af de varer, som  

 kan omføres efter de nugældende regler bl.a. fødevarer som fisk, ost, mælk og  

 smør, og de nye varer, som kan omføres efter vedtagelsen af forslaget.
 Det er således lovteknisk muligt at skille omførsel efter de  

 gældende regler fra omførsel efter de nye regler.
