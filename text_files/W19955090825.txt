Revisor havde ved at underskrive et regnskab uden at være beføjet  

 hertil og uden at have forholdt sig selvstændigt til det samt ved i  

 påtegningen på regnskabet at have erklæret, et der var foretaget revision,  

 uagtet dette ikke var sket, tilsidesat de pligter, som stillingen som  

 registreret revisor medfører.
Revisor blev herfor pålagt en bøde på 50.000  

 kr.
 Under denne sag har Erhvervs- og Selskabsstyrelsen ved skrivelse modtaget  

 den 4. april 1995 indgivet klage over registreret revisor Georg Jøker Nissen.
 Erhvervs- og Selskabstyrelsen har oplyst, at revisor Georg Jøker Nissen  

 har været optaget i Revisorregistret siden 14. maj 1971.
Det fremgår af klagerens sagsfremstilling, at man på baggrund af forbehold  

 i revisionspåtegningen i årsregnskabet for 1993 for Oles Ejendomsservice ApS  

 udtog regnskabet, som var modtaget den 6. september 1994, til nærmere  

 undersøgelse.
Det konstateredes, at årsregnskabet var revideret af Stig L.  

 Møller, som hverken var registreret eller statsautoriseret revisor.  

 Regnskabet, der var udfærdiget på brevpapiret for Revisionsselskabet Stig L.  

 Møller ApS, returneredes derfor den 19. september 1994 til selskabet med en  

 frist på 4 uger til at fremsende et årsregnskab, revideret af en registreret  

 eller statsautoriseret revisor.
Det fremsendte regnskab var i øvrigt særdeles  

 mangelfuldt, hvilket man dog ikke gjorde opmærksom på, idet man forventede,  

 at en kompetent revisor ville bringe regnskabet i overensstemmelse med  

 årsregnskabsloven.
Den 4. oktober 1994 modtog klageren et nyt årsregnskab for selskabet med  

 en revisionspåtegning, der var underskrevet af indklagede den 29. september  

 1994. Bortset fra underskriften var der tale om nøjagtig det samme regnskab,  

 som man havde modtaget den 6. september 1994, og det var ligeledes udfærdiget  

 på brevpapiret for revisionsselskabet Stig L.
Møller ApS.
 Revisionspåtegningen lyder således:
»Foranstående regnskab er udfærdiget efter min klients bogføring,  

 og meddelte oplysninger og selskabets vedtægter.
Der er foretaget revision.
Revisionen er udført i overensstemmelse med god revisorskik.
Vi anser  

 regnskabet aflagt i overensstemmelse med selskabets vedtægter.
 Der er foretaget aktionærlån på kr. 51.618,20 .
Udbytteskat skyldes med kr. 9.000 for 1993.« Regnskabet er ifølge klageren i strid med årsregnskabsloven m.v. på  

 navnlig følgende punkter:
1. Der mangler årsberetning, jf. årsregnskabslovens § 62, da forslag til  

 anvendelse af selskabets overskud ikke fremgår af årsregnskabet.
Endvidere er  

 det ikke oplyst, at direktionen anser betingelserne for at undlade at  

 udarbejde årsberetning for opfyldt.
 2. Der er i strid med årsregnskabslovens § 42 stort set ikke givet  

 oplysning om de anvendte værdiansættelsesmetoder.
 3. Der er i strid med årsregnskabsbekendtgørelsens § 3, stk. 1, ikke  

 anført sammenligningstal for det foregående regnskabsår ved hver post i  

 balancen og resultatopgørelsen.
 4. Selskabet har ifølge årsregnskabet udloddet udbytte på 30.000  

 kr. på trods af, at selskabet ikke har frie reserver under egenkapitalen.  

 Selskabet har således udloddet en del af anpartskapitalen, hvilket under de  

 foreliggende omstændigheder må betragtes som en overtrædelse af  

 anpartsselskabslovens § 80.
 5. I resultatopgørelsen er der opført en post under omkostningerne benævnt  

 udbytte, selv om udbytte ikke er en omkostning, men en del af  

 overskudsdisponeringen.
 Endvidere er overført underskud også opført som en omkostning, selv om der  

 også er tale om en del af overskudsdisponeringen.
 Sammenhængen mellem posten overført underskud i resultatopgørelsen og  

 egenkapitalen i balancen virker dog noget diffus i regnskabet.
6. En post benævnt »Kapital-Konto«, der må formodes at indeholde  

 overført underskud, er opført under passiverne.
Posten er ikke benævnt  

 korrekt, ikke opført på det korrekte sted og ikke opført på korrekt vis i  

 henhold til årsregnskabsbekendtgørelsens § 2, hvorefter den skal benævnes  

 overført underskud og opføres under egenkapitalen som et negativt  

 beløb.
7. I balancen er der opført en post benævnt » Henlæggelse til  

 investeringsfond ».
Posten har ikke noget med årsregnskabet at gøre,  

 men kan kun anføres i skatteregnskabet.
I årsregnskabet skal posten opføres  

 dels som egenkapital, dels som udskudt skat.
 8. Gældsposterne er i strid med årsregnskabsbekendtgørelsens § 5, stk. 1,  

 ikke opdelt i kort- og langfristet gæld.
 9. Regnskabet mangler generelt noter, eksempelvis vedrørende skatter i  

 henhold til årsregnskabslovens § 50 og vedrørende personaleudgifter i henhold  

 til årsregnskabslovens § 51.
 10. Revisionspåtegningen indeholder i strid med bekendtgørelse om revisors  

 påtegninger på regnskaber § 1, stk. 2, ikke oplysning om, hvorvidt regnskabet  

 er aflagt efter lovgivningens bestemmelser til regnskabsaflæggelsen.
 11. I strid med påtegningsbekendtgørelsens § 2 har indklagede ikke i  

 revisionspåtegningen, der har karakter af en »blank« påtegning,  

 taget forbehold for alle de ovenfor anførte forhold, der samlet set og i  

 enkelte tilfælde alene skal medføre forbehold i revisionspåtegningen.
12. Endelig har indklagede revideret årsregnskabet for selskabet på vegne  

 Revisionsselskabet Stig L.
Møller ApS, der var valgt som selskabets revisor.
 Klageren anmoder nævnet om at tage stilling til, om indklagede på den  

 anførte baggrund har udvist den omhu og nøjagtighed, som hvervet som  

 registreret revisor kræver, og om han har handlet i overensstemmelse med god  

 revisorskik. jf. lov om registrerede revisorer § 4, stk. 2.
Indklagede har erkendt klagens rigtighed.
Han har oplyst, at han blev  

 kontaktet af Stig L.
Møller, som han kendte i forvejen, den 29. september  

 1994. Indklagede blev anmodet om at være behjælpelig med et regnskab, der  

 samme dag skulle underskrives og indsendes til Erhvervs- og  

 Selskabsstyrelsen.
Da indklagede kom til Stig L.
Møllers kontor, var  

 regnskabet færdigudarbejdet.
Han fik ikke at vide, at der tidligere var sendt  

 et tilsvarende regnskab ind til Erhvervs- og Selskabsstyrelsen.
Det blev  

 oplyst, at Stig L.
Møller havde foretaget bogføring og revideret regnskabet.  

 Indklagede påpegede forskellige fejl og mangler, men fik at vide, at  

 regnskabet senere kunne ændres.
Indklagede kontrollerede, at bank, depotkonti  

 og renter var korrekt opført, og underskrev herefter regnskabet.
Den 29. november 1994 blev han på ny kontaktet af Stig L.
Møller, der  

 havde modtaget en skrivelse af 14. november 1994 fra klageren med opregning  

 af en række mangler ved regnskabet.
Da indklagede ikke længere turde stole på  

 Stig L.
Møller, skrev han den 30. november 1994 til klageren og anmodede om  

 udsættelse med besvarelsen, idet han blandt andet oplyste, at han ville  

 udarbejde et korrigeret regnskab.
Indklagede udarbejdede et ændret  

 årsregnskab, som blev afleveret til Stig L.
Møller den 18. december 1994.
Indklagede har endvidere oplyst, at selskabet ikke var hans klient, og at  

 han ikke er indgået i et ansættelsesforhold med Stig L.
Møller.
Han har alene  

 løst nogle enkeltstående opgaver for Stig L.
Møllers revisionsselskab og for  

 dette arbejde modtaget honorar i forhold til forbrugt tid.
Stig L.
Møller har i en skrivelse af 26. april 1995 til nævnet påtaget sig  

 ansvaret for det passerede og bekræftet indklagedes oplysninger.
 Disciplinærnævnet skal udtale:
Efter indklagedes oplysninger må nævnet lægge til grund, at indklagede den  

 29. september 1994 blev kontaktet af revisor Stig L.
Møller.
Denne bad ham  

 underskrive et regnskab, som samme dag skulle indsendes til Erhvervs- og  

 Selskabsstyrelsen, men som revisor Møller, der ikke var registreret revisor,  

 ikke selv måtte underskrive.
Indklagede indvilgede heri, og da han senere  

 samme dag indfandt sig hos revisor Møller, fik han forelagt det færdige  

 regnskab med oplysning om, at revisor Møller havde forestået bogføringen og  

 havde revideret regnskabet.
Indklagede påpegede diverse fejl og mangler ved  

 regnskabet, men affandt sig med, at regnskabet ifølge revisor Møller senere  

 kunne ændres.
Efter at have kontrolleret, at bank, depotkonti og renter var  

 korrekt opført, underskrev indklagede regnskabet, hvorpå det blev indsendt  

 til Erhvervs- og Selskabsstyrelsen.
 Det må endvidere i overensstemmelse med indklagedes erkendelse lægges til  

 grund, at regnskabet var behæftet med de i Erhvervs- og Selskabsstyrelsens  

 klageskrivelse nærmere beskrevne fejl og mangler.
 Der er ikke grundlag for at fastslå, at indklagede var bekendt med, at  

 regnskabet tidligere i uændret form havde været forelagt Erhvervs- og  

 Selskabsstyrelsen, men var blevet afvist af denne.
 Nævnet finder, at indklagede ved den beskrevne handlemåde i betydelig grad  

 ved udøvelsen af sin virksomhed har tilsidesat de pligter, som stillingen som  

 registreret revisor medfører, og at han derved har pådraget sig  

 disciplinæransvar.
Ved fastsættelsen af den disciplinære sanktion lægger nævnet vægt på, at  

 indklagede har underskrevet det pågældende regnskab uden at være beføjet  

 hertil efter reglerne i årsregnskabslovens § 61, stk. 1, jf. § 61 b, stk. 3,  

 idet han ikke selv var valgt som selskabets revisor og ej heller var fast  

 tilknyttet det revisionsselskab, Stig L.
Møller ApS, der var valgt som  

 revisor af selskabets generalforsamling.
Endvidere lægger nævnet vægt på, at  

 indklagede har underskrevet regnskabet i det væsentlige uden at have forholdt  

 sig selvstændigt til dets indhold til trods for, at regnskabet hverken var  

 udarbejdet af indklagede selv eller hans medarbejdere, og til trods for, at  

 det var behæftet med væsentlige fejl og mangler, som indklagede var eller  

 burde have været opmærksom på.
Endelig har indklagede underskrevet en  

 påtegning, hvori han erklærede, at der var foretaget revision, uagtet han  

 eller hans medarbejdere ikke havde udført nogen revisionshandlinger.
 Nævnet finder dog heroverfor også at måtte tage i betragtning, at  

 indklagede allerede inden sagens indbringelse for nævnet og straks, da han  

 blev konfronteret med Erhvervs- og Selskabsstyrelsens holdning, i det hele  

 har erkendt de påtalte forhold, ligesom han har søgt at rette for sig ved at  

 udarbejde et korrekt regnskab, der forelå den 18. december 1994. Der er  

 endvidere intet, der tyder på, at indklagede har handlet for vindings skyld,  

 for så vidt som han efter det oplyste alene har modtaget honorar efter  

 almindelig timetakst for sin - som det må antages - beskedne indsats med  

 underskrivelsen den 29. september 1994.
 Efter en samlet afvejning af de momenter, der således kommer i  

 betragtning, finder nævnet, at indklagede i medfør af § 11 a, stk. 1, i lov  

 om registrerede revisorer har forskyldt en disciplinærbøde, der passende kan  

 fastsættes til 50.000 kr.
 Afgørelsen findes at burde offentliggøres, jf. § 11 a, stk. 5, i lov om  

 registrerede revisorer.
 T h i b e s t e m m e s :
 Registreret revisor Georg Jøker Nissen pålægges en bøde på 50.000 kr.
