Nr LSF 169 Forslag til Lov om tilbageholdelse af stofmisbrugere i behandling Fremsat af socialministeren (Else Winther Andersen) den 18. december 1991 Vedtaget ved tredjebehandling den 8. maj 1992 Lov nr. 349 af 14/05/1992 § 1. Amtsrådet træffer beslutning om, hvorvidt den pågældende amtskommune vil benytte sig af denne lovs bestemmelser.
I Københavns og Frederiksberg Kommuner træffes beslutningen af kommunalbestyrelsen.
 Stk. 2. En beslutning efter stk. 1 omfatter døgninstitutioner i  

 henhold til § 96 i lov om social bistand og private døgninstitutioner,  

 hvormed der ikke er indgået overenskomst, jf. § 96, stk. 2.
§ 2 . I forbindelse med behandling af stofmisbrugere på  

 institutioner i henhold til § 96 i lov om social bistand kan det udvalg, der  

 efter den sociale styrelseslovs § 2, stk. 2, træffer beslutning om optagelse  

 på den pågældende institution, beslutte, at en stofmisbruger skal have tilbud  

 om at indgå en kontrakt om behandling for stofmisbrug med mulighed for  

 tilbageholdelse.
I Københavns Kommune træffes beslutningen af vedkommende  

 borgmester.
Stk. 2. I de i § 1, stk. 2, nævnte private institutioner træffer  

 institutionslederen beslutning om, hvorvidt en stofmisbruger skal have tilbud  

 om at indgå en kontrakt om behandling for stofmisbrug med mulighed for  

 tilbageholdelse.
Beslutningen skal godkendes af den i stk. 1 nævnte  

 myndighed.
 Stk. 3. Afslag på tilbud efter stk. 1 eller godkendelse efter stk.  

 2 kan ikke indbringes for anden administrativ myndighed.
 § 3 . Når der er truffet beslutning om behandling efter § 2, kan  

 stofmisbrugeren og behandlingsinstitutionen, før behandlingen påbegyndes,  

 indgå en kontrakt herom. Ønsker stofmisbrugeren ikke at indgå en kontrakt om  

 behandling for stofmisbrug med mulighed for tilbageholdelse, har vedkommende  

 fortsat adgang til øvrige eksisterende behandlingstilbud.
 Stk. 2. Amtsrådet, i Københavns og Frederiksberg Kommuner  

 kommunalbestyrelsen, fører tilsyn med en privat døgninstitution, der har  

 indgået kontrakt med en stofmisbruger efter stk. 1, og kan indhente de  

 nødvendige oplysninger hos den private institution til brug for godkendelse  

 efter § 2, stk. 2, og den endelige beslutning efter § 6, stk. 2.
 § 4. En kontrakt om behandling med mulighed for tilbageholdelse af  

 stofmisbrugeren kan indgås for en periode af ikke over et halvt års varighed  

 fra indgåelsen.
 Stk. 2. Stofmisbrugeren kan til enhver tid opsige en kontrakt om  

 behandling med mulighed for tilbageholdelse, jf. dog § 5.
§ 5. Tilbageholdelse kan ske, når der er en begrundet formodning  

 om, at stofmisbrugeren vil afbryde den aftalte behandling, og det vil være  

 uforsvarligt ikke at tilbageholde den pågældende, fordi 1) udsigten til ophøret af misbruget eller en betydelig og afgørende  

 bedring af tilstanden ellers vil blive væsentligt forringet eller 2) stofmisbrugeren frembyder nærliggende og væsentlig fare for sig selv  

 eller andre.
 Stk. 2 . Tilbageholdelse kan kun ske, såfremt mere lempelige  

 foranstaltninger er utilstrækkelige.
 § 6. Den foreløbige beslutning om tilbageholdelse træffes af  

 behandlingsinstitutionens leder og skal snarest muligt meddeles til  

 stofmisbrugeren.
Stk. 2. Beslutningen efter stk. 1 skal straks forelægges den i §  

 2, stk. 1 og 2, nævnte myndighed, som senest 3 dage efter, at beslutningen er  

 truffet, træffer den endelige beslutning i et møde, jf. dog § 22, stk. 2, 1.  

 pkt., i lov om kommunernes styrelse.
I Københavns Kommune træffes den  

 endelige beslutning af vedkommende borgmester.
Stofmisbrugeren skal straks  

 have meddelelse om beslutningen, som skal være skriftlig og begrundet.
§ 7. Tilbageholdelsen skal ophøre, når betingelserne i § 5 ikke  

 længere er til stede.
Den enkelte tilbageholdelse kan ikke vare over 14 dage  

 fra beslutningen i henhold til § 6, stk. 2, og den samlede  

 tilbageholdelsesperiode kan ikke overstige 2 måneder inden for 6 måneder.  

 Beslutning om ophøret af tilbageholdelsen træffes af  

 behandlingsinstitutionens leder og skal efterfølgende meddeles den i § 2,  

 stk. 1 og 2, nævnte myndighed.
Stofmisbrugeren skal straks have meddelelse om  

 ophøret af tilbageholdelsen.
§ 8. Den i § 2, stk. 1 og 2, nævnte myndighed skal efter anmodning  

 fra stofmisbrugeren indbringe beslutningen om tilbageholdelsen for retten  

 efter reglerne i retsplejelovens kapitel 43 a.
Stofmisbrugeren skal både i  

 forbindelse med indgåelse af kontrakten, jf. § 3, stk. 1, og samtidig med at  

 pågældende får meddelelse om beslutning efter § 6, stk. 2, orienteres om  

 muligheden for at få beslutningen indbragt for retten.
§ 9. Socialministeren fastsætter nærmere regler om tilbageholdelse  

 og om indberetning.
Isolation og fiksering er ikke tilladt.
Fysisk  

 magtanvendelse er tilladt i det omfang, det er nødvendigt for at afværge, at  

 stofmisbrugeren udsætter sig selv eller andre for nærliggende fare for at  

 lide skade på legeme eller helbred.
 § 10 . Loven træder i kraft den 1. juli 1992.
 § 11 . Forslag til revision af loven fremsættes for Folketinget  

 senest ved begyndelsen af folketingsåret 1996-97.
 § 12 . Loven gælder ikke for Færøerne og Grønland.
Oprindeligt fremsat forslag § 1. Amtsrådet træffer beslutning om, hvorvidt den pågældende amtskommune vil benytte sig af denne lovs bestemmelser.
I Københavns og Frederiksberg Kommuner træffes beslutninger af kommunalbestyrelsen.
 § 2 . I forbindelse med behandling af stofmisbrugere på  

 institutioner i henhold til § 96 i lov om social bistand kan det udvalg, der  

 efter den sociale styrelseslovs § 2, stk. 2, træffer beslutning om optagelse  

 på den pågældende institution, beslutte, at en stofmisbruger skal have tilbud  

 om at indgå en kontrakt om behandling for stofmisbrug med mulighed for  

 tilbageholdelse.
§ 3 . Når der er truffet beslutning om behandling efter § 2, kan  

 stofmisbrugeren og behandlingsinstitutionen, før behandlingen påbegyndes,  

 indgå en kontrakt herom. Ønsker stofmisbrugeren ikke at indgå en kontrakt om  

 behandling for stofmisbrug med mulighed for tilbageholdelse, har vedkommende  

 fortsat adgang til øvrige eksisterende behandlingstilbud.
I Københavns  

 Kommune træffes beslutninger af vedkommende borgmester.
 Stk 2 . Afslag fra det i § 2 nævnte udvalg på at indgå kontrakt  

 med mulighed for tilbageholdelse kan ikke indbringes for anden administrativ  

 myndighed.
 § 4. En kontrakt om behandling med mulighed for tilbageholdelse af  

 stofmisbrugeren kan indgås for en periode af ikke over et halvt års varighed  

 fra indgåelsen.
 § 5. Tilbageholdelse kan ske, når der er en begrundet formodning  

 om, at stofmisbrugeren vil afbryde den aftalte behandling, og det vil være  

 uforsvarligt ikke at tilbageholde den pågældende, fordi:
1) udsigten til ophøret af misbruget eller en betydelig og afgørende  

 bedring af tilstanden ellers vil blive væsentligt forringet, eller 2) stofmisbrugeren frembyder nærliggende og væsentlig fare for sig selv  

 eller andre.
 Stk. 2 . Tilbageholdelse kan kun ske, såfremt mere lempelige  

 foranstaltninger er utilstrækkelige.
 § 6. Den foreløbige beslutning om tilbageholdelse træffes af  

 behandlingsinstitutionens leder, og skal snarest muligt meddeles til  

 stofmisbrugeren.
Stk. 2. Beslutningen efter stk. 1 skal straks forelægges det i § 2  

 nævnte udvalg, som senest 3 dage efter, at beslutningen er truffet, træffer  

 den endelige beslutning i et møde, jf. dog § 22, stk. 2, 1. pkt. i lov om  

 kommunernes styrelse.
I Københavns Kommune træffes den endelige beslutning af  

 vedkommende borgmester.
Stofmisbrugeren skal straks have meddelelse om  

 beslutningen, som skal være skriftlig og begrundet.
§ 7. Tilbageholdelsen skal ophøre, når betingelserne i § 5 ikke  

 længere er til stede, og kan ikke vare over 2 måneder fra beslutningen i  

 henhold til § 6, stk. 2. Beslutning om ophøret af tilbageholdelsen træffes af  

 behandlingsinstitutionens leder og skal efterfølgende meddeles det i § 2  

 nævnte udvalg, i Københavns Kommune vedkommende borgmester.
Stofmisbrugeren  

 skal straks have meddelelse om ophøret af tilbageholdelsen.
§ 8. Det i § 2 nævnte udvalg skal efter anmodning fra  

 stofmisbrugeren indbringe beslutningen om tilbageholdelsen for retten efter  

 reglerne i retsplejelovens kapitel 43 a.
Stofmisbrugeren skal både i  

 forbindelse med indgåelse af kontrakten, jf. § 3, og samtidig med at  

 pågældende får meddelelse om beslutning efter § 6, stk. 2, orienteres om  

 muligheden for at få beslutningen indbragt for retten.
§ 9. Socialministeren kan fastsætte nærmere regler om, hvordan  

 tilbageholdelsen kan ske.
Isolation og fiksering er ikke tilladt.
Fysisk  

 magtanvendelse er tilladt i det omfang, det er nødvendigt for at afværge, at  

 stofmisbrugeren udsætter sig selv eller andre for nærliggende fare for at  

 lide skade på legeme eller helbred.
 § 10 . Loven træder i kraft den 1. juli 1992.
 § 11 . Forslag til revision af loven fremsættes for Folketinget  

 senest ved begyndelsen af folketingsåret 1996-97.
 § 12 . Loven gælder ikke for Færøerne og Grønland.
Bemærkninger til lovforslaget Almindelige bemærkninger Ansvaret for behandlingen af stofmisbrugere ligger i amtskommunerne, som  

 sammen med kommunerne også har ansvaret for den forebyggende indsats.
Behandlingen af stofmisbrugere indenfor det sociale område er hovedsagelig  

 en socialpædagogisk opgave, der efter bistandslovens § 96 foregår i  

 amtskommunale behandlingsinstitutioner og ambulatorier m.v.
Udover egentlige  

 døgninstitutionsophold omfatter amtskommunernes behandlingstilbud tillige  

 bl.a. ophold i socialpædagogiske kollektiver eller familiepleje, ambulant  

 behandling, herunder f.eks. metadonordination, dagbehandling samt  

 fritidstilbud.
Endvidere indgår institutioner efter bistandslovens § 105  

 (forsorgshjem, herberger m.v.) i tilbudet til stofmisbrugere.
I forbindelse med at en stofmisbruger indgår i et amtskommunalt  

 behandlingstilbud, fastlægger institutionen i mange tilfælde en  

 behandlingsplan i samarbejde med misbrugeren.
Typisk indgåes aftalen  

 skriftligt og for en afgrænset periode, der er overskuelig for misbrugeren.  

 Formålet med disse behandlingskontrakter er i samarbejde med misbrugeren at  

 få fastlagt nogle rammer for behandlingsforløbet, herunder at fastsætte  

 aftaler om mål for behandlingen samt goder, krav og regler under  

 behandlingsforløbet.
Behandlingskontrakter indgår som et pædagogisk led i forsøget på at  

 fastholde stofmisbrugeren i behandlingen.
Hvis misbrugeren bryder aftalen, er  

 konsekvensen oftest, at behandlingen stoppes helt eller delvist, idet der  

 ikke hidtil i dansk lovgivning har været hjemmel til at tilbageholde  

 misbrugere mod deres vilje på behandlingsinstitutioner.
Erfaringerne viser imidlertid, at en kvalificeret behandlingsindsats  

 medfører forbedringer hos et betydeligt antal stofmisbrugere i form af  

 reduktion af misbrug, forbedring af beskæftigelsessituationen og reduktion af  

 kriminel adfærd.
Derudover er selve behandlingstidens længde af stor  

 betydning for effekten af behandlingsindsatsen.
 Det er derfor af stor betydning for effekten af behandlingen af  

 stofmisbrugere, at de er i en fortsat og sammenhængende behandling uden  

 længerevarende afbrydelser.
 Regeringen har derfor fundet det hensigtsmæssigt at udvide  

 behandlingstilbudene til stofmisbrugere med et tilbud om kontrakt om  

 behandling for stofmisbrug med mulighed for på behandlingsinstitutionen under  

 visse nærmere angivne restriktive betingelser at tilbageholde stofmisbrugeren  

 mod dennes vilje.
 Tilbudet skal ses som en udvidelse af de eksisterende behandlingstilbud.
Børn og unge under 18 år kan efter bistandslovens afsnit VIII i  

 velfærdstruende situationer anbringes uden for hjemmet uden forældrenes  

 samtykke.
Disse bestemmelser finder anvendelse i forhold til stofmisbrugere  

 under 18 år.
Formålet med den foreslåede ordning er især at hjælpe yngre stofmisbrugere  

 over 18 år, der er motiveret for behandling, og som endnu ikke i større  

 omfang er kommet i konflikt med straffeloven som følge af stofmisbruget.  

 Denne gruppe forudsættes at være mest modtagelig for behandling, og det er  

 således i særlig grad i forhold til denne gruppe, der skal være mulighed for  

 at anvende tilbageholdelse i henhold til kontrakten.
Det er på den anden side  

 ikke hensigten at udelukke ældre stofmisbrugere fra en tilsvarende mulighed.
 Lovforslaget er baseret på 3-dobbelt frivillighed: For det første er det  

 overladt til amtsrådet, om det vil benytte sig af lovens bestemmelser i  

 amtskommunen.
For det andet træffer amtskommunen i det konkrete tilfælde beslutning, om  

 der skal gives tilbud om behandling med mulighed for tilbageholdelse på  

 behandlingsinstitutionen.
Der er således ingen forpligtelse for amtskommunen  

 til at tilbyde en sådan kontrakt, og amtskommunens afgørelse kan ikke  

 indbringes for anden myndighed.
For det tredie er det frivilligt for stofmisbrugeren, om pågældende vil  

 indgå en sådan kontrakt. Ønsker stofmisbrugeren ikke at indgå en sådan  

 aftale, har vedkommende fortsat adgang til øvrige eksisterende  

 behandlingstilbud.
Herved fastholdes frivillighedsprincippet i behandlingen  

 af stofmisbrugere.
 Det skal fremhæves, at behandlingen i princippet foregår i et åbent  

 behandlingsmiljø. Dette lægger naturligvis også begrænsninger for de faktiske  

 muligheder for at iværksætte og opretholde tilbageholdelsen.
 Lovforslaget rummer derfor nogle begrænsninger i, hvordan tilbageholdelse  

 kan ske.
 Betingelserne for at iværksætte en tilbageholdelse, jf. bemærkningerne til  

 lovforslagets enkelte bestemmelser, er således forholdsvis restriktive.
 Ligeledes forudsætter hjemlen i § 9 for socialministeren til at fastsætte  

 nærmere regler om, hvordan tilbageholdelsen kan ske, kun mulighed for meget  

 begrænsede foranstaltninger til at gennemføre tilbageholdelsen, jf.  

 bemærkningerne til § 9.
 Foranstaltningerne anses imidlertid for at være tilstrækkelige til at  

 klare mere eller mindre akutte krisesituationer af relativ kortere varighed.
Tilbudet skal ses i sammenhæng med og som supplement til en række andre  

 initiativer på området.
Således er der bl.a. nedsat en arbejdsgruppe i  

 Amtsrådsforeningen vedrørende tilrettelæggelsen af behandlingsindsatsen og  

 tilgrænsede foranstaltninger på misbrugsområdet.
Arbejdsgruppen har til  

 opgave at beskrive rusmiddelmisbrugets omfang og karakter, herunder vurdere  

 udviklingen i misbrugsmønstret.
Endvidere skal arbejdsgruppen beskrive  

 udviklingen med hensyn til bekæmpelse af rusmiddelmisbrugets skadevirkninger  

 og afdække problemområderne og eventuelt fremsætte forslag til det  

 offentliges foranstaltninger på dette felt.
Endvidere har Københavns kommune nedsat en arbejdsgruppe om brugerønsker  

 og behov - mål og rammer på narkoområdet, og arbejdsgruppen har  

 offentliggjort en 1. delrapport.
Arbejdsgruppen har haft til opgave at  

 vurdere, hvorledes det københavnske behandlingssystem i højere grad kan blive  

 i stand til mere effektivt at imødekomme behovet hos forskellige grupper af  

 stofmisbrugere.
 Det skal fremhæves, at lovforslaget ikke indeholder en hjemmel til  

 tvangsbehandling eller tvangsanbringelse af stofmisbrugere, således som der  

 er mulighed for efter eksempelvis svensk lovgivning.
Efter svensk ret kræves der ikke forudgående samtykke.
Der er  

 betingelserne for tvangsbehandling, at der skal være tale om personer, der  

 som følge af et vedvarende misbrug har behov for behandling for at komme ud  

 af misbruget.
Endvidere skal der være fare for, at den pågældende på grund af  

 misbruget kan komme til at skade sig selv eller sine nærmeste alvorligt,  

 eller den pågældende skal udsætte sin fysiske eller psykiske sundhed for  

 alvorlig fare eller løbe en åbenbar risiko for at ødelægge sit liv.  

 Tvangsbehandlingen indledes på en lukket døgninstitution, hvorefter  

 misbrugeren skal udplaceres på almindeligt, frivilligt behandlingshjem i  

 løbet af de første 3 måneder.
Tvangsbehandlingen skal ophøre, når formålet  

 med behandlingen er opnået, og senest når behandlingen har varet i 6 måneder.
 I dansk lovgivning eksisterer der i forvejen en række muligheder for at  

 lægge pres på stofmisbrugere om at acceptere behandling:
Et barn under 18 år kan - som tidligere nævnt - efter bistandslovens  

 afsnit VIII i velfærdstruende situationer anbringes uden for hjemmet uden  

 forældrenes samtykke, herunder anbringes på psykiatrisk hospital.
Denne  

 bestemmelse kan anvendes på stofmisbrugere under 18 år og på stofmisbrugeres  

 børn.
 Som vilkår til et tiltalefrafald efter retsplejelovens § 723 kan  

 bl.a. iværksættes hjælpeforanstaltninger efter bistandsloven, herunder  

 afvænningsbehandling.
 Efter straffelovens § 49, stk. 2, kan stofmisbrugere m.v. i  

 fængsler overføres til narkotikabehandling i en behandlingsinstitution,  

 forudsat de samtykker heri.
 I forbindelse med en betinget dom kan retten efter straffelovens §  

 57 fastsætte vilkår, f.eks. om misbrugsbehandling, bl.a. på institution,  

 som den dømte er forpligtet til at overholde.
 Tilsvarende vilkår kan fastsættes i forbindelse med prøveløsladelse efter  

straffelovens § 39, stk. 2.
 Hjemlerne i retsplejeloven og straffeloven giver ikke mulighed for  

 tvangsmæssigt at tilbageholde stofmisbrugere med henblik på et  

 behandlingsforløb.
Administrative konsekvenser Det forudsættes, at lovforslaget kun vil medføre administrativt  

 merarbejde af mindre omfang.
Økonomiske konsekvenser Lovforslaget skal som nævnt ses som et tilbud til amtskommunerne, der  

 giver mulighed for et yderligere behandlingstilbud.
Amtskommunen får således en mulighed for - men altså ingen pligt til - at  

 søge at træffe forhåndsaftale med stofmisbrugeren om eventuel tilbageholdelse  

 i behandlingsforløbet.
Amtskommunen er i en konkret situation ikke forpligtet  

 til at udnytte sin tilbageholdelsesmulighed, hvis den ikke fagligt skønner  

 det formålstjenligt.
 Der vil kun kunne blive tale om merudgifter til behandling af den enkelte  

 stofmisbruger, hvis amtskommunen vælger at supplere behandlingstilbudet med  

 denne form for kontraktsbehandling, og kun i det omfang dette tilbud er  

 dyrere end alternative behandlingstilbud.
Det er med lovforslaget ikke tilsigtet at forøge de amtskommunale udgifter  

 ved iværksættelse af behandlingstilbud.
Tilbud med mulighed for at  

 tilbageholde er således betinget af, at tilbudene kan finansieres indenfor  

 området.
Lovforslaget er derfor udgiftsneutralt for den kommunale sektor.
 Det er fra kommunal side fremført, at brugen af kontraktsbehandling med  

 mulighed for tilbageholdelse vil blive meget begrænset, hvis finansieringen  

 skal ske via omprioriteringer indenfor den eksisterende økonomiske ramme.
 Udgiftsniveauet for forskellige former for behandling varierer alt efter  

 indholdet i behandlingstilbudet og er således ikke direkte sammenlignelige.  

 Med udgangspunkt i budgetoplysningerne for 1990 anslåes udgifter til  

 familiepleje mv. til typisk at være omkring 20.000 - 30.000 kr. om måneden  

 for en stofmisbruger.
 Udgiften til eksisterende døgnbehandling på amtsungdomscentrene kan  

 variere fra en udgift på 35.000 kr. pr. måned til henholdsvis godt 40.000 kr.  

 og knap 55.000 kr.
 Forhandlingerne med de kommunale parter er ikke afsluttet.
Bemærkninger til lovforslagets enkelte bestemmelser Til § 1 Det foreslås, at det er amtsrådet, der træffer beslutning om, hvorvidt  

 amtskommunen på en eller flere behandlingsinstitutioner, vil tage dette  

 yderligere tilbud i brug med kontraktsbehandling med ret til at tilbageholde  

 stofmisbrugeren i behandlingen.
 Beslutningen forudsættes truffet i et møde.
Til § 2 Reglerne om tilbageholdelse som led i en kontraktsbehandling foreslås  

 alene anvendt på institutioner til behandling af stofmisbrugere i henhold til  

 bistandsloven, d.v.s. de såkaldte § 96-institutioner (amtsungdomscentre). På  

 disse institutioner er personalet uddannet til behandling af stofmisbrugere,  

 og har derfor den nødvendige viden til at kunne vurdere behandlingsplanen og  

 behovet for at tilbageholde stofmisbrugeren i behandlingsforløbet.
Det er ikke fundet hensigtsmæssigt at lade hjemlen gælde i forbindelse med  

 ophold i f.eks. familiepleje m.v. i henhold til bistandslovens § 66 eller  

 forsorgshjem m.v. efter bistandslovens § 105, navnlig af hensyn til de  

 særlige praktiske forhold, der gælder for disse institutioner.
Tilsvarende  

 vil bestemmelserne hverken kunne anvendes på kriminalforsorgens institutioner  

 eller på sygehuse.
 Bestemmelserne er primært sigtet på yngre stofmisbrugere over 18 år, men  

 ældre misbrugere vil naturligvis også kunne indgå aftaler om behandling med  

 mulighed for tilbageholdelse.
Kontrakten forudsættes at indeholde en fastlagt plan for behandlingen i  

 forbindelse med institutionsopholdet (behandlingsplanen). Indeholder  

 kontrakten en bestemmelse om mulighed for tilbageholdelse, må den ifølge  

 forslaget højst strække sig over et halvt år fra indgåelsen.
Tilbageholdelse  

 foreslås dog ikke at måtte vare mere end højst 2 måneder, jf. § 7.
Til § 3 I § 3 foreslås kontrakten imellem stofmisbrugeren og  

 behandlingsinstitutionen skriftligt udformet.
Det forudsættes, at kontrakten  

 indeholder klare oplysninger om behandlingsplanen, samt oplysninger om at  

 stofmisbrugeren ved indgåelsen af kontrakten giver behandlingsinstitutionen  

 adgang til at tilbageholde pågældende på institutionen, såfremt betingelserne  

 herfor er opfyldt, jf. § 5.
Til § 4 Det forudsættes, at varigheden af det enkelte behandlingsforløb  

 fastsættes individuelt, afhængig af den enkelte stofmisbrugers mulighed for  

 at overskue længden af behandlingsforløbet.
 Bestemmelsen i § 4 foreslås udformet som en maximumsregel, således at en  

 kontrakt om behandling efter lovforslaget højst kan indgåes for en periode af  

 et halvt års varighed.
Til § 5 Bestemmelsen indeholder forslag om betingelser for, hvornår der kan  

 iværksættes en tilbageholdelse af en stofmisbruger mod dennes vilje.
 Betingelserne er formuleret efter de samme principper, der gælder for  

 tvangsindlæggelse og tvangstilbageholdelse efter § 5 i lov om  

 frihedsberøvelse og anden tvang i psykiatrien.
 Derudover foreslås der opstillet krav om, at der er en begrundet  

 formodning for, at stofmisbrugeren vil afbryde det aftalte behandlingforløb.  

 Det er derfor ikke nok, at der er en generel formodning om, at stofmisbrugere  

 erfaringsmæssigt afbryder behandlingsforløb i en bestemt periode, ligesom det  

 heller ikke er tilstrækkeligt, at der er en fjern mistanke.
 På grund af de forholdsvis restriktive betingelser vil der være  

 situationer, hvor en stofmisbruger afbryder et aftalt behandlingsforløb i  

 henhold til behandlingskontrakt efter lovforslaget, uden at institutionen  

 dermed vil være berettiget til at iværksætte en tilbageholdelse, fordi  

 betingelserne i forslagets § 5 ikke er opfyldt.
Hensigten med betingelserne er imidlertid, at tilbageholdelsen kun vil  

 kunne finde sted i tilfælde, hvor misbrugeren ellers vil befinde sig i en  

 meget alvorlig situation, hvor det vil være uforsvarligt ikke at tilbageholde  

 pågældende, fordi der uden tilbageholdelsen vil være en nærliggende fare for  

 misbrugerens eller andres liv eller helbred.
Det kan f.eks. være tilfælde,  

 hvor den pågældende misbruger med en høj grad af sandsynlighed uden  

 tilbageholdelse vil påbegynde eller fortsætte et sådant misbrug som følge af,  

 at behandlingen afbrydes, således at der vil opstå de ovenfor nævnte  

 fareelementer.
Det kan også være de tilfælde, hvor der er fare for personen  

 selv, f.eks. risiko for selvmord, eller hvor misbrugeren overfor andre bliver  

 voldsom og truende i sin adfærd.
På tilsvarende måde som i lov om frihedsberøvelse og anden tvang i  

 psykiatrien foreslås der stillet krav om, at misbrugeren skal frembyde  

 nærliggende og væsentlig fare for sig selv eller andre.
Det er således ikke  

 tilstrækkeligt, at der er en mulig og mere fjern og uvis risiko for, at faren  

 vil manifestere sig.
Der vil ifølge forslaget ikke være adgang til at bringe stofmisbrugeren  

 tilbage til behandling på institutionen - heller ikke med politiets hjælp - ,  

 hvis vedkommende har forladt den.
Dette gælder såvel før som efter beslutning  

 om tilbageholdelse er truffet.
 Det er i øvrigt en forudsætning, at behandlingsinstitutionen altid skal  

 tilbyde mere lempelige indgreb, førend der iværksættes tilbageholdelse af  

 stofmisbrugeren.
 Det er endvidere en forudsætning, at de socialpædagogiske tiltag,  

 institutionerne normalt griber til i forbindelse med en krisesituation i et  

 behandlingsforløb, intensiveres, således at der også ad den vej lægges pres  

 på stofmisbrugeren med henblik på at fortsætte den aftalte behandling.
Til § 6 Beslutning om tilbageholdelse efter § 5 foreslås truffet af  

 behandlingsinstitutionens leder.
Det er en skønsmæssig vurdering, der må  

 baseres på behandlingsinstitutionens faglige viden samt kendskab til den  

 pågældende stofmisbrugers adfærd i øvrigt.
Den foreløbige beslutning skal ifølge forslaget snarest muligt meddeles  

 stofmisbrugeren selv.
Der foreslås ikke stillet særlige formkrav i den  

 forbindelse, men hvis situationen tillader det, bør meddelelsen ske skriftlig  

 og med begrundelse.
Efter bestemmelsen skal den endelige beslutning om tilbageholdelse af en  

 stofmisbruger træffes enten af vedkommende stående udvalg i et møde eller af  

 udvalgets formand, jf. § 22, stk. 2, 1. pkt. i den kommunale styrelseslov.
Da  

 den endelige beslutning skal træffes senest 3 dage efter der foreløbige  

 beslutning, må det forventes, at beslutningen normalt vil blive truffet af  

 udvalgets formand.
For at undgå, at udvalget skal indkaldes for at træffe  

 beslutning om tilbageholdelse, vil det være hensigtsmæssigt, at udvalget  

 vælger en næstformand, der kan træffe beslutning i tilfælde af formandens  

 forfald.
Til § 7 Det forudsættes, at institutionen løbende skal vurdere, om betingelserne  

 for tilbageholdelsen er opfyldt, og tilbageholdelsen skal ifølge forslaget  

 ophæves, når betingelserne herfor ikke længere er tilstede.
Ligesom der  

 straks skal gives meddelelse herom til stofmisbrugeren.
Tilbageholdelsen foreslås højst at kunne vare i 2 måneder fra  

 godkendelsen.
Der er på tilsvarende måde som i § 4 tale om en maximumsregel.
 I langt de fleste tilfælde vil det kun være nødvendigt at tilbageholde i  

 meget korte perioder, indtil at misbrugeren er blevet overtalt til at  

 fortsætte behandlingsforløbet.
 Hvis der indenfor kontraktsperioden, dvs. maximalt 6 måneder, på ny opstår  

 behov for at tilbageholde stofmisbrugeren, skal der træffes en ny beslutning  

 efter § 6, stk. 2.
 Den samlede tilbageholdelsesperiode kan ikke overstige 2 måneder inden for  

 6 måneder.
Til § 8 Da der er tale om frihedsberøvelse af stofmisbrugeren, foreslås  

 beslutningen om tilbageholdelsen indbragt for domstolene efter begæring.
På samme måde som i lov om frihedsberøvelse og tvang i psykiatrien  

 foreslås det henskudt til den besluttende myndighed at rejse sagen over for  

 retten, efter reglerne i retsplejelovens kapitel 43 a, såfremt  

 stofmisbrugeren anmoder herom.
Der er således ingen forpligtelse til  

 automatisk at få afgørelsen domstolsprøvet.
 Kravet om domstolsprøvelse kan rejses under hele det aftalte  

 behandlingsforløb.
Til § 9 Som nævnt i de almindelige bemærkninger foregår behandlingen i princippet  

 i et åbent behandlingsmiljø. Det foreslås, at socialministeren bemyndiges til  

 at fastsætte nærmere regler om iværksættelsen af tilbageholdelsen.  

 Udgangspunktet vil være bestemmelserne i bekendtgørelse om magtanvendelse  

 m.v. i døgninstitutioner for børn og unge samt bekendtgørelse om  

 magtanvendelse m.v. i institutioner for voksne med vidtgående fysiske eller  

 psykiske handicap, nærmere bestemt de regler der gælder for institutioner,  

 som ikke er godkendte som lukkede eller sikrede afdelinger.
I det omfang det er nødvendigt for at sikre en stofmisbrugers fortsatte  

 tilstedeværelse på institutionenen, forudsættes institutionen således at  

 kunne foretage aflåsning af institutionens yderdøre i kortere perioder om  

 dagen.
Ligesom institutionen kan aflåses om natten.
Fiksering vil ifølge lovforslaget ikke være tilladt.
Ved fiksering forstås  

 anvendelse af mekanisk tvangsmiddel i form af bælte, håndremme, livstykke  

 eller anden form for mekanisk fastspænden.
Tilsvarende vil anvendelse af isolation, dvs. afsondring i aflåst rum i  

 kortere eller længere perioder, ikke kunne ske.
Aflåsning af værelser om  

 natten vil dog ikke blive betragtet som isolation.
Fysisk magtanvendelse i forbindelse med tilbageholdelse af stofmisbrugeren  

 på institutionen foreslås kun tilladt i det omfang, det er nødvendigt for at  

 afværge, at pågældende udsætter sig selv eller andre for nærliggende fare for  

 at lide skade på legeme eller helbred.
Denne magtanvendelse skal afpasses  

 efter forholdene i den enkelte situation og må ikke gå ud over det strengt  

 nødvendige.
Til § 11 Med henblik på at følge udviklingen indenfor behandlingen af  

 stofmisbrugere, foreslås det, at loven tages op til revision senest ved  

 begyndelsen af folketingsåret 1996-97.
Efter 2. behandling den 5. maj 1992 § 1. Amtsrådet træffer beslutning om, hvorvidt den pågældende amtskommune vil benytte sig af denne lovs bestemmelser.
I Københavns og Frederiksberg Kommuner træffes beslutningen af kommunalbestyrelsen.
 Stk. 2. En beslutning efter stk. 1 omfatter døgninstitutioner i  

 henhold til § 96 i lov om social bistand og private døgninstitutioner,  

 hvormed der ikke er indgået overenskomst, jf. § 96, stk. 2.
§ 2 . I forbindelse med behandling af stofmisbrugere på  

 institutioner i henhold til § 96 i lov om social bistand kan det udvalg, der  

 efter den sociale styrelseslovs § 2, stk. 2, træffer beslutning om optagelse  

 på den pågældende institution, beslutte, at en stofmisbruger skal have tilbud  

 om at indgå en kontrakt om behandling for stofmisbrug med mulighed for  

 tilbageholdelse.
I Københavns Kommune træffes beslutningen af vedkommende  

 borgmester.
Stk. 2. I de i § 1, stk. 2, nævnte private institutioner træffer  

 institutionslederen beslutning om, hvorvidt en stofmisbruger skal have tilbud  

 om at indgå en kontrakt om behandling for stofmisbrug med mulighed for  

 tilbageholdelse.
Beslutningen skal godkendes af den i stk. 1 nævnte  

 myndighed.
 Stk. 3. Afslag på tilbud efter stk. 1 eller godkendelse efter stk.  

 2 kan ikke indbringes for anden administrativ myndighed.
 § 3 . Når der er truffet beslutning om behandling efter § 2, kan  

 stofmisbrugeren og behandlingsinstitutionen, før behandlingen påbegyndes,  

 indgå en kontrakt herom. Ønsker stofmisbrugeren ikke at indgå en kontrakt om  

 behandling for stofmisbrug med mulighed for tilbageholdelse, har vedkommende  

 fortsat adgang til øvrige eksisterende behandlingstilbud.
 Stk. 2. Amtsrådet, i Københavns og Frederiksberg Kommuner  

 kommunalbestyrelsen, fører tilsyn med en privat døgninstitution, der har  

 indgået kontrakt med en stofmisbruger efter stk. 1, og kan indhente de  

 nødvendige oplysninger hos den private institution til brug for godkendelse  

 efter § 2, stk. 2, og den endelige beslutning efter § 6, stk. 2.
 § 4. En kontrakt om behandling med mulighed for tilbageholdelse af  

 stofmisbrugeren kan indgås for en periode af ikke over et halvt års varighed  

 fra indgåelsen.
 Stk. 2. Stofmisbrugeren kan til enhver tid opsige en kontrakt om  

 behandling med mulighed for tilbageholdelse, jf. dog § 5.
§ 5. Tilbageholdelse kan ske, når der er en begrundet formodning  

 om, at stofmisbrugeren vil afbryde den aftalte behandling, og det vil være  

 uforsvarligt ikke at tilbageholde den pågældende, fordi 1) udsigten til ophøret af misbruget eller en betydelig og afgørende  

 bedring af tilstanden ellers vil blive væsentligt forringet eller 2) stofmisbrugeren frembyder nærliggende og væsentlig fare for sig selv  

 eller andre.
 Stk. 2 . Tilbageholdelse kan kun ske, såfremt mere lempelige  

 foranstaltninger er utilstrækkelige.
 § 6. Den foreløbige beslutning om tilbageholdelse træffes af  

 behandlingsinstitutionens leder og skal snarest muligt meddeles til  

 stofmisbrugeren.
Stk. 2. Beslutningen efter stk. 1 skal straks forelægges den i §  

 2, stk. 1 og 2, nævnte myndighed, som senest 3 dage efter, at beslutningen er  

 truffet, træffer den endelige beslutning i et møde, jf. dog § 22, stk. 2, 1.  

 pkt., i lov om kommunernes styrelse.
I Københavns Kommune træffes den  

 endelige beslutning af vedkommende borgmester.
Stofmisbrugeren skal straks  

 have meddelelse om beslutningen, som skal være skriftlig og begrundet.
§ 7. Tilbageholdelsen skal ophøre, når betingelserne i § 5 ikke  

 længere er til stede.
Den enkelte tilbageholdelse kan ikke vare over 14 dage  

 fra beslutningen i henhold til § 6, stk. 2, og den samlede  

 tilbageholdelsesperiode kan ikke overstige 2 måneder inden for 6 måneder.  

 Beslutning om ophøret af tilbageholdelsen træffes af  

 behandlingsinstitutionens leder og skal efterfølgende meddeles den i § 2,  

 stk. 1 og 2, nævnte myndighed.
Stofmisbrugeren skal straks have meddelelse om  

 ophøret af tilbageholdelsen.
§ 8. Den i § 2, stk. 1 og 2, nævnte myndighed skal efter anmodning  

 fra stofmisbrugeren indbringe beslutningen om tilbageholdelsen for retten  

 efter reglerne i retsplejelovens kapitel 43 a.
Stofmisbrugeren skal både i  

 forbindelse med indgåelse af kontrakten, jf. § 3, stk. 1, og samtidig med at  

 pågældende får meddelelse om beslutning efter § 6, stk. 2, orienteres om  

 muligheden for at få beslutningen indbragt for retten.
§ 9. Socialministeren fastsætter nærmere regler om tilbageholdelse  

 og om indberetning.
Isolation og fiksering er ikke tilladt.
Fysisk  

 magtanvendelse er tilladt i det omfang, det er nødvendigt for at afværge, at  

 stofmisbrugeren udsætter sig selv eller andre for nærliggende fare for at  

 lide skade på legeme eller helbred.
 § 10 . Loven træder i kraft den 1. juli 1992.
 § 11 . Forslag til revision af loven fremsættes for Folketinget  

 senest ved begyndelsen af folketingsåret 1996-97.
 § 12 . Loven gælder ikke for Færøerne og Grønland.
