Moms  forudbetalinger for telefonkort  

 og indbetalinger til kundekonti hos mobilselskaber Spørgsmål Kan  

 teleselskaberne undlade at opkræve moms efter momslovens § 23, stk. 3, om  

 forudbetaling af beløb, som modtages af teleselskaber i forbindelse med salg  

 af  

 forudbetalte teleydelser, når beløbet:
 1. Udelukkende  

 kan anvendes til køb af momspligtige ydelser.
 2. Efter kundens  

 valg kan anvendes til køb af såvel momsfrie som momspligtige ydelser.
 3. Efter kundens  

 valg kan tilbagebetales helt eller delvist efter fradrag af købte ydelser  

 inden  

 for en forud fastsat periode.
 4. Efter kundens  

 valg ikke anvendes eller kun anvendes delvist, hvorefter teleselskabet tager  

 beløbet til indtægt uden en modsvarende levering.
 Hvis spørgsmål 2  

 besvares med, at der skal opkræves moms af beløbet ved modtagelsen, ønskes  

 yderligere svar på:
5. Kan der ske  

 regulering af den beregnede moms i beløb, som kunden faktisk anvender til  

 momsfrie  

 ydelser, f.eks. momsfrie donationer? Hvis spørgsmål 3  

 besvares med, at der skal opkræves moms af beløbet ved modtagelsen, ønskes  

 yderligere svar på:
6. Kan der ske  

 regulering af den beregnede moms i det beløb, der tilbagebetales til kunden? Hvis spørgsmål 4  

 besvares med, at der skal opkræves moms af beløbet ved modtagelsen, ønskes  

 yderligere svar på:
7. Kan der ske  

 regulering af den beregnede moms i det beløb, der tages til indtægt af  

 teleselskabet? Svar Spørgsmål  

 1: Ja, se dog indstilling og begrundelse.
 Spørgsmål  

 2: Ja, se dog indstilling og begrundelse.
 Spørgsmål  

 3: Ja.
 Spørgsmål  

 4: Ja, se dog indstilling og begrundelse.
 Spørgsmål 5 - 7:  

 Bortfalder.
Beskrivelse af  

 de faktiske forhold Brancheforeningen  

 A, der er medlem af B, har teleoperatører og beslægtede virksomheder som  

 medlemmer.
A's medlemmer  

 modtager betalinger fra kunderne i forbindelse med, at en kunde indsætter et  

 beløb på sin mobilkonto.
Der findes forskellige former for forudbetalte  

 teleydelser til en mobilkonto, f.eks. indbetaling via internettet, et  

 pengeinstitut eller køb af et mobilkort.
Der er forskellige  

 distributionskanaler  

 for mobilkort, f.eks. direkte fra teleselskabet eller via tredjepart.
Kunden har  

 herefter adgang til at benytte telefonen for et beløb svarende til  

 mobilkontoens saldo.
Saldoen nedskrives automatisk i takt med kundens  

 forbrug.  

 Det bemærkes, at det indbetalte beløb kun kan anvendes hos det teleselskab,  

 hvortil beløbet er betalt.
Beløbet kan således ikke benyttes hos andre  

 teleselskaber.
Når et beløb anvendes, fratrækkes saldoen den takstmæssige  

 betaling for den ydelse kunden vælger at forbruge.
Modtagne beløb forrentes  

 ikke.
Det betalte  

 beløb kan - udover at kunne bruges til at tale i telefon for - også bruges  

 til  

 at betale for en række services.
Der er ikke kun tale om services relateret  

 direkte til teletjenester, men der kan også være andre services, f.eks.  

 donation  

 af penge til velgørende formål.
Dette kan eksempelvis være i forbindelse med  

 et  

 indsamlingsshow på tv til fordel for tsunamiofre, Røde Kors eller lignende.  

 Sådanne doneringer er momsfri.
Derudover kan kunden vælge at indløse en  

 eventuel restsaldo til kontanter.
Det kan  

 forekomme, at et betalt beløb ikke bliver forbrugt før en af teleselskabet  

 fastsat gyldighedsperiode udløber.
Er saldoen ikke brugt, før det betalte  

 beløb  

 forælder, er det ubrugte beløb gået tabt for kunden.
Spørgers  

 eventuelle opfattelse ifølge anmodning og bemærkninger til sagsfremstilling Generelt De stillede  

 spørgsmål vedrører den momsmæssige kvalifikation af leveringstidspunktet i  

 relation til betalinger, der modtages før den faktiske levering finder sted.
 Hovedreglen i  

 momslovens § 23, stk. 1, er, at det tidspunkt, hvor den faktiske levering  

 finder sted, er leveringstidspunktet.
 Undtagelsen er,  

 at tidspunktet for modtagelse af betalingen kan anses for  

 leveringstidspunktet,  

 jf. momslovens § 23 stk. 3.
Momslovens § 23,  

 stk. 3, implementerer 6. momsdirektivs artikel 10, stk. 2, 2. pkt.
Artiklen  

 anvender ikke ordet ?forudbetaling", men derimod ordet ?afdrag".  

 Det  

 fremgår således af artiklen, at ?såfremt der betales afdrag inden levering  

 eller tjenesteydelsen finder sted, forfalder afgiften i forbindelse med det  

 modtagne beløb dog på det tidspunkt, hvor afdraget indgår".
Det ligger  

 implicit i artiklen, at der er indgået en aftale om en konkret leverance til  

 en  

 nærmere fastsat pris, før afdraget betales.
I modsat fald ville det ikke være  

 sprogligt naturligt at tale om betaling af afdrag for en leverance, som man  

 hverken kender prisen på eller arten af på betalingstidspunktet.
 Da momslovens §  

 23, stk. 3, skal fortolkes i overensstemmelse med 6. momsdirektiv, må det  

 danske ord ?forudbetaling" således læses som ?afdrag", og  

 anvendelsen  

 af bestemmelsen må forudsætte, at der på betalingstidspunktet foreligger en  

 aftale om efterfølgende levering af en nærmere konkretiseret leverance.
 Dette er  

 bekræftet i praksis fra både EF-domstolen og Skatterådet.
EF-domstolen har  

 i sag C-419/02  

 BUPA taget stilling til, om momsen skal afregnes på  

 forudbetalings/afdragstidspunktet eller leveringstidspunktet.
EF-domstolen  

 fastslår i dommen, at for at momsen kan forfalde på betalingstidspunktet, er  

 det et krav, at den fremtidige leverance eller ydelse er kendt, og at varerne  

 eller ydelserne er specifikt angivet på betalingstidspunktet.
EF-domstolen  

 fastslår videre, at det er levering af varer og tjenesteydelser, der er  

 momspligtige og ikke de betalinger, der foretages.
Derfor kan forudbetaling,  

 som er betalt for levering af goder og tjenesteydelser, der endnu ikke er  

 klart  

 identificeret, ikke være momspligtige.
Dommen er vedlagt.
Skatterådet har  

 i sit bindende svar,  


  

 SKM2006.505.SR  


,  

 bl.a. med udgangspunkt i BUPA-dommen taget stilling til, at den betaling, der  

 finder sted ved udstedelse af gavekort, ikke anses for betaling for levering  

 af  

 momspligtige varer og tjenesteydelser, der på betalingstidspunktet er klart  

 identificeret.
Derfor er momsbeskatningstidspunktet for udstedelse af  

 gavekort  

 ikke betalingstidspunktet, men derimod indløsnings-/ forbrugstidspunktet.
Vores  

 overordnede konklusion er derfor, at de modtagne beløb er momsfrie.
Vi lægger  

 vægt på den nævnte praksis og herunder, at det er uafklaret på  

 betalingstidspunktet, om saldoen i det hele taget vil blive anvendt til  

 momspligtig eller momsfri leverancer, om hele eller en del af det betalte  

 beløb  

 slet ikke forbruges, idet det forælder, eller om saldoen tilbagebetales til  

 kunden.
Ad spørgsmål 1 Det er vores  

 opfattelse, at momspligten på de modtagne betalinger indtræder, når kunden  

 anvender et beløb til at købe konkrete momspligtige ydelser.
 Situationen er  

 sammenlignelig med Skatterådets bindende svar,  


  

 SKM2006.505.SR  


.  

 Det er efter vores opfattelse ikke afgørende, at betalingen udelukkende kan  

 anvendes til senere køb af momspligtige ydelser.
Ad spørgsmål 2 Det er vores  

 opfattelse, at momspligten på de modtagne betalinger indtræder, når kunden  

 anvender et beløb til at købe konkrete momspligtige ydelser.
 Udover det under  

 spørgsmål 1 anførte, lægger vi også vægt på, at de modtagne beløb ikke  

 udelukkende  

 er anvendelige som betaling for én bestemt momspligtig leverance, der  

 allerede  

 på betalingstidspunktet er klart identificeret, men kan anvendes til en række  

 forskellige teleydelser samt til momsfrie formål og i visse tilfælde aldrig  

 bliver brugt.
Det er således  

 ikke defineret på betalingstidspunktet, om der overhovedet sker en leverance  

 i  

 momsmæssig forstand eller om betalingen anvendes til formål, der falder uden  

 for momslovens anvendelsesområde.
Transaktionen bliver derfor først omfattet  

 af  

 momsloven, når det konstateres, at teleselskabet rent faktisk foretager en  

 konkret leverance, der er momspligtig, hvilket er på forbrugstidspunktet.
Ad spørgsmål 3 Det er vores  

 opfattelse, at der ikke sker nogen levering mod vederlag i de situationer,  

 hvor  

 saldoen ikke bliver brugt før gyldighedsperioden udløb.
Tilbagebetalingen til  

 kunden skal ske uden momsmæssige konsekvenser.
Ad spørgsmål 4 Det er vores  

 opfattelse, at der ikke er sket nogen levering mod vederlag, når kunden  

 vælger  

 ikke at anvende saldoen inden en forud fastsat udløbsdato.
Der er ikke tale  

 om, at kundens eventuelle forbrug frem til udløbsdatoen skal anses for  

 afregnet  

 til anden pris end på forbrugstidspunktet.
Som nævnt ovenfor fratrækkes  

 saldoen  

 på forbrugstidspunktet den til enhver tid gældende takst for den ydelse,  

 kunden  

 vælger at forbruge.
Ad spørgsmål 5 Det er vores  

 opfattelse, at der skal ske regulering af evt. beregnet moms, når kunden de  

 facto indkøber en momsfri ydelse.
Vi lægger vægt på, at en momsfri ydelse  

 ikke  

 kan omkvalificeres til en momspligtig leverance, alene fordi, betaling sker  

 før  

 ydelsen leveres.
Ad spørgsmål 6 Det er vores  

 opfattelse, at der skal ske regulering af evt. beregnet moms, når der sker  

 tilbagebetaling  

 af en ubrugt restsaldo til kunden.
Vi lægger vægt på, at der ikke er sket  

 nogen  

 levering mod vederlag.
Ad spørgsmål 7 Det er vores  

 opfattelse, at der skal ske regulering af evt. beregnet moms, når en ubrugt  

 restsaldo  

 efter en forud fastsat udløbsdato tages til indtægt af teleselskabet.
Vi  

 lægger  

 vægt på, at der ikke er sket nogen levering mod vederlag.
Andre forhold Vi gør opmærksom  

 på, at en momsafregning på forbrugstidspunktet mindsker muligheden for at  

 foretage momssvindel med mobiltaletidskort, idet dette sikrer, at danske  

 teleselskaber afregner momsen.
Spørgers bemærkninger til SKATs indstilling og  

 begrundelse Vi er enige med  

 SKAT i besvarelsen af spørgsmål 1, 2 og 3. Angående spørgsmål 4 mener vi, at  

 der ikke er tale om levering mod vederlag, når restsaldoen forælder.
 Det er fortsat  

 vores opfattelse, at teleselskabet ikke leverer en ydelse til kunden i denne  

 situation, fordi:
Levering mod  

 vederlag Vi kan forstå på  

 SKAT's udkast til indstilling til Skatterådet, at SKAT er enig i vores  

 opfattelse af, at momspligten på modtagne forudbetalinger først indtræder,  

 når  

 kunden anvender et beløb til at købe konkrete momspligtige ydelser.  

 Teleselskaberne foretager således ikke en leverance til kunderne på  

 betalingstidspunktet.
Derimod er det kundens senere anvendelse af det  

 forudbetalte beløb, der kvalificerer, om der er sket en levering i momsmæssig  

 forstand.
 For at der kan  

 statueres momspligt, er det ifølge momslovens § 4, stk. 1, et krav, at der er  

 foretaget en levering mod vederlag.
Efter SKAT's  

 opfattelse medfører det forhold, at en eventuelt ubrugt saldo efter  

 gyldighedsperiodens udløb tilfalder teleselskabet, at der er tale om et  

 aftalevilkår som led i et retsforhold mellem teleselskabet og kunden.
I  

 tilfælde hvor  

  

 ?telekunden alene har kunnet anvende kontoen/kortet til køb af  

 teleydelser",  

  

 kan dette aftalevilkår ifølge SKAT anses for en  

 teleydelse.
SKAT mener således, at såfremt en kunde ikke anvender sin saldo  

 fuldt ud og ikke anmoder om at få et restbeløb refunderet, har teleselskabet  

 leveret en teleydelse til kunden, idet kunden har haft adgang til telenettet.
 Vi skal for god  

 ordens skyld gøre opmærksom på, at de omhandlende forudbetalinger altid vil  

 have en bredere rækkevidde end blot at kunne anvendes til køb af teleydelser,  

 idet kunden udover at kunne købe teleydelser også kan bruge saldoen til  

 eksempelvis momsfri donationer, beløbet kan udbetales efter anmodning herom  

 eller overføres til anden abonnement.
I tilfælde af at  

 SKAT til trods herfor stadig er af den opfattelse, at teleselskaberne leverer  

 en ydelse til kunderne, gør vi opmærksom på, at forudbetalingen principielt  

 altid vil give adgang til at købe teleydelser via telenettet.
Hvorvidt kunden  

 reelt benytter saldoen til at købe teleydelser for, viser først den senere  

 anvendelse af forudbetalingen.
Hvis SKAT's tankegang følges, vil  

 teleselskabets  

 således også have leveret en teleydelse til kunden i de situationer, hvor  

 kunden har haft adgang til telenettet, men valgt at bruge hele sin saldo på  

 en  

 momsfri donation eller har fået saldoen tilbagebetalt.
SKAT statuerer  

 imidlertid ikke momspligt i disse situationer, idet SKAT ikke mener, at  

 teleselskaberne  

 i disse situationer har leveret en teleydelse.
Hvis  

 teleselskabet - som SKAT anfører - leverer en teleydelse alene af den årsag,  

 at  

 kunden får adgang til telenettet, ville momspligten af denne leverance  

 indtræde  

 allerede ved forudbetalingstidspunktet, fra hvilket tidspunkt kunden opnår  

 adgang til telenettet.
Ifølge SKAT indtræder momspligten imidlertid først ved  

 gyldighedsperiodens udløb.
Det vil sige, at teleselskabet først foretager  

 leverancen,  

 når saldoen er forældet.
Teleselskabet leverer således en ydelse til kunden,  

 som kunden ikke har mulighed for at udnytte, idet saldoen netop er forældet.
Da det ikke er  

 muligt for kunden at modtage en leverance på forældelsestidspunktet, må  

 leverancen være foretaget allerede på forudbetalingstidspunktet, hvilket  

 betyder, at teleselskabet i nogle tilfælde har leveret en ydelse med  

 tilbagevirkende kraft.
SKAT har med denne fortolkning ændret på det  

 grundlæggende princip om, at momsbeskatningen skal kunne afgøres på  

 transaktionstidspunktet og ikke gøres afhængig fremtidige dispositioner.
Det er vores  

 opfattelse, at det forhold, at der er indgået en aftale mellem teleselskabet  

 og  

 kunden ikke i sig selv medfører, at de omhandlende beløb udgør vederlag for  

 en  

 leverance.
Der findes flere eksempler i både dansk praksis og praksis fra  

 EF-domstolen på forhold, hvor to parter har indgået en aftale, og der betales  

 penge fra den ene part til den anden part, uden at der foretages en levering  

 i  

 momsmæssig forstand.
 Som eksempel  

 herpå kan nævnes  


  

 SKM2001.456.LSR  


  

 og  


  

 SKM2003.541.LSR  


  

 vedrørende rykkergebyrer samt sag C-102/86, Apple and Pear Development  

 Council,  

 sag C-184/00, Office des produits wallons ASBL og sag C-144/02, Kommissionen  

 mod Tyskland vedrørende tilskud.
Tolsma-dommen Vi mener  

 desuden, at Tolsma-dommen ikke understøtter SKAT's synspunkt.
Tværtimod  

 afgjorde  

 EF- Domstolen med Tolsma-dommen, at der kun skal afregnes moms af en ydelse,  

 hvis der er en direkte sammenhæng mellem den udførte ydelse og den modtagne  

 modværdi.
Der skal således mellem tjenesteyderen og modtageren bestå et  

 retsforhold, der vedrører en gensidig udveksling af ydelser, idet det af  

 tjenesteyderen modtagne vederlag udgør den faktiske modværdi af den ydelse,  

 som  

 leveres til modtageren.
I Tolsma-sagen  

 spillede Tolsma lirekasse og oppebar indtægter i denne forbindelse.
Domstolen  

 mente imidlertid ikke, at dette medførte, at der bestod et retsforhold mellem  

 Tolsma og bidragsyderne.
De modtagne beløb kunne derfor ikke anses som et  

 vederlag, for at Tolsma spillede lirekasse.
Det vil sige, at Tolsma leverede  

 en  

 ydelse mod vederlag, men at denne ydelse ikke var omfattet af momsens  

 anvendelsesområde, idet der ikke bestod et retsforhold mellem Tolsma og  

 bidragsyderne.
I  

 teleselskabernes situation er det ubestridt, at der består et retsforhold  

 mellem teleselskabet og kunden.
Derimod er det vores opfattelse, at  

 teleselskabet ikke har leveret en konkret modydelse til kunden, som modsvarer  

 den modtagne forudbetaling.
Sagt med andre ord, set fra kundens synspunkt har  

 denne ikke modtaget noget fra teleselskabet ud over at have mistet sine  

 penge.
Endvidere  

 udtalte EF-Domstolen i Tolsma-sagens præmis 20, ?at begrebet tjenesteydelser,  

 som foretages mod vederlag, der benyttes i denne bestemmelse, ikke omfatter  

 musikfrembringelse på offentlig vej, for hvilken der ikke er aftalt et  

 vederlag,  

 selv om gademusikanten beder om og også modtager penge, hvis beløb imidlertid  

 hverken er fastlagt eller kan fastlægges." Her udtaler  

 EF-Domstolen, at hvis der mellem tjenesteyder og tjenestemodtager enten ikke  

 er  

 aftalt en bestemt pris, hvis beløbet vilkårligt kan variere i størrelse,  

 eller  

 hvis beløbet slet ikke betales, er en eventuelt betaling ikke omfattet af  

 momsloven.
Det forhold, at  

 kunden ikke har modtaget en konkret leverance, og at betalingen er vilkårlig  

 i  

 størrelse og i nogle tilfælde slet ikke forekommer, gør, at situationen ikke  

 er  

 omfattet af momsloven.
Hvis en kunde ikke har anmodet om at få udbetalt  

 restsaldoen, skal teleselskabet derfor ikke afregne moms af det forældede  

 beløb.
Betalingsmiddelloven Endelig gør vi  

 opmærksom på, at de omhandlende forudbetalinger er omfattet af  

 betalingsmiddelloven.  

 Af denne lovs § 9 fremgår, at kunder har krav på at få refunderet ikke  

 anvendte  

 forudbetalinger i indtil i år efter gyldighedsperiodens udløb.
Det vil sige,  

 at  

 en lovbestemt forbrugerbeskyttelse forpligter teleselskabet til at refundere  

 en  

 eventuel ubrugt saldo til kunden.
Det bemærkes, at teleselskabets  

 tilbagebetalingspligt ikke er uopfordret og ubetinget.
Det betyder, at  

 teleselskabet kun er forpligtet til at refundere en ubrugt saldo efter  

 kundens  

 anmodning.
Kunden har  

 således inden for en forud fastsat periode ret til at få en eventuel ubrugt  

 saldo tilbagebetalt.
Hvis denne periode er udløbet, uden at kunden har  

 anmodet  

 om at få restbeløbet refunderet, kan teleselskabet ifølge  

 betalingsmiddelloven  

 tage dette forældede beløb til indtægt.
Vi gør opmærksom  

 på, at teleselskabet som en ekstra service tilbyder kunden at overføre en  

 restsaldo til anden abonnementstype, således at kunden kan benytte det  

 forudbetalte beløb til at betale for allerede foretagne telefonsamtaler på  

 fastnettelefonen.
Restsaldoen bliver i denne situation brugt som betaling for  

 en konkret leverance, hvorfor teleselskaberne fremover vil afregne moms af  

 restsaldoen  

 på dette tidspunkt.
SKATs  

 indstilling og begrundelse Ad spørgsmål 1 Momslovens § 23  

 er affattet således:
 "§ 23.  

 Afgiftspligten indtræder på det tidspunkt, hvor leveringen af varen eller  

 ydelsen finder sted (leveringstidspunktet).
 Stk. 2.  

 Udstedes faktura over en leverance, anses faktureringstidspunktet som  

 leveringstidspunkt,  

 for så vidt faktureringen sker inden eller snarest efter leverancens  

 afslutning.
 Stk. 3.  

 Finder betaling helt eller delvis sted, inden levering finder sted, eller  

 inden  

 faktura udstedes, anses betalingstidspunktet som leveringstidspunkt.
Stk. 4. For  

 varer, der leveres i kommission eller i konsignation, anses  

 leveringstidspunktet for at være enten det tidspunkt, hvor leveringen finder  

 sted, eller det tidspunkt, hvor afregningen med kommissionæren eller  

 konsignataren finder sted.
I sidstnævnte tilfælde må faktura først udstedes  

 ved  

 afregningen." Bestemmelsen  

 gennemfører artiklerne 63-66 i Rådets direktiv 2006/112/EF af 28. november  

 2006  

 om det fælles merværdiafgiftssystem (herefter Momssystemdirektivet) i dansk  

 ret.
 Artiklerne er  

 affattet således:
"KAPITEL 2 Levering af  

 varer og ydelser Artikel 63 Afgiftspligten  

 indtræder og afgiften forfalder på det tidspunkt, hvor levering af varer  

 eller  

 ydelser finder sted.
Artikel 64 1. Når anden  

 levering af varer end den, der består i udlejning af en vare for et bestemt  

 tidsrum  

 eller salg af en vare på afbetaling som omhandlet i artikel 14, stk. 2, litra  

 b), og levering af ydelser medfører flere på hinanden følgende afregninger  

 eller betalinger, anses den for at finde sted ved udløbet af de perioder, som  

 disse afregninger eller betalinger vedrører.
 2.  

 Medlemsstaterne kan bestemme, at løbende leverancer af varer eller ydelser,  

 der  

 gennemføres i løbet af en vis periode, i visse tilfælde anses for at finde  

 sted  

 mindst én gang om året.
Artikel 65 Såfremt der  

 betales afdrag, inden leveringen af varerne eller ydelserne finder sted,  

 forfalder afgiften for det modtagne beløb på det tidspunkt, hvor afdraget  

 indgår.
Artikel 66 Uanset artikel  

 63, 64 og 65 kan medlemsstaterne bestemme, at afgiften for visse  

 transaktioner  

 og for visse kategorier af afgiftspligtige personer forfalder på et af  

 følgende  

 tidspunkter:
a) senest ved  

 udstedelsen af faktura b) senest når  

 vederlaget indgår c) såfremt der  

 ikke udstedes faktura, eller såfremt denne udstedes for sent, inden for en  

 nærmere angivet frist fra afgiftspligtens indtræden." Artiklerne  

 svarer til 6. momsdirektivs artikel 10, stk. 1 og 2, der havde følgende  

 ordlyd:
"1. I det  

 følgende forstås ved a)  

 afgiftspligtens indtræden: den omstændighed, der bevirker, at lovens  

 betingelser for afgiftens forfald er opfyldt; b) afgiftens  

 forfald: det forhold, at statskassen i henhold til loven fra et bestemt  

 tidspunkt kan gøre sit krav gældende over for den afgiftspligtige person,  

 også  

 selv om der kan gives udsættelse med betalingen.
2. Afgiftspligten  

 indtræder og afgiften forfalder på det tidspunkt, hvor levering af goderne  

 eller tjenesteydelsen finder sted.
Levering af andre goder end de i artikel  

 5,  

 stk. 4, litra b), omhandlede, og af tjenesteydelser, som medfører flere på  

 hinanden følgende afregninger eller betalinger, anses at finde sted ved  

 udløbet  

 af de perioder, som disse afregninger eller betalinger vedrører.  

 Medlemsstaterne  

 kan træffe afgørelse om, at fortløbende leverancer af goder eller  

 tjenesteydelser, der gennemføres i løbet af en vis periode, i visse tilfælde  

 anses for at finde sted mindst en gang om året.
 Såfremt der  

 betales afdrag, inden leveringen eller tjenesteydelsen finder sted, forfalder  

 afgiften i forbindelse med det modtagne beløb dog på det tidspunkt, hvor  

 afdraget indgår.
 Uanset  

 ovennævnte bestemmelser kan medlemsstaterne træffe afgørelse om, at afgiften  

 for visse transaktioner og for visse kategorier af afgiftspligtige personer  

 forfalder:
- enten senest  

 ved udstedelsen af faktura, eller - senest når  

 vederlaget indgår, eller - såfremt der  

 ikke udstedes faktura, eller såfremt denne udstedes for sent, inden for en  

 nærmere angivet frist fra afgiftspligtens indtræden." EF-domstolen har  

 i præmisserne 44-51 i dommen i sag C-419/02, BUPA, udtalt følgende:
 "44 Der  

 skal først henvises til, at sjette direktivs artikel 10, stk. 2, første  

 afsnit, bestemmer, at afgiftspligten indtræder, og afgiften forfalder, på det  

 tidspunkt, hvor levering af goderne eller tjenesteydelsen finder sted.
 45 Sjette  

 direktivs artikel 10, stk. 2, andet afsnit, som bestemmer, at såfremt  

 der  

 betales afdrag, inden leveringen eller tjenesteydelsen finder sted, forfalder  

 afgiften i forbindelse med det modtagne beløb dog på det tidspunkt, hvor  

 afdraget indgår, udgør en undtagelse fra reglen i den samme bestemmelses  

 første  

 afsnit og skal som sådan fortolkes strengt.
46 Der skal  

 endvidere henvises til, at sjette direktivs artikel 10, stk. 1, litra  

 a),  

 definerer "afgiftspligtens indtræden" som den omstændighed, der  

 bevirker, at lovens betingelser for afgiftens forfald er opfyldt.
Heraf  

 følger,  

 at afgiften kan forfalde samtidig med eller efter afgiftspligtens indtræden,  

 men - medmindre andet er fastsat i andre bestemmelser - ikke før denne.
 47 Således  

 er det i medfør af sjette direktivs artikel 10, stk. 2, tredje afsnit,  

 tilladt medlemsstaterne at træffe afgørelse om, at momsen forfalder efter  

 afgiftspligtens indtræden i tre situationer: enten senest ved udstedelsen af  

 faktura, eller senest når vederlaget indgår, eller, såfremt der ikke udstedes  

 faktura, eller såfremt denne udstedes for sent, inden for en nærmere angivet  

 frist fra afgiftspligtens indtræden.
48 Det  

 nævnte stk. 2's andet afsnit afviger fra denne kronologiske rækkefølge,  

 idet det bestemmer, at såfremt der betales afdrag, forfalder momsen, uden at  

 leveringen eller ydelsen endnu har fundet sted.
For at afgiften kan forfalde  

 i  

 en sådan situation, er det nødvendigt, at alle relevante enkeltheder  

 vedrørende  

 den omstændighed, der udløser afgiftspligtens indtræden, dvs. den fremtidige  

 levering eller den fremtidige ydelse, allerede er kendt, og dermed navnlig,  

 som  

 generaladvokaten har fastslået i punkt 100 i forslaget til afgørelse, at  

 goderne eller ydelserne er specifikt angivet på det tidspunkt, hvor afdraget  

 betales.
 49 Denne  

 konklusion bekræftes endvidere af bemærkningerne til forslaget til sjette  

 direktiv (Bulletin for De Europæiske Fællesskaber, supplement 11/73,  

 s. 13), hvori Kommissionen anførte, at "såfremt der indgår afdrag  

 inden afgiftspligtens indtræden, indebærer modtagelsen af disse afdrag, at  

 afgiften forfalder, eftersom de kontraherende parter dermed tilkendegiver  

 deres  

 hensigt om på forhånd at påtage sig alle de økonomiske følger, som er knyttet  

 til afgiftspligtens indtræden".
50 I denne  

 forbindelse skal der ligeledes henvises til, at det er leveringer af goder og  

 tjenesteydelser, der er momspligtige, og ikke de betalinger, der foretages  

 som  

 vederlag herfor (jf. dom af 9.10.2001, sag C-108/99, Cantor Fitzgerald  

 International, Sml.
I, s. 7257, præmis 17). Så meget desto mere kan  

 afdrag, som er betalt for leveringer af goder og tjenesteydelser, der endnu  

 ikke er klart identificeret, ikke være momspligtige.
51 Herefter  

 skal det fjerde og det sjette spørgsmål besvares med, at sjette direktivs  

 artikel 10, stk. 2, andet afsnit, ikke omfatter forudbetalinger som de i  

 hovedsagen  

 omhandlede, hvorved et samlet beløb betales for goder, der er angivet efter  

 art  

 i en liste, som til enhver tid kan ændres ved gensidig aftale mellem køber og  

 sælger, og fra hvilken køber eventuelt kan udvælge varer, på grundlag af en  

 aftale, som han til enhver tid ensidigt kan opsige, hvorefter han får  

 tilbagebetalt hele den del af forudbetalingen, som ikke er udnyttet." Skatterådet har  

 på baggrund af BUPA-dommen i  


  

 SKM2006.505.SR  


  

 på grundlag af forespørgerens oplysninger om, at gavekortet udstedes af en  

 række selvstændige butikker i kæden, at gavekortet kan indløses i alle kædens  

 butikker i såvel Danmark og Sverige, at gavekortet kan indløses til både  

 varer  

 og kontanter, udtalt, at den betaling, der finder sted ved udstedelsen af  

 gavekortet ikke kan anses for betaling for levering af momspligtige varer og  

 tjenesteydelser, der på betalingstidspunktet er klart identificeret, jf.  

 ovennævnte præmisser i sag C-419/02.
 Told- og  

 Skattestyrelsen har i TfS 1998, 287 på forespørgsel oplyst, at forudbetalte  

 telekort (PrePaid Calling Cards) skal betragtes som teleydelser, hvoraf der  

 skal betales dansk moms, hvis ydelserne leveres her i landet.
 Styrelsen var af  

 IT-brancheforeningen blevet anmodet om at komme med en udmelding vedrørende  

 dens momsmæssige behandling af såkaldte PrePaid Calling Cards (PPCC).
Det var oplyst,  

 at brugerne af PPCC køber adgang til telefonnettet.
Dette sker ved køb af et  

 givet antal enheder, der giver brugerne adgang til at foretage  

 telefonsamtaler  

 i et givet antal minutter.
Hver gang der telefoneres, nedskrives antallet af  

 enheder automatisk svarende til forbruget.
Brugerne vil  

 typisk, men ikke nødvendigvis, købe et kort (kreditkortstørrelse), hvorpå der  

 er påtrykt et telefonnummer, et såkaldt accessnummer, der giver forbindelse  

 til  

 telefonnettet.
Endvidere er der påtrykt en kode, som bruges til at  

 identificere  

 systemets registrering af, hvor stort et forbrug der er til rådighed for den  

 enkelte bruger.
Det blev understreget, at adgangen til telefonsamtaler ikke  

 er  

 afhængig af kortet i sig selv, men af accessnummer og kode.
Styrelsen  

 meddelte IT-Brancheforeningen, at der efter styrelsens opfattelse var tale om  

 teleydelser, som er omfattet af definitionen af teleydelser i cirkulære nr.  

 108  

 af 4/7 1997 om telekommunikationsydelser.
Der var således tale om  

 momspligtige  

 ydelser, hvoraf der skal betales dansk moms, hvis de leveres mod vederlag her  

 i  

 landet, jf. momslovens § 4, stk. 1. Ydelserne skal momses på tidspunktet for  

 salget.
 SKAT finder på  

 baggrund af ovenstående, at det er afgørende for, om der skal betales moms  

 efter lovens § 23, stk. 3, om forudbetaling, at alle relevante enkeltheder  

 vedrørende den omstændighed, der udløser afgiftspligtens indtræden, dvs. den  

 fremtidige levering eller den fremtidige ydelse, allerede er kendt, og dermed  

 navnlig at varerne eller ydelserne er specifikt angivet på det tidspunkt,  

 hvor  

 afdraget betales.
 At det  

 forudbetalte beløb alene kan anvendes til betaling for momspligtige ydelser,  

 medfører derfor ikke, at teleselskabet skal betale moms ved modtagelsen af  

 forudbetalingen.
 Hvis derimod  

 forudbetalingen alene kan anvendes til betaling for en specifik angivet  

 ydelse  

 fra teleselskabet, vil betingelsen for, at afgiftspligten indtræder allerede  

 ved modtagelsen af forudbetalingen derimod være opfyldt.
 Det vil f.eks.  

 være tilfældet, hvis der er tale om forudbetalte telekort som omhandlet i  

 Told-  

 og Skattestyrelsens meddelelse i TfS 1998, 287.
Ad spørgsmål 2 SKAT finder, jf.  

 ovenfor, at det er afgørende for, om der skal betales moms efter lovens § 23,  

 stk. 3, om forudbetaling, at alle relevante enkeltheder vedrørende den  

 omstændighed, der udløser afgiftspligtens indtræden, dvs. den fremtidige  

 levering  

 eller den fremtidige ydelse, allerede er kendt, og dermed navnlig at varerne  

 eller ydelserne er specifikt angivet på det tidspunkt, hvor afdraget betales.
SKAT skal  

 bemærke, at donationer til velgørende organisationer ikke kan anses for en  

 ydelse leveret fra teleselskabet til dettes kunde, men at der derimod er tale  

 om en gave direkte fra kunden til den pågældende organisation.
Der er lagt  

 til  

 grund, at teleselskabet ikke opkræver særskilt vederlag af kunden i  

 forbindelse  

 med donationen.
 Der er således  

 ikke taget stilling til, om teleselskaberne leverer eller i fremtiden vil  

 kunne  

 anses for at levere ydelser til telekunderne, der er momsfrie efter  

 momslovens  

 § 13.
Ad spørgsmål 3 SKAT finder, jf.  

 ovenfor, at det er afgørende for, om der skal betales moms efter lovens § 23,  

 stk. 3, om forudbetaling, at alle relevante enkeltheder vedrørende den  

 omstændighed, der udløser afgiftspligtens indtræden, dvs. den fremtidige  

 levering eller den fremtidige ydelse, allerede er kendt, og dermed navnlig at  

 varerne eller ydelserne er specifikt angivet på det tidspunkt, hvor afdraget  

 betales.
Ad spørgsmål 4 SKAT finder, jf.  

 ovenfor, at det er afgørende for, om der skal betales moms efter lovens § 23,  

 stk. 3, om forudbetaling, at alle relevante enkeltheder vedrørende den  

 omstændighed, der udløser afgiftspligtens indtræden, dvs. den fremtidige  

 levering eller den fremtidige ydelse, allerede er kendt, og dermed navnlig at  

 varerne eller ydelserne er specifikt angivet på det tidspunkt, hvor afdraget  

 betales.
 SKAT kan således  

 tilslutte sig spørgers synspunkt om, at afgiftspligten ikke indtræder efter §  

 23, stk. 3, ved modtagelsen af forudbetalingen.
Bemærkninger til  

 spørgers høringssvar Derimod kan SKAT  

 fortsat ikke tilslutte sig spørgers opfattelse, hvorefter der ikke er sket  

 nogen  

 levering mod vederlag, når kunden vælger ikke at anvende saldoen inden den  

 forud fastsatte udløbsdato.
 SKAT har noteret  

 sig, at spørger i høringssvaret her oplyst, at de i sagen omhandlede  

 forudbetalinger altid vil have en bredere rækkevidde end blot at kunne  

 anvendes  

 til køb af teleydelser.
 SKAT fastholder  

 imidlertid, at når det er særskilt aftalt mellem teleselskabet og telekunden,  

 at forudbetalte beløb, der ikke er anvendt inden en vis dato, tilkommer  

 teleselskabet, så er der tale om et aftalevilkår som led i retsforholdet  

 mellem  

 selskab og kunde.
 Betingelsen i  

 EF-domstolens praksis, jf. f.eks. dommen i C-16/93, Tolsma, om, at en  

 tjenesteydelse  

 kun kan anses for udført mod vederlag og derfor kun kan beskattes, såfremt  

 der  

 mellem tjenesteyderen og modtageren består et retsforhold, der vedrører  

 gensidig udveksling af ydelser, idet det af tjenesteyderen modtagne vederlag  

 udgør afgiftsgrundlaget for den ydelse, som leveres til modtageren, må derfor  

 anses for opfyldt.
Det at stille  

 mobilkontoen/mobilkortet til rådighed for kunden må i sig selv anses for at  

 udgøre en ydelse.
SKAT finder fortsat, at afgiftspligten for ydelsen  

 indtræder  

 på det tidspunkt, hvor vederlaget og dermed afgiftsgrundlaget kan opgøres,  

 dvs.  

 det tidspunkt, hvor teleselskabet får ret til det evt. uforbrugte beløb på  

 kontoen/kortet.
Er der intet uforbrugt beløb, kan afgiftsgrundlaget  

 fastsættes  

 til nul.
SKAT skal her  

 yderligere henvise til, at det fremgår af momslovens § 52, stk. 5, 3. pkt.,  

 at  

 finder efterbetaling sted, skal der udstedes faktura for efterbetalingen.
I  

 momsvejledningens afsnit N.2.2.3 fremgår det i forlængelse heraf, at hvis der  

 efter fakturaens udstedelse sker efterbetaling som led i en særlig  

 leveringsaftale (som f.eks. mejeri- og slagteribranchen), skal der ligeledes  

 udstedes  

 efterbetalingsfaktura - evt. afregningsbilag.
 Der henvises  

 endvidere yderligere til den under Ad spm. 1 gengivne affattelse af  

 momslovens  

 § 23, Momssystemdirektivets artikler 63-66, samt 6. momsdirektivs artikel 10,  

 stk. 1 og 2.
 SKAT finder, at  

 det er i overensstemmelse med de nævnte bestemmelser at anse afgiftspligten  

 for  

 at indtræde på det tidspunkt, hvor teleselskabet kan beregne og indtægtsføre  

 det evt. uforbrugte beløb på mobilkontoen/mobilkortet.
Kundens  

 indbetaling til mobilkortet/mobilkontoen hos teleselskabet kan efter SKATs  

 opfattelse, jf. ovenfor, ikke anses for afdrag i den forstand udtrykket  

 anvendes i Momssystemdirektivets artikel 65 og 6. momsdirektivs artikel 10,  

 stk. 2, 2. afsnit.
Indbetalingen udgør derfor ikke en betaling inden levering  

 finder sted, som er momspligtig efter lovens § 23, stk. 3. Tidspunktet for  

 indbetalingen på mobilkortet/mobilkontoen kan derfor ikke anses for  

 leveringstidspunktet, heller ikke for den ydelse, der består i at stille  

 mobilkontoen/mobilkortet til rådighed for kunden.
 Leveringstidspunktet  

 er derfor som udgangspunkt det tidspunkt, hvor leveringen af ydelsen finder  

 sted, jf. momslovens § 23, stk. 1, Momssystemdirektivets artikel 63, og 6.  

 momsdirektivs artikel 10, stk. 2, 1. pkt.
Imidlertid  

 stilles mobilkortet/mobilkontoen til rådighed for kunden i en nærmere aftalt  

 periode og ikke kun på et enkelt entydigt tidspunkt.
SKAT finder derfor, at  

 fællesskabslovgivers hensigt har været, at leveringstidspunktet skal anses  

 for  

 at være udløbet af perioden, jf. det forhold at det udtrykkeligt fremgår af  

 Momssystemdirektivets artikel 64 og 6. momsdirektivs artikel 10, stk. 2, 2.  

 pkt., at når en ydelse leveres fortløbende over flere perioder, så indtræffer  

 leveringstidspunktet ved udløbet af hver af disse perioder.
Dertil kommer,  

 at mobilselskabet efter SKATs opfattelse i forlængelse af ovenstående først  

 kan  

 anses for at modtage vederlaget for ydelsen, jf.
Momssystemdirektivets  

 artikel  

 66, litra b), på det tidspunkt, hvor selskabet lukker kortet/kontoen, hæver  

 den  

 ikke-forbrugte saldo på kortet og indtægtsfører beløbet.
 Der henvises her  

 til, at spørger selv har gjort opmærksom på, at de omhandlede mobilkort og -  

 konti er omfattet af betalingsmiddelloven, dvs. må anses for betalingsmidler.
 I forlængelse  

 heraf finder SKAT, at mobilkortene og mobilkontiene må anses for omfattet af  

 momsfritagelsen i momslovens § 13, stk. 1, nr. 11, litra c), der bl.a.  

 fritager  

 transaktioner vedrørende kontokurantkonti, betalinger og overførsler.
 De  

 ikke-forbrugte saldi, som mobilselskabet indtægtsfører, skal derfor indgå i  

 selskabets momsfrie omsætning.
 Det forhold, at  

 kunden efter betalingsmiddelloven i indtil 1 år efter gyldighedsperiodens  

 udløb  

 har ret til at få refunderet den ikke-forbrugte saldo, kan ikke medføre et  

 andet resultat.
Der henvises til  

 Landsskatterettens kendelse i  


  

 SKM2005.529.LSR  


,  

 hvor et inkassofirmas opkrævning af gebyr for fremsendelse af girokort pr.  

 rate  

 til skyldnere, der havde indgået en afdragsordning, blev anset for  

 momspligtigt.
Landsskatteretten bemærkede, at firmaets fremsendelse  

 af et girokort til skyldnere i forbindelse med klagerens administration af  

 indgåede betalingsaftaler, måtte anses som en ydelse overfor skyldnerne,  

 hvorved disse får mulighed for på en nem og hensigtsmæssig måde at indbetale  

 de  

 aftalte afdrag, mod samtidig at betale et forud fastsat vederlag herfor på 30  

 kr.
Som følge  

 heraf og i overensstemmelse med principperne fastslået af EF-Domstolen i  

 sag C-16/93 (R.
J.
Tolsma), præmis 14, fandtes der, at foreligge en ydelse  

 mod  

 vederlag omfattet af momslovens § 4, stk. 1. Den omstændighed, at gebyret og  

 anvendelsen af det fremsendte girokort efter klagerens oplysninger var  

 frivillig, fandtes ikke i sig selv at kunne fratage fremsendelsen af  

 girokortet  

 karakteren af en ydelse i momslovens § 4, stk. 1's, forstand, når skyldneren  

 rent faktisk betalte gebyret, jævnfør herved EF-Domstolens dom af 17.  

 september  

 2002 i sag C-498/99 (Town & County Factors Ltd). Det pågældende gebyr var  

 ikke momsfrit efter § 13, stk. 1, nr. 11, idet der var tale om en aktivitet  

 som  

 led i inkassovirksomhed, og idet der ikke var tale om forvaltning af egne  

 udlån.
I det omfang, at  

 mobilselskabet i overensstemmelse med betalingsmiddellovens bestemmelser  

 refunderer  

 kunden den ikke-forbrugte saldo, finder SKAT, at det er i overensstemmelse  

 med  

 fast administrativ praksis om prisafslag, jf.
Momsvejledningens afsnit  


  

 G.1.4  


,  

 hvis selskabet regulerer den momsfrie omsætning med det refunderede beløb.
 Der henvises i  

 den forbindelse yderligere til Momssystemdirektivets artikel 90, stk. 1, og  

 6.  

 momsdirektivs artikel 11, punkt C, stk. 1, 1. afsnit, hvorefter  

 afgiftsgrundlaget i tilfælde af annullation, afbestilling, ophævelse,  

 ikke-betaling eller kun delvis betaling eller afslag i prisen efter det  

 tidspunkt,  

 hvor transaktionen har fundet sted, nedsættes tilsvarende på betingelser, som  

 fastsættes af medlemsstaterne.
Ad spørgsmål 5 -  

 7 Under henvisning  

 til SKATs indstilling vedrørende spm. 1-4 indstiller SKAT, at spm. 5-7 anses  

 for bortfaldet.
Skatterådets  

 afgørelse og begrundelse Skatterådet  

 tiltræder SKATs indstilling.
Svaret er  

 bindende for skattemyndighederne i følgende periode 1. november 2006  

 - 30. oktober 2011.
