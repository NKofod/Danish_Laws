Betænkning afgivet af Retsudvalget den 24. april 2003 Betænkning over Forslag til lov om  

 ændring af retsplejeloven (Styrkelse af politiets efterforskningsmidler i sager om  

 rufferi m.v.) Jann Sjursen m.fl.] 1. Udvalgsarbejdet Lovforslaget blev fremsat den 29. januar 2003 og var til 1.  

 behandling den 18. marts 2003. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 2 møder.
Spørgsmål Udvalget har stillet 4 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (S, DF, RV og KRF) indstiller lovforslaget til  

  

 vedtagelse uændret.
Det Radikale Venstres medlem af udvalget mener, at man nøje skal  

 overveje, i hvilke sager man skal slække på de generelle restriktioner ved at  

 udvide politiets muligheder for telefonaflytning.
Rufferi har ofte meget tæt  

 tilknytning til menneskehandel, og efterforskningen i prostitutionsmiljøerne  

 har ikke ført til imponerende resultater.
Det Radikale Venstre indstiller  

 derfor lovforslaget til vedtagelse.
Kristeligt Folkeparti finder det væsentligt, at politiet får  

 adgang til telefonaflytning i alle tilfælde, hvor nogle tjener på andres  

 prostitution.
Derfor er det ikke nok at udvide politiets adgang til at  

 anvende  

 telefonaflytning m.v. i sager efter straffelovens § 228 som foreslået af  

 regeringen.
Det er også nødvendigt at ramme mellemmændene.
Det vil i nogle  

 tilfælde netop være gennem mellemmændene, at politiet vil kunne finde og  

 straffe bagmændene.
 Et  

  

 mindretal  

  

 i  

 udvalget (V, KF, SF og EL) indstiller lovforslaget til  

  

 forkastelse  

  

 ved 3. behandling.
Mindretallet bemærker, at borgernes ret til fri kommunikation  

 med hinanden uden statsmagtens kontrol og indblanding er en grundlæggende  

 rettighed i et demokratisk retssamfund som det danske.
Derfor har det hidtil  

 været fast lovgivningsmæssig tradition her i landet, at der kun åbnes  

 mulighed  

 for, at politiet kan foretage indgreb i meddelelseshemmeligheden, når et  

 sådant  

 indgreb sker som led i efterforskningen af alvorlig kriminalitet og indgrebet  

 har væsentlig betydning for politiets muligheder for at opklare de pågældende  

 forbrydelser.
 Det er baggrunden for, at politiets indgreb i  

 meddelelseshemmeligheden efter de gældende regler kun er tilladt som led i  

 efterforskning af andre alvorlige lovovertrædelser, hvor indgreb i  

 meddelelseshemmeligheden er et nødvendigt middel i kriminalitetsbekæmpelsen.
Et flertal inden for mindretallet (V og KF) mener endvidere, at  

 muligheden for indgreb i meddelelseshemmeligheder i overensstemmelse med  

 ovenstående er velbegrundet ved efterforskning af overtrædelser af  

 straffelovens § 228 om rufferi.
Her er der tale om alvorlig kriminalitet i  

 form  

 af egentlig bagmandsvirksomhed i forbindelse med prostitution, og det er  

 karakteristisk, at denne form for bagmandsvirksomhed i stigende omfang  

 foregår  

 som led i organiseret kriminalitet, hvor politiets almindelige  

 efterforskningsredskaber i praksis har vist sig at være utilstrækkelige.  

 Derimod vil indgreb i meddelelseshemmeligheden i forbindelse med  

 efterforskning  

 af sager om overtrædelse af straffelovens § 229 være rettet mod  

 »  

 små fisk  

 «,  

 der alene optræder som mellemmænd i forbindelse med prostitution.  

 Kerneområdet  

 for § 229 er således typisk en hotelportier eller bartender, der har anvist  

 prostituerede til kunder, men som ikke ligesom de egentlige bagmænd indgår i  

 en  

 kriminel organisation.
 Venstre og Det Konservative Folkeparti bemærker herudover, at  

 repræsentanter for politi og anklagemyndighed i forbindelse med forberedelsen  

 af justitsministerens lovforslag vedrørende bekæmpelse af rockerkriminalitet  

 og  

 anden organiseret kriminalitet har vurderet, at der ikke i praksis er behov  

 for  

 at kunne anvende indgreb i meddelelseshemmeligheden i efterforskningen af  

 sager  

 om overtrædelse af straffelovens § 229.
Der er i de senere år sket en væsentlig udvidelse af politiets  

 muligheder for at foretage indgreb i meddelelseshemmeligheden.
Der har været  

 gode grunde til disse udvidelser, navnlig under hensyn til den generelle  

 udvikling i kriminalitetsmønstrene og de stigende problemer med grov  

 organiseret kriminalitet.
Det foreliggende forslag går derimod alt for vidt  

 ved  

 at medtage overtrædelser af straffelovens § 229, og efter Venstres og Det  

 Konservative Folkepartis opfattelse er det vigtigt nu at markere, at  

 Folketinget ikke ønsker, at udviklingen skrider på dette område til skade for  

 en af de grundlæggende demokratiske værdier i det danske samfund.
Venstre og Det Konservative Folkeparti henviser til det af  

 justitsministeren fremsatte lovforslag nr.
L 218 om bekæmpelse af  

 rockerkriminalitet, der medtager øget adgang til telefonaflytning i  

 forbindelse  

 med efterforskning af sager om overtrædelser af straffelovens § 228 og  

 henviser  

 til lovforslagets fyldige bemærkninger.
 Venstre og Det Konservative Folkeparti henviser i den  

 forbindelse til de hensyn, der ligger bag de senere års ønsker om en  

 forbedring  

 af lovkvaliteten, herunder udarbejdelse af bemærkninger til lovforslaget,  

 hvorfor Venstres og Det Konservative Folkepartis ønsker om øget  

 telefonaflytning i sager om overtrædelse af straffelovens § 228 vil give sig  

 til kende ved afstemningen vedrørende L 218.
Et mindretal inden for mindretallet (EL) tilføjer, at  

 Enhedslisten afviser lovforslaget, bl.a. fordi politiet allerede har mulighed  

 for at gribe ind i meddelelseshemmeligheden, jf. ministerens svar på  

 spørgsmål  

 nr.
S 1292 (omdelt på L 133   bilag 8).
Enhedslisten mener, at kvinder, som er bragt til Danmark for at  

 arbejde som prostituerede, skal have ret til at blive i landet i stedet for  

 som  

 i dag straks at blive udvist og hjemsendt, hvilket også modvirker  

 efterforskning og retsforfølgning.
Hermed ville Danmark også leve op til  

 beslutning i Nordisk Råd.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KRF)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 133 Bilagsnr.
