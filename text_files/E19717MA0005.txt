 Der er rejst spørgsmål om, hvorvidt der skal svares merværdiafgift af  

 omsætningen i de i en officersmesse opstillede spilleautomater.
 Messen drives af personaleforeningen, og kun det tjenstgørende personale  

 og personer, der i tjenstligt ærinde opholder sig på kasernen samt i et vist  

 omfang disses gæster, har adgang til messen.
 De opstillede spilleautomater ejes dels af personaleforeningen dels af  

 firmaer, der til foreningen udlejer automater mod en andel af overskuddet ved  

 automaternes drift.
 Foreningen anvender sin andel af overskuddet til velfærdsfremmende formål  

 for personalet.
 Der skal svares afgift af omsætningen i de i messen opstillede  

 spilleautomater, jf lovens § 3, stk 1, punkt b, hvorefter afgift skal svares  

 af andelsforeninger og andre foreninger, selv om foreningen kun afsætter til  

 medlemmer.
 Se også Dep.158, Dep.501, Dep.617 og Højesterets dom af 23. april 1970.
