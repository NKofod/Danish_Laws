Bekendtgørelse om ændring af bekendtgørelse om eksplosivstoffer § 1 I bekendtgørelse nr. 1247 af 30. oktober 2013 om eksplosivstoffer, som senest ændret ved bekendtgørelse nr. 781 af 12. juni 2018, foretages følgende ændringer:
 1. § 13 a, stk. 1, affattes således:
»Tilladelse, godkendelse og dispensation, der meddeles af politiet efter denne bekendtgørelse, meddeles af politidirektøren i Midt- og Vestjyllands Politi.« 2. § 13 a, stk. 2-4, ophæves.
 Stk. 5 bliver herefter stk. 2.
 3. § 13 a, stk. 5, der bliver stk. 2, affattes således:
»Stk. 2. Oplysninger, underretninger og indberetninger til politiet efter denne bekendtgørelse gives til politidirektøren i Midt- og Vestjyllands Politi.« § 2 Bekendtgørelsen træder i kraft den 1. september 2018.
§ 3 Ansøgninger om tilladelse, godkendelse og dispensation kan fortsat behandles af politidirektøren i Københavns Vestegns Politi indtil den 1. maj 2019, hvis ansøgeren har bopæl, hjemsted eller fast opholdssted i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds, eller hvis eksplosivstofferne opbevares i en af disse politikredse.
