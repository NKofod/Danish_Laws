Vejledning  

 om ansættelsesbeviser Lov om ansættelsesbeviser er ændret fra 1. juli 2002.  

 Fra denne dato skal arbejdsgiveren oplyse om  

  

 alle væsentlige vilkår i ansættelsen.
Baggrunden for lovændringen er en afgørelse ved  

 EF-domstolen, der fortolkede det direktiv, der ligger til grund for loven om  

 ansættelsesbeviser.
Den konkrete sag vedrørte det tyske arbejdsmarked og  

 vedrørte en medarbejders pligt til at udføre overarbejde.
Domstolen fastslog,  

 at listen over forhold, som arbejdsgiveren skal oplyse om, ikke er  

 udtømmende.  

 Dette er nu præciseret i den danske lov om ansættelsesbeviser, således at  

 arbejdsgiveren skal oplyse om alle væsentlige forhold i ansættelsen.
I.
Loven om  

 ansættelsesbeviser Loven om ansættelsesbeviser gælder for  

 ansættelsesforhold, hvor den ansatte arbejder mere end 8 timer om ugen og er  

 ansat i et tidsrum længere end 1 måned.
Loven gælder ikke for personer, der  

 er  

 selvstændige.
 Loven om ansættelsesbeviser fastsætter, at en  

 arbejdsgiver skriftligt skal oplyse en lønmodtager om vilkårene for  

 ansættelsen.  

 Loven hviler på et EF-direktiv fra 1991. Arbejdsgiverens bekræftelse af  

 vilkårene skal ske senest 1 måned efter, at ansættelsesforholdet er begyndt.
I loven er opregnet mindst 10 punkter, som  

 arbejdsgiveren skal oplyse om.
I loven er også angivet, at visse oplysninger  

 skal oplyses direkte i ansættelsesbeviset eller andre dokumenter, medens  

 andre  

 oplysninger kan gives ved henvisning til f.eks. en lov, en kollektiv  

 overenskomst, administrative bestemmelser eller vedtægtsmæssige bestemmelser.  

 Herudover kan der i øvrigt henvises til personaleadministrative forskrifter.
Sker der ændringer i forhold, der er oplyst om, skal  

 arbejdsgiveren hurtigst muligt og senest 1 måned efter, at ændringerne træder  

 i  

 kraft, give medarbejderen skriftlig besked.
Det gælder dog ikke, hvis  

 ændringen  

 skyldes ændringer i lov, kollektiv overenskomst eller lignende, som  

 arbejdsgiver kan og har henvist til.
For medarbejdere der udstationeres mere  

 end en måned, gælder en yderligere oplysningspligt.
Desuden skal  

 medarbejderen  

 have fået oplysningerne i hænde inden afrejsen.
Loven om ansættelsesbeviser fastsætter, at  

  

 arbejdsgiveren  

  

 som minimum skriftligt  

 skal bekræfte vilkårene for ansættelsen over for  

  

 medarbejderen.
Det er ikke nødvendigt, at medarbejderen underskriver  

 ansættelsesbeviset.
Det er arbejdsgiveren, der skal kunne bevise, at han har  

 meddelt medarbejderen oplysningerne.
 Det kan i en kollektiv overenskomst være fastlagt, hvad  

 et ansættelsesbevis skal indeholde.
Loven fastsætter alene, hvad der skal oplyses om.
Loven  

 regulerer ikke, hvilke ansættelsesvilkår der er gældende i  

 ansættelsesforholdet.
II.
Hvem er  

 omfattet af lovændringen? Alle lønmodtagere, der falder ind under loven om  

 ansættelsesbeviser, er også omfattet af lovændringen.
De arbejdsgivere og lønmodtagere, der følger en  

 kollektiv overenskomst, der har gennemført direktivet, er ikke omfattet af  

 lovændringen.
Det skyldes, at disse arbejdsgivere og lønmodtagere ikke er  

 omfattet af loven om ansættelsesbeviser, men i stedet skal følge de regler om  

 ansættelsesbeviser, som står i den kollektive overenskomst.
Dermed har  

 overenskomstparterne  

 udnyttet en mulighed efter lovens § 1, stk. 3, hvorefter denne ikke finder  

 anvendelse, hvis overenskomsten opfylder direktivet.
I så fald gælder  

 overenskomsten.
Det vil være op til vedkommende overenskomstparter, der har  

 indgået aftalen, at fortolke denne.
Via den kollektive overenskomst har  

 aftalens parter fastlagt, hvorledes de vil gennemføre direktivet.
 I den kollektive overenskomst kan parterne have aftalt,  

 f.eks. ved standardansættelsesbeviser eller -kontrakter, hvordan og hvad  

 arbejdsgiveren skal oplyse lønmodtageren om.
III.
Hvornår? Ændringen gælder fra 1. juli 2002.
 Dette betyder, at for ansættelser, der indgås fra 1.  

 juli 2002 gælder loven med lovændringen umiddelbart.
 For ansættelsesforhold, som er indgået før 1. juli  

 2002, og som fortsat består efter 1. juli 2002, skal arbejdsgiveren senest en  

 måned efter 1. juli 2002 skriftligt oplyse lønmodtageren om eventuelle  

 væsentlige vilkår for ansættelsesforholdet, som lønmodtageren ikke i forvejen  

 har fået oplysning om skriftligt.
 For ansættelsesforhold indgået før 1. juli 1993 og som  

 fortsat består, er arbejdsgiveren fortsat forpligtet til senest 2 måneder  

 efter  

 anmodning fra medarbejderen at meddele de oplysninger, herunder alle  

 væsentlige  

 ansættelsesvilkår, som vedkommende ikke i forvejen er oplyst skriftligt om i  

 henhold  

 til loven.
IV.
Hvad er et  

 væsentligt vilkår? Udover de 10 punkter, der er opregnet direkte i loven,  

 er der ikke i loven  heller ikke med lovændringen  direkte  

 fastsat, hvad der  

 er et væsentligt vilkår i et ansættelsesforhold og dermed et forhold, som  

 arbejdsgiveren skal oplyse om.
a.
Hvilke faktiske vilkår, der kan komme på tale, vil  

 afhænge af det konkrete ansættelsesforhold.
Det er ikke muligt på forhånd at fastlægge en  

 udtømmende fortolkning af, hvad et væsentligt vilkår er.
Det vil i sidste  

 instans være domstolene, herunder EF-domstolen, der foretager den endelige  

 fortolkning  

 af rækkevidden af direktivets anvendelsesområde.
b.
Udgangspunktet er, at arbejdsgiveren skal oplyse om  

 de vilkår i ansættelsen, som arbejdsgiveren mener, at medarbejderen ikke må  

 være i tvivl om.
Det må antages, at et kriterium for at opfylde  

 væsentlighedskravet er, at det væsentlige ansættelsesvilkår kan beskrives  

 skriftligt og meningsfuldt i et ansættelsesbevis.
 Vilkår kan følge af lovgivningen eller en kollektiv  

 overenskomst, vedtægter, administrative bestemmelser eller i øvrigt være  

 beskrevet i en personalehåndbog.
Mange vilkår i et ansættelsesforhold i Danmark vil ikke  

 følge af skriftlige kilder.
Vilkår for ansættelsen vil i øvrigt, udover af  

 mundtlige aftaler, også kunne fremgå af uskrevne regler, retsgrundsætninger,  

 retspraksis, sædvaner eller virksomhedspraksis.
 Mange ansættelsesvilkår vil desuden følge af selve  

 stillingens beskaffenhed eller være stiltiende vedtaget i  

 ansættelsesforholdet  

 ud fra uskrevne forudsætninger for både arbejdsgiver og medarbejder for den  

 pågældende stilling.
Bortset fra de vilkår, som loven direkte opregner, må  

 det antages, at et vilkår for at være omfattet af den nye oplysningspligt i  

 loven, skal adskille sig fra de almindelige eller sædvanlige regler eller  

 vilkår i ansættelsesforhold af tilsvarende art.
Det skal være noget, som ikke  

 alle kan gå ud fra.
Det må også antages, at vilkåret skal ligge inden for  

 den ramme af emner, der allerede er angivet direkte i loven og direktivet.  

 Disse må på baggrund af direktivet anses for at være hovedkernen i de  

 ansættelsesmæssige rammer for et ansættelsesforholds etablering, det  

 igangværende ansættelsesforhold og ansættelsesforholdets ophør.
Det er nemlig  

 vilkår/betingelser, som arbejdsgiveren og lønmodtageren eller deres  

 organisationer kan råde over.
 Det vil derfor ikke være nødvendigt, at arbejdsgiveren  

 oplyser om almindelige retsregler, retsgrundsætninger eller retspraksis, der  

 kan have betydning for et konkret ansættelsesforhold, herunder f.eks.  

 aftaleloven, markedsføringsloven, at man ikke må begå berigelseskriminalitet  

 over for arbejdspladsen, muligheden for ophævelse af ansættelsesforholdet ved  

 grov misligholdelse, adgangen til bijobs der er uforenelige med stillingen,  

 loyalitetskrav eller skadelig optræden i og uden for arbejdspladsen eller en  

 almindelig tavshedspligt.
c.
En del ansættelsesvilkår kan være dækket af  

 oplysninger om andre punkter.
F.eks. kan pligten til at udføre overarbejde  

 være  

 beskrevet tilstrækkeligt i ansættelsesbevisets oplysninger om arbejdstiden,  

 løn  

 og arbejdsbeskrivelse.
 Det afgørende er, at det klart fremgår, at der er en  

 pligt til f.eks. overarbejde, enten i form af, at vilkåret er nævnt f.eks. i  

 form af et vilkår om, at der ikke er nogen højeste arbejdstid, eller  

 eventuelt  

 som en sats.
 Som nævnt under II er de arbejdsgivere og lønmodtagere,  

 der følger en kollektiv overenskomst, der har gennemført direktivet, ikke  

 omfattet af loven eller lovændringen.
d.
De almindelige personalemæssige og ledelsesmæssige  

 dispositioner, som en arbejdsgiver kan udøve evt. efter et mindre eller  

 rimeligt varsel, er som udgangspunkt ikke omfattet af oplysningspligten.
 Loven og ansættelsesbeviset ændrer ikke det indbyrdes  

 retsforhold om rettigheder og pligter mellem arbejdsgiveren og medarbejderen.
Pligten til at oplyse om væsentlige vilkår betyder  

 ikke, at der kan indføres nye vilkår i ansættelsesforholdet, som ikke  

 allerede  

 var gældende.
Om dette kan ske afhænger af de almindelige regler i  

 ansættelsesforholdet og lignende.
e.
De 10 punkter, som arbejdsgiveren mindst skal oplyse  

 om, og som fremgår direkte af loven, er:
 1  

 )  

  

 	  

 Arbejdsgiverens og  

 lønmodtagerens navn og adresse.
 2  

 )  

  

 	  

 Arbejdsstedets beliggenhed  

 eller i mangel af et fast arbejdssted eller et sted, hvor arbejdet  

 hovedsagelig  

 udføres, oplysning om, at lønmodtageren er beskæftiget på forskellige steder,  

 og om hovedsæde eller arbejdsgiverens adresse.
 3  

 )  

  

 	  

 Beskrivelse af arbejdet eller  

 angivelse af lønmodtagerens titel, rang, stilling eller jobkategori.
 4  

 )  

 	  

  

 Ansættelsesforholdets  

 begyndelsestidspunkt.
 5  

 )  

 	  

 Ansættelsesforholdets forventede varighed, hvor der ikke er tale  

 om tidsubestemt ansættelse.
 6  

 )  

 	  

 Lønmodtagerens rettigheder med hensyn til betalt ferie, herunder  

 om der udbetales løn under ferie.
 7  

 )  

 	  

 Varigheden af lønmodtagerens og arbejdsgiverens opsigelsesvarsler  

 eller reglerne herom.
8  

 )  

  

 	  

 Den gældende eller aftalte løn,  

 som lønmodtageren har ret til ved ansættelsesforholdets påbegyndelse, og  

 tillæg  

 og andre løndele, der ikke er indeholdt heri, f.eks. pensionsbidrag og  

 eventuel  

 kost og logi.
Endvidere skal der oplyses om lønnens udbetalingsterminer.
 9  

 )  

  

 	  

 Den normale daglige eller  

 ugentlige arbejdstid.
10  

 )  

 	  

 Angivelse af, hvilke kollektive overenskomster eller aftaler der regulerer  

 arbejdsforholdet.
Hvis der er tale om overenskomster eller aftaler indgået af  

 parter uden for virksomheden, skal det endvidere oplyses, hvem disse parter  

 er.
Bortset fra punkterne 1) til 5) samt 10) kan der  

 oplyses om vilkårene ved at henvise til fx lov, administrative bestemmelser  

 eller den kollektive overenskomst, der gælder for ansættelsesforholdet og  

 hvoraf reglerne eller vilkårene fremgår.
Dette gælder f.eks. for  

 oplysningerne  

 om ferierettigheder, opsigelsesvarsler, løn samt arbejdstid.
 Oplysninger om pkt. 1) til 4) og pkt. 8) til 9)  

 (markeret med fremhævet skrift) skal fremgå af eet dokument. Øvrige  

 væsentlige  

 vilkår, herunder de vilkår, der skal oplyses efter lovændringen, skal derfor  

 ikke nødvendigvis gives i et samlet dokument, men kan gives i et eller flere  

 andre dokumenter.
V.
Hvordan? Efter lovændringen kan arbejdsgiveren opfylde sin  

 oplysningspligt om et væsentligt vilkår, som medarbejderen ikke i forvejen er  

 oplyst om, på flere måder for allerede ansatte medarbejdere:
 Arbejdsgiveren sender eller udleverer til medarbejderen  

 et nyt ansættelsesbevis.
 Arbejdsgiveren anmoder medarbejderen om at indsende et  

 allerede udleveret ansættelsesbevis, der så vedhæftes eventuelle yderligere  

 vilkår, som arbejdsgiveren vil oplyse om.
Arbejdsgiveren sender eller udleverer til medarbejderen  

 en meddelelse om et yderligere vilkår.
Meddelelsen vil så være et tillæg til  

 et  

 allerede udleveret ansættelsesbevis.
VI.
Oplysning via  

 henvisning Arbejdsgiveren kan henvise til indholdet af kollektive  

 overenskomster, love, administrative bestemmelser eller vedtægtsmæssige  

 bestemmelser, som gælder for ansættelsesforholdet vedrørende ferie,  

 opsigelsesvarsler, løn, arbejdstid og øvrige væsentlige vilkår.
Dette følger  

 direkte af loven.
Denne mulighed er videreført med den nye lov.
Det må  

 dog anbefales, at det direkte eller indirekte fremgår af ansættelsesbeviset  

 eller andet skriftligt dokument, som nævnt under V, hvilke ansættelsesvilkår  

 arbejdsgiveren anser for væsentlige.
 Den endelige afgørelse hører under domstolene.
VII.
Sanktion og  

 retsvirkning af manglende overholdelse af loven Hvis arbejdsgiveren ikke overholder sin  

 oplysningspligt, kan lønmodtageren ved domstolene tilkendes en godtgørelse.  

 Lønmodtageren kan også klage over manglende overholdelse af loven til  

 Arbejdsmarkedets  

 Ankenævn.
En manglende formel bekræftelse af et vilkår medfører  

 imidlertid ikke, at vilkåret ikke gælder.
Hvad lønmodtagerens rettigheder og  

 pligter er, afhænger af, hvad der er aftalt.
Dette vil ofte være et spørgsmål  

 om bevis.
 Er et vilkår ikke nævnt i ansættelsesbeviset eller  

 andet skriftligt dokument, som nævnt under V, og er vilkåret væsentligt,  

 medfører dette således ikke, at vilkåret ikke gælder eller kan gøres  

 gældende.  

 Der vil derimod være tale om en formel overtrædelse af loven, som betyder, at  

 arbejdsgiveren kan komme til at betale en godtgørelse.
