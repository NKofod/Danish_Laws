Meddelelse om køretøjers  

 indretning og udstyr m.v. nr. 1777  

 Brugergrænseflader for IT-systemer i biler Den teknologiske udvikling indenfor informations- og  

 kommunikationssystemer i køretøjer er i de seneste år  

 gået meget stærkt.
 Køretøjsmonterede telematikapparater vil i  

 nær fremtid påvirke vejtrafikken stærkt og kan blive til  

 stor hjælp for bilisterne forudsat at billisten ikke distraheres,  

 forstyres eller overbelastes af kommunikationsprocessen og af de  

 informationer, som de ekstra apparater tilbyder.
 I EU-regi har man derfor udarbejdet en  

 principerklæring om brugergrænseflader til  

 køretøjsmonterede informations- og kommunikationssystemer.  

 Principerklæringen sammenfatter en række væsentlige  

 sikkerhedsforhold, som bør tages i betragtning ved udformningen af  

 disse systemers brugergrænseflade.
 Kommissionen har med en henstilling af 21. december 1999  

 anmodet alle medlemslande om, at opfordre industrien til at følge  

 principerklæringen.
 Færdselsstyrelsen har ved brev af 18. december 2000  

 opfordret producenter og importører til at følge  

 principerklæringen om brugergrænseflader.
 Færdselsstyrelsen skal med denne meddelelse desuden  

 opfordre virksomheder, som beskæftiger sig med installation af  

 informations- og kommunikationsudstyr i biler, til at følge denne  

 principerklæring.
 Principerklæringen er vedlagt som bilag.
Færdselsstyrelsen,, den 19. december  

 2000 Ib Rasmussen Bilag PRINCIPERKLÆRING OM BRUGERGRÆNSEFLADER TIL  

 KØRETØJSMONTEREDE INFORMATIONS- OG KOMMUNIKATIONSSYSTEMER 1.
 Definition og mål: Denne  

 principerklæring sammenfatter en række væsentlige  

 sikkerhedsforhold, som skal tages i betragtning ved udformningen af  

 køretøjsmonterede informations- og kommunikationssystemers  

 brugergrænseflade.
Den vil i særlig grad være nyttig for  

 fabrikanter under overvejelserne vedrørende sikkerhedsforhold ved  

 udformning af brugergrænseflader.
Forhold vedrørende udformning  

 og installation er hovedemnet for denne principerklæring, som derfor er  

 relevant for følgende vigtige spørgsmål:
i Hvordan bør informations- og kommunikationssystemer  

 udformes og placeres, så de er forenelige med  

 kørselsopgaverne? i Hvordan præsenteres oplysningerne, så de ikke  

 hæmmer førerens opmærksomhed på trafikken? i Hvordan konstrueres systemsamspillet, så  

 føreren beholder sikker kontrol over køretøjet,  

 føler sig tryg ved systemet og er klar til at reagere på  

 uventede situationer? For ikke at skabe unødige hindringer eller  

 begrænsninger for udvikling af nye produkter er  

 principerklæringen hovedsagelig formuleret som mål der bør  

 nås ved udformningen af brugergrænseflader.
 2.
Anvendelsesområde: Principerklæringen  

 handler om informations- og kommunikationssystemer, som tænkes benyttet  

 af føreren af en bil under kørslen.
I denne forbindelse tages  

 der hensyn til, at førerens primære opgave er at styre  

 køretøjet sikkert gennem en dynamisk og komplekst  

 trafikmiljø.
 I denne principerklæring forstås ved  

 "systemet" de funktioner og dele, som f.eks. visningspaneler og  

 betjeningsorganer, som udgør grænse- og samspilsfladen mellem  

 systemet og føreren.
Principperne er udformet med henblik på  

 enkeltsystemers konstruktion og installation.
Når der er flere systemer  

 i en bil bør de fremstå som en integreret  

 førergrænseflade, hvis samlede installation også  

 følger principperne.
 Hovedemnerne for principerklæringen er: samlet  

 udformning, installation, præsentation af oplysninger, samspil med  

 visningspanel og betjeningsorganer, systemadfærd og information om  

 systemet.
 Principerklæringen omfatter ikke andre forhold ved  

 informations- og kommunikationssystemer end dem, der vedrører  

 brugergrænsefladen, f.eks. elektriske egenskaber, materialeegenskaber,  

 systemydeevne eller juridiske forhold.
 3.
 Eksisterende bestemmelser: Denne  

 principerklæring er ingen erstatning for regler og normer, som  

 fabrikanterne altid skal respektere og følge.
 Bl.a. gælder følgende EF-direktiver med  

 senere ændringer:
i om førerens synsfelt i motordrevne  

 køretøjer: Kommissionens 90/630/EØF af 30. oktober  

 19901) i om motordrevne køretøjers indre indretning  

 (kabinens indre, bortset fra indvendige førerspejle,  

 betjeningsorganernes udformning, tag eller skydetag, ryglæn og  

 sædebagsider): Rådets direktiv 74/60/EØF af 17. december  

 19732) i om bilers indre indretning (identificering af  

 betjeningsorganer, kontrollamper go indikatorer): Rådets direktiv  

 78/316/EØF af  21. december 19773) - Rådets resolution af 17. december 19984)  

 om brugsanvisninger for tekniske forbrugsgoder - Rådets direktiv 92/59/EØF af 29. juni 1992 om  

 produktsikkerhed i almindelighed5) - De regulativer fra FN s Økonomiske Kommission for  

 Europa (UN/ECE), som Fællesskabet har anerkendt efter sin nylige  

 tiltrædelse af den reviderede overenskomst af 1958.
- Følgende standarder og standardiseringsdokumenter  

 under forberedelse, som der implicit henvises til i principperne:
ISO 4513 Road Vehicles   Visibility.
Method for  

 Establishment of Eyellipse for Driver s Eye Location.
 ISO 2575 Road Vehicles   Symbols for Controls, Indicators  

 and Tell-tales.
 ISO 4040 Road Vehicles   Location of  Hand Controls,  

 Indicators and Tell-tales.
 ISO 3958 Road Vehicles   Passenger Car Driver Hand Control  

 Reach.
 ISO (DIS) 15005 Road Vehicles   Traffic Information and  

 Control Systems (TICS) Dialogue Management Principles.
 ISO (DIS) 15008 Road Vehicles   Traffic Information and  

 Control Systems (TICS) Ergonomic aspects of In- Vehicle Information  

 Presentation.
_______________________________ 1) EFT L 341 af 6.12.1990, s. 20 2) EFT L 38 af 11.2.1974, s. 2.
 3) EFT L 81 af 28.3.1978, s. 3.
 4) EFT C 411 af 31.12.1998, s. 24.
 ISO (DIS) 11429 Ergonomics   System Danger and non Danger  

 Signals with Sounds and Lights.
 Alle standarder revideres med mellemrum og brugerne af  

 denne principerklæring bør anvende de seneste udgaver af de her  

 anførte standarder.
I almindelighed vil det være klart, hvem af parterne  

 blandt fabrikanter, leverandører og installatører der har  

 ansvaret for at principperne følges.
I tilfælde hvor ansvaret  

 påhviler flere parter, opfordres disse til at anvende principperne som  

 udgangspunkt for en udtrykkelig bekræftelse af, hvordan opgaverne  

 fordeles.
 Førerens ansvar for sikkerhedsmæssigt  

 forsvarlig adfærd under kørsel og anvendelse af systemerne  

 ændres der ikke ved.
 4.
 Udformning af helheden: Systemet bør  

 udformes, så det støtter føreren og bør ikke give  

 anledning til potentielt farlig adfærd hos føreren eller andre  

 trafikanter.
 Systemet bør udformes således, at  

 føreren ikke må rette en større del af sin  

 opmærksomhed mod dets visningspaneler eller betjeningsorganer, end hvad  

 der er foreneligt med kørselssituationens krav om  

 opmærksomhed.
 Systemet bør ikke udformes, så det  

 distraherer eller byder på visuel underholdning for  

 føreren.
 5.
 Installation: Systemet bør placeres og  

 installeres i overensstemmelse med relevante reglementer, standarder og  

 fabrikantinstruktioner om installation af systemet i  

 køretøjer.
 Ingen del af systemet bør hindre førerens  

 udsyn over trafikmiljøet.
 Systemet bør ikke komme i vejen for de  

 betjeningsorganer og visningspaneler i køretøjet, som der er  

 brug for til den primære kørselsopgave.
 Visningspaneler bør placeres tættest muligt  

 på førerens normale synsretning.
 Visningspaneler bør udformes og installeres,  

 så skarpt lys og reflekser undgås.
 6.
 Præsentation af oplysninger: Visuelt  

 præsenterede oplysninger bør kunne opfanges af føreren  

 med nogle få øjekast, som er kortvarige nok til, at det ikke  

 påvirker kørslen negativt.
 Internationalt vedtagne standarder for læsbarhed,  

 hørbarhed, ikoner, symboler, ord, akronymer og forkortelser bør  

 følges, hvor de foreligger.
 Oplysninger, der er relevante for kørslen,  

 bør være korrekte og præcise og fremkomne i rette  

 tid.
 Systemet bør ikke give oplysninger, som kan give  

 anledning til potentielt farlig adfærd hos føreren eller andre  

 trafikanter.
 Systemet bør ikke fremkalde uregulerbare  

 lydniveauer, som kan maskere advarselssignaler, der afgives i eller uden for  

 køretøjet.
 7.
 Samspil med visningspaneler og betjeningsorganer:  

Føreren bør altid kunne holde mindst én hånd  

 på rattet under betjening af systemet.
 Talebaserede kommunikationssystemer bør rumme  

 mulighed for håndfri tale og lytning.
 Systemet bør ikke kræve, at der  

 udføres lange sammenhængende serier af  

 betjeningsmanøvrer.
 Systemets betjeningsorganer bør være udformet  

 således, at de kan betjenes, uden at det påvirker kørslen  

 negativt.
 Føreren bør kunne regulere tempoet i  

 samspillet med systemet.
 Systemet bør ikke kræve, at føreren  

 reagerer inden for et bestemt tidsrum, når han indfører data i  

 systemet.
 Føreren bør kunne genoptage en afbrudt serie  

 af betjeningsmanøvrer på det punkt, hvor serien blev afbrudt  

 eller på et andet logisk punkt.
 Føreren bør kunne regulere volumen på  

 lydinformation, når der er sandsynlighed for distraktion eller  

 irritation.
 Systemets reaktioner (tilbagemeldinger eller  

 bekræftelser) på data, som føreren har indført i  

 systemet, skal komme uden forsinkelse og være lette at opfatte.
 Systemer, der kan levere bevægelig visuel  

 information, som ikke er sikkerhedsrelevant, bør kunne indstilles,  

 så sådanne oplysninger ikke leveres til føreren.
 8.
 Systemadfærd: Visuel information, der ikke er  

 relevant for kørslen, og som vil kunne distrahere føreren  

 betydeligt (f.eks. tv, video og automatisk rullende billeder og tekst),  

 bør kunne slås fra eller kun præsenteres på en  

 sådan måde, at føreren ikke kan se dem under  

 kørslen.
 Et systems tilstedeværelse, funktion eller  

 anvendelse bør ikke påvirke visningspaneler eller  

 betjeningsorganer, som benyttes ved de primære kørselsopgaver  

 eller på anden måde har betydning for trafiksikkerheden.
 Systemfunktioner, der ikke forudsættes benyttet af  

 føreren under kørslen, bør det gøres umuligt at  

 betjene, når bilen kører, eller der bør være  

 tydelige advarsler mod utilsigtet brug.
 Føreren bør informeres om systemets aktuelle  

 tilstand og eventuelle fejlfunktioner, som kan tænkes at påvirke  

 sikkerheden.
 Selvom systemet svigter helt eller delvis, skal bilen  

 stadig kunne styres, eller i det mindste bringes sikkerhedsmæssigt  

 forsvarligt til standsning.
 9.
 Oplysninger om systemet: Systemet bør rumme  

 tilstrækkelige anvisninger til føreren om brug samt relevante  

 oplysninger om installation og vedligeholdelse.
 Anvisningerne bør være korrekte og  

 enkle.
 Anvisningerne bør foreligge på sprog og i  

 former, som føreren forstår.
 Anvisningerne bør tydeligt skelne mellem de dele af  

 systemet, der er beregnet til at blive benyttet af føreren under  

 kørslen, og de dele (særlige funktioner, menuer osv.) der ikke  

 er beregnet til at blive benyttet under kørslen.
 Alle produktoplysninger bør være udformet  

 således, at de beskriver systemets funktioner korrekt og  

 præcist.
 Produktinformation bør gøre det klart, om  

 der kræves særlige færdigheder til at benytte systemet,  

 eller om produktet er uegnet til bestemte brugere.
 Fremstillinger af systemet i brug (f.eks. beskrivelser,  

 fotografier og tegninger) bør hverken skabe urealistiske forventninger  

 hos potentielle brugere eller tilskynde til sikkerhedsmæssigt  

 uforsvarlig eller ulovlig brug.
