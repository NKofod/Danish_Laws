 Skatterådet fandt, at  

 kapitalindskuddet i form af "ovillkorat aktieägartillskott" og  

 aktieemissionen dagen efter måtte anses som én samlet transaktion.  

 Skatterådet  

 bemærkede endvidere, at en tidligere afgørelse fra Ligningsrådet (  


  

 SKM2002.659.LR  


  

 )  

 er nævnt i ligningsvejledningen og derfor må anses som udtryk for gældende  

 ret.
 Skatterådet vedtog derfor, at  

 det omhandlede "ovillkorat aktieägartillskott" indgår i  

 anskaffelsessummen  

 for aktierne i det svenske selskab.
Kapitalindskud i svensk selskab   

 anskaffelsessum for aktier Spørgsmål Kan et i  

 forbindelse med en kapitalforhøjelse ydet "ovillkorat  

 aktieägartillskot" indgå i A A/S's anskaffelsessum for aktierne i B AB  

 ved  

 afståelse til tredjemand? Svar Ja.
Beskrivelse af de faktiske forhold Det er oplyst,  

 at selskabet er stiftet den 1. juli 2005 under navnet ?.. A/S.
Den 14.  

 december  

 2005 skiftede selskabet navn til A A/S med det formål at være holdingselskab  

 for ?.. investering i C.
C-koncernen består af et holdingselskab, B AB, som  

 ejer alle aktier i C.
Hensigten med investeringen er at foretage en udvikling  

 af selskabet til en førende nordisk virksomhed indenfor branchen inden for en  

 horisont på ca. 5 år.
 Det er videre  

 oplyst, at selskabet den 30. november 2005 erhvervede aktierne i det svenske  

 selskab, B AB, som skuffeselskab med nominelt SEK 100.000 i kapital med  

 henblik  

 på en samlet kapitalisering med de nedenfor nævnte SEK 159.718.492.
 A A/S tilførte  

 den 3. januar 2006 SEK 145.830.769 i form af et "ovillkorat  

 aktieägartillskot" efter gældende svenske selskabsretlige regler.
 Aktiekapitalen i  

 det svenske selskab blev den 4. januar 2006 besluttet udvidet ved udstedelse  

 af  

 nye aktier, nominelt SEK 898.843, med indbetaling af SEK 19.708.136, hvoraf A  

 A/S tegnede nominelt SEK 871.472 aktier og ledelsen de resterende nominelt  

 SEK  

 27.371 aktier.
A A/S har  

 således investeret i alt SEK 159.718.492 i det svenske selskab og ejer  

 971.472  

 aktier.
Ledelsen har endvidere investeret SEK 1.361.555 for tildeling af  

 warrants (tegningsretter).
Herudover er det  

 oplyst, at formålet med "aktieägartillskot" er at kunne tilføre  

 kapital på linje med en ordinær kapitalforhøjelse, for eksempel for at undgå  

 en  

 forpligtelse til at likvidere selskabet.
Der forekommer to forskellige  

 hovedformer af "aktieägartillskot": "ovillkorat" og  

 "villkorat". Et "ovillkorat aktieägartillskot" foretages  

 uden krav om tilbagebetaling, medens et "villkorat" indskud normalt  

 medfører, at indskuddet skal tilbagebetales, når selskabets egen frie kapital  

 tillader det.
Indskuddet foretages normalt af samtlige aktieejere.
Det er endvidere  

 oplyst, at et "ovillkorat aktieägartillskot" ifølge en udtalelse  

 fra  

 det svenske "Skatteutskottet" nærmest kan sammenlignes med rene  

 kapitalindskud fra aktieejerne, medens et "villkorat  

 aktieägartillskot" nærmest kan sammenlignes med et lån uden sikkerhed.  

 Det  

 er endvidere oplyst, at hverken "villkorat" eller "ovillkorat  

 aktieägartillskot" efter svenske skatteregler medregnes i den  

 skattepligtige indkomst for modtageren.
Yderen har tilsvarende ikke  

 fradragsret, dog medregnes beløbet til anskaffelsessummen for aktierne.
 Herudover er det  

 oplyst, at A A/S påtænker at afhænde 33,3 pct. af aktierne i B AB til en  

 medinvestor,  

 D, med hvem der den 1. marts 2006 er indgået en aktionæroverenskomst.  

 Handelens  

 gennemførelse er betinget af en bekræftende besvarelse af nærværende  

 anmodning  

 om bindende svar.
Salgsprisen ved  

 overdragelse af 33,3 pct. af aktierne til samarbejdspartneren udgør SEK  

 53.239.497, hvilket svarer til A A/S's anskaffelsessum.
Herudover tillægges  

 en  

 godtgørelse svarende til omkostningen for ?..'s finansiering i perioden fra  

 closing (betaling) af købet af C frem til B's investering.
Der konstateres  

 således kun en begrænset skattepligtig avance svarende til  

 finansieringstillægget,  

 såfremt indbetalt "ovillkorat aktieägartillskot" indgår i  

 anskaffelsessummen.
 Ved en eventuel  

 likvidation af B AB ville A A/S modtage værdier præcis svarende til de  

 indskudte  

 SEK 159.718.492.
Spørgers  

 opfattelse ifølge anmodningen Spørgeren har  

 fremført, at kapitalindskuddet i form af "ovillkorat  

 aktieägartillskot" efter spørgerens opfattelse bør indgå i A A/S's  

 anskaffelsessum for aktierne i det svenske selskab, uanset at der ikke  

 samtidigt skete en udvidelse af aktiekapitalen i det svenske selskab.
En  

 udvidelse  

 af aktiekapitalen i det svenske selskab blev dog besluttet dagen efter.
 Spørgeren har  

 fremført følgende argumenter til fordel for sit synspunkt:
 Spørgeren har  

 fremført, at et svensk "aktieägartillskot" kan ligestilles med det  

 danske overkursbegreb, og at overkurs efter danske selskabsretlige regler  

 indgår i anskaffelsessummen ved opgørelse efter aktieavancebeskatningsloven.
 Spørgeren har  

 endvidere henvist til Ligningsrådets afgørelse af 19. november 2002 (  


  

 SKM2002.659.LR  


  

 ),  

 hvor Ligningsrådet efter en konkret vurdering fastslog, at et kapitalindskud  

 i  

 et amerikansk og et tysk selskab uden en samtidig aktieemission ikke ville  

 udgøre  

 et skattepligtigt tilskud i disse selskaber ved opgørelsen af den danske  

 sambeskatningsindkomst, jf. selskabsskattelovens § 13 stk. 1 nr. 1 samt  

 statsskattelovens § 4. Det fremgår af Told- og Skattestyrelsens indstilling i  

 den nævnte afgørelse, at hvis kapitaltilførslerne betragtes som en skattefri  

 overkurs, må kapitalindskuddene tillægges anskaffelsessummen for aktierne for  

 at opnå symmetri i reglerne.
 Herudover har  

 spørgeren fremført, at der er truffet en samlet beslutning om  

 kapitalforhøjelse, der ganske vist er implementeret over 2 dage, og efter  

 spørgerens opfattelse må det omhandlede "ovillkorat  

 aktieägartillskot" derfor henføres til aktiernes anskaffelsessum.
 Endeligt har  

 revisoren henvist til, at kapitalforhøjelser uden emission af aktier i  

 ligningsvejledningen  

 omtales i sammenhæng med opgørelsen af moderselskabets aktieavancer og -tab.  

 Dette understøtter efter revisorens opfattelse, at sådanne kapitalindskud  

 skal  

 indgå som et tillæg ved opgørelsen af anskaffelsessummen for moderselskabets  

 aktier i selskabet.
Sagen er drøftet  

 ved et møde den 7. april 2006, hvor revisoren fremhævede, at man havde  

 handlet,  

 som det er normalt i Sverige, uden at tænke på de danske regler, samt at B AB  

 er et rent svensk selskab.
Spørgeren fremhævede endvidere, at ydelsen af  

 "ovillkorat aktieägartillskot" og aktieemissionen er sket med én  

 dags  

 mellemrum.
 Revisoren  

 understregede, at der ikke er tale om et tilskud, men om en samlet beslutning  

 om forhøjelse af aktiekapitalen i B AB.
I e-mail af 20.  

 april 2006 har revisoren supplerende fremført, at det stillede spørgsmål bør  

 besvares med "Ja" som følge af, at der fra det danske selskabs side  

 er truffet en samlet endelig beslutning om kapitalisering af det svenske  

 holdingselskab  

 i forbindelse med opkøbet af den svenske virksomhed C.
Revisoren har  

 endvidere  

 henvist til den tidsmæssige sammenhæng i den indskudte kapitalisering.  

 Endeligt  

 har revisoren fremført, at den svenske ledelse samtidigt tegnede aktier til  

 samme markedsværdi, og at det er samme kurs, hvortil der påtænkes solgt til  

 tredjemand, D.
SKATs  

 indstilling og begrundelse Ifølge  

 aktieavancebeskatningslovens § 26 stk. 2 forstås der ved anskaffelsessummen  

 den  

 samlede anskaffelsessum for den beholdning af aktier, som den skattepligtige  

 har i det pågældende selskab.
Som udgangspunkt kan et indbetalt beløb derfor  

 kun anses som anskaffelsessum for aktier, hvis der rent faktisk er erhvervet  

 aktier i forbindelse med indbetalingen.
Dette er ikke tilfældet i nærværende  

 sag.
 Der ses ikke at  

 være offentliggjorte afgørelser, der specifikt tager stilling til en  

 situation  

 som den foreliggende.
Ved Østre  

 Landsrets dom af 26.3.1984 (TfS 1984.189 Ø) og Landsskatterettens kendelse af  

 8.8.1988 (TfS 1988.550 LSR) blev det fastslået, at de pågældende skatteyderes  

 tab på indskud ikke kunne anses som tab på aktier, eftersom der ikke var  

 registreret en kapitaludvidelse i Aktieselskabsregisteret.
Ved  

 Landsskatterettens kendelse af 29.12.1983 (TfS 1984.112 LSR) blev det  

 fastslået, at en udvidelse af aktiekapitalen først kunne anses for sket i  

 1978,  

 hvor beslutning om kapitaludvidelsen blev truffet af generalforsamlingen,  

 selv  

 om indbetaling var sket allerede i 1975 og 1976.
 Ved  

 Landsskatterettens kendelse af 28. februar 1997 (TfS 1997.277 Ø) blev det  

 fastslået, at en hæftelse for gælden i et italiensk selskab, hvor den  

 pågældende skatteyder var eneaktionær, måtte bedømmes efter dansk ret og  

 derfor  

 måtte anses som en lovbestemt kautionsforpligtelse.
Ved  

 Ligningsrådets afgørelse af 19.11.2002 (  


  

 SKM2002.659.LR  


  

 )  

 anerkendte Ligningsrådet, at nogle kapitalforhøjelser i sambeskattede  

 datterselskaber, beliggende i henholdsvis Tyskland og USA, ikke skulle  

 medregnes til den danske sambeskatningsindkomst.
Det fremgår af sagen, at  

 kapitaltilførslerne, der blev foretaget uden udstedelse af aktier, blev  

 foretaget efter de selskabsretlige regler i Tyskland og USA, der på visse  

 punkter afviger fra de danske selskabsretlige regler for kapitaltilførsler.  

 Det  

 fremgår af Told- og Skattestyrelsens indstilling i sagen, at hvis det blev  

 accepteret, at kapitaltilførslerne blev betragtet som skattefri overkurs, jf.  

 selskabsskattelovens § 13 stk. 1 nr. 1, ville det af hensyn til sammenhængen  

 i  

 regelsættet være nødvendigt også at betragte kapitaltilførslerne som et  

 tillæg  

 til anskaffelsessummen for de aktier, som det pågældende selskab i forvejen  

 ejede.
Efter de her  

 foreliggende oplysninger er formålet med "aktieägartillskot" at  

 forbedre selskabets finansielle stilling.
Efter de svenske skatteregler skal  

 et  

 "ovillkorat aktieägartillskot" ikke medregnes til den  

 skattepligtige  

 indkomst for modtageren, og beløbet medregnes i anskaffelsessummen for  

 aktierne.
Efter de svenske  

 selskabsretlige regler vil en forøgelse af aktiekapitalen gennem en  

 aktieemission  

 høre til den bundne egenkapital, medens et "ovillkorat  

 aktieägartillskott" hører til fri egenkapital.
Der findes betydeligt  

 flere  

 restriktioner vedrørende bunden egenkapital end vedrørende fri egenkapital.  

 F.eks. skal et selskab efter nærmere regler likvideres, såfremt den bundne  

 egenkapital er tabt.
Et formål med at vælge "ovillkorat  

 aktieägartillskott" kunne derfor generelt være at undgå en pligt til  

 likvidation, eftersom "ovillkorat aktieägartillskott" ikke indgår i  

 den bundne egenkapital.
En aktieemission medfører i øvrigt, at aktionæren får  

 en større ejerandel og stemmeret i selskabet, medens et "ovillkorat  

 aktieägartillskot" hverken forøger ejerandelen eller stemmeretten.
 Som  

 altovervejende hovedregel kan et indbetalt beløb kun anses som  

 anskaffelsessum  

 for aktier, såfremt der rent faktisk er erhvervet aktier i forbindelse med  

 indbetalingen, jf. aktieavancebeskatningslovens § 26. Det fremgår endvidere  

 af  

 selskabsskattelovens § 13 stk. 1 nr. 1, at skattefriheden for selskaber  

 omfatter overkurs, som et selskab opnår ved udstedelse af aktier eller ved  

 udvidelse af sin aktiekapital.
Det må anses for  

 uden betydning, hvorledes det omhandlede "ovillkorat  

 aktieägartillskott" skattemæssigt behandles i Sverige, eftersom  

 nærværende  

 sag skal behandles efter danske regler.
Det er derfor også uden betydning, at  

 der i Sverige er andre muligheder for kapitalindskud end i Danmark.
Den ovennævnte  

 afgørelse fra Ligningsrådet (  


  

 SKM2002.659.LR  


  

 )  

 er truffet efter en samlet konkret vurdering af forholdene i den sag.  

 Afgørelsen må derfor anses for en helt konkret afgørelse, der i hvert fald  

 kun  

 i meget begrænset omfang kan tillægges præjudicerende værdi.
Det skal i den  

 forbindelse bemærkes, at forholdene i den nævnte sag ikke var identiske med  

 forholdene i nærværende sag, allerede fordi Ligningsrådets afgørelse vedrørte  

 indskud i et amerikansk og et tysk selskab, medens nærværende sag omhandler  

 indskud i et svensk selskab.
Det skal endvidere bemærkes, at Ligningsrådets  

 afgørelse umiddelbart kun vedrører spørgsmålet om skattepligt for modtagerne  

 af  

 tilskuddet og ikke spørgsmålet om, hvorvidt tilskuddene kunne indgå i  

 anskaffelsessummen for aktierne.
Der foreligger  

 ingen oplysninger om, at der ikke kunne være sket en udvidelse af  

 aktiekapitalen  

 i det svenske selskab i forbindelse med betalingen af tilskuddet.
Det  

 omstændighed, at der dagen efter blev foretaget en aktieemission, kan ikke  

 føre  

 til andet resultat.
 Det skal  

 endvidere bemærkes, at de selskabsretlige virkninger af et "ovillkorat  

 aktieägartillskott" er forskellige fra de selskabsretlige virkninger af  

 en  

 aktieemission, jf. ovenfor.
 Efter en  

 vurdering af samtlige foreliggende oplysninger indstilles det herefter, at  

 det  

 omhandlede "ovillkorat aktieägartillskott"  

  

 ikke  

  

 kan indgå i A A/S's anskaffelsessum for aktierne i B AB.
 Det indstilles  

 således, at det stillede spørgsmål besvares med "Nej".
Spørgers  

 bemærkninger til ovenstående sagsfremstilling Sagsfremstillingen  

 er udsendt til spørgerens revisor, der har fremført følgende bemærkninger:
Revisoren har  

 fremført, at hun ikke helt synes, at sagsfremstillingen opfylder  

 officialmaximen, og revisoren har fremført, at sagsfremstillingen efter  

 hendes  

 opfattelse savner en afspejling af den usikkerhed, der hersker om den  

 skattemæssige stilling.
Revisoren har fremhævet, at indstillingen går direkte  

 imod den seneste offentliggjorte praksis på området, nemlig Ligningsrådets  

 afgørelse (  


  

 SKM2002.659.LR  


  

 ),  

 som er gengivet i Ligningsvejledningen.
Revisoren har endvidere fremført, at  

 afgørelsen er gengivet i det afsnit i Ligningsvejledningen, der omhandler  

 aktieavancer  

 og aktietab.
Revisoren har fremført, at Ligningsvejledningen således kunne  

 læses til støtte for spørgerens synspunkt.
 Revisoren har  

 fremført, at der ikke i Ligningsrådets afgørelse blev fokuseret på USA og  

 Tyskland  

 på en måde, som giver grundlag for at antage, at det havde gjort nogen  

 forskel,  

 om der var ydet tilskud til et svensk selskab i stedet for.
Herudover har  

 revisoren fremhævet, at der er truffet en samlet beslutning om kapitalisering  

 af selskabet, hvorefter den svenske advokat implementerede dette med en  

 kombination af "ovillkorat aktieägartillskott" og kapitaludvidelse,  

 to på hinanden følgende dage.
Hun fremhæver endvidere, at det er hævet over  

 enhver tvivl, at tegningskursen ved aktieudstedelsen er fastsat under  

 hensyntagen til det foretagne "ovillkorat aktieägartillskott", og  

 at  

 der således er en direkte sammenhæng mellem aktieejertilskuddet og  

 aktieemissionen.
 Der er ikke  

 koncernforbindelse mellem A A/S og køberen af aktierne, D, og så vidt vides  

 har  

 parterne intet andet interessefællesskab end den fælles investering i  

 koncernen.
Med hensyn til  

 den forretningsmæssige baggrund for, at der er ydet det omhandlede  

 "ovillkorat aktieägartillskott" har revisoren oplyst, at hun først  

 blev involveret i denne svenske investering i forbindelse med anmodningen om  

 bindende svar, men som hun forstår det var det udtryk for ren og skær  

 fejl/manglende kendskab til, at det kunne være et issue i Danmark fra den  

 svenske advokats side.
Kapitaltilførslen var led i en helt traditionel  

 kapitalisering af et nyindkøbt selskab, der skulle være holdingselskab for  

 C-investeringen.
SKAT's  

 indstilling og begrundelse efter modtagelsen af revisorens bemærkninger og  

 fornyet vurdering af sagen SKAT er enig med  

 revisoren i, at der hersker en vis usikkerhed om den gældende retstilstand,  

 og  

 SKAT er ligeledes enig med revisoren i, at ovenstående indstilling går imod  

 den  

 nævnte afgørelse fra Ligningsrådet (  


  

 SKM2002.659.LR  


  

 ),  

 som er gengivet i Ligningsvejledningen (2005-1) afsnit S.D.4.23. Det nævnte  

 afsnit i ligningsvejledningen vedlægges som bilag. (P.gr.a. ændrede regler om  

 sambeskatning er det nævnte afsnit i Ligningsvejledningen senere ændret).
 Det er derfor  

 også anført i ovenstående sagsfremstilling, at der ikke ses at være  

 offentliggjorte afgørelser, der specifikt tager stilling til en situation som  

 den foreliggende, og at der er foretaget en vurdering af samtlige  

 foreliggende  

 oplysninger.
 Efter en samlet  

 vurdering er det imidlertid - trods den herskende usikkerhed - stadig SKATs  

 opfattelse, at det omhandlede "ovillkorat aktieägartillskott"  

  

 ikke  

  

 kan indgå i A A/S's  

 anskaffelsessum for aktierne i det svenske selskab, jf. begrundelsen  

 ovenfor.
Ifølge den  

 nævnte afgørelse fra Ligningsrådet er afgørelsen truffet efter en samlet  

 konkret vurdering, hvor der er henset til, hvorledes der selskabsretligt  

 såvel  

 som skatteretligt skulle forholdes med hensyn til indbetalingerne i de  

 modtagende selskaber i henhold til den for disse gældende lovgivning.
Det kan  

 derfor ikke udledes af afgørelsen, hvordan afgørelsen var blevet, hvis der  

 var  

 ydet tilskud til et svensk selskab.
Det skal bemærkes, at reglerne i Sverige  

 har det tilfælles med reglerne i USA og Tyskland, at tilskuddene ikke skal  

 medregnes til det modtagende selskabs skattepligtige  

 indkomst.
 Som anført  

 ovenfor anses Ligningsrådets afgørelse (  


  

 SKM2002.659.LR  


  

 )  

 imidlertid for en helt konkret afgørelse, der kun i meget begrænset omfang  

 kan  

 tillægges præjudicerende værdi.  Efter SKATs opfattelse er  

 Ligningsrådets  

 afgørelse ikke i ligningsvejledningen kommenteret på en måde, der kan give  

 anledning til en særlig forventning om, at tilskuddet kan anses som en del af  

 anskaffelsessummen for aktierne.
Hertil kommer,  

 at Landsskatteretten i en kendelse af 26. november 2004 (  


  

 SKM2004.501.LSR  


  

 )  

 har anset et tilskud, som et tysk moderselskab havde ydet til sit tyske  

 datterselskab, for skattepligtigt i henhold til statsskattelovens § 4. (De  

 tyske selskaber indgik i dansk sambeskatning). Kendelsen vedlægges som bilag.  

 Den fremgår udtrykkeligt af kendelsen, at ovennævnte afgørelse fra  

 Ligningsrådet  

 (  


  

 SKM2002.659.LR  


  

 )  

 er taget i betragtning ved vurderingen.
Kendelsen er indbragt for Østre  

 Landsret, der har oplyst, at der afsiges dom i sagen den 30. juni 2006.
 Den nævnte  

 afgørelse fra Ligningsrådet skønnes derfor heller ikke at kunne føre til, at  

 der svares "Ja" til det stillede spørgsmål.
 Det skal  

 bemærkes, at overkurs i Sverige ikke er fri egenkapital, men bunden  

 egenkapital.
Sagen skal  

 imidlertid afgøres efter danske regler, og da der rent faktisk ikke er  

 foretaget en udvidelse af aktiekapitalen i forbindelse med det omhandlede  

 "ovillkorat  

 aktieägartillskott", skønnes tilskuddet ikke at kunne medregnes til den  

 skattemæssige anskaffelsessum for aktierne.
Det gælder, uanset at der dagen  

 efter i forbindelse med et nyt tilskud blev foretaget en udvidelse af  

 aktiekapitalen i det svenske selskab.
Konklusion Det indstilles  

 fortsat, at det omhandlede "ovillkorat aktieägartillskott"  

  

 ikke  

  

 kan indgå i A A/S's anskaffelsessum  

 for aktierne i B AB.
 Det indstilles  

 således fortsat, at det stillede spørgsmål besvares med "Nej".
Skatterådets  

 afgørelse og begrundelse Efter  

 Skatterådets opfattelse må kapitalindskuddet i form af "ovillkorat  

 aktieägartillskott" og aktieemissionen dagen efter anses som én samlet  

 transaktion.
Skatterådet bemærkede endvidere, at den ovenfor nævnte afgørelse  

 fra Ligningsrådet (  


  

 SKM2002.659.LR  


  

 )  

 er nævnt i ligningsvejledningen og derfor må anses som udtryk for gældende  

 ret.
 Skatterådet  

 vedtog derfor at svare "Ja" på det stillede spørgsmål.
 Det omhandlede  

 "ovillkorat aktieägartillskott" indgår herefter i A A/S's  

 anskaffelsessum for aktierne i B AB.
Svaret er  

 bindende for skattemyndighederne i følgende periode Svarende er  

 bindende for skattemyndighederne i 5 år, jf. skatteforvaltningslovens § 25  

 stk.  

 1.
