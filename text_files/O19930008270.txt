Resumé A klagede over en afgørelse fra Arbejdsmarkedets Ankenævn (AA).  

 Ved afgørelsen havde AA tiltrådt Direktoratet for Arbejdsløshedsforsikrings  

 (DfA's) afgørelse om afslag på A's anmodning om refusion af medlemskontingent  

 til hans a-kasse.
Den lokale a-kasse havde tidligere meddelt A tilsagn om  

 refusion.
Ombudsmanden bemærkede, at spørgsmålet om tilbagebetaling af  

 a-kasse kontingent ikke er reguleret i arbejdsløshedsforsikringsloven og  

 således principielt beror på ulovbestemte formueretlige synspunkter.  

 Ombudsmanden fandt, at DfA's beføjelse som klageinstans i medfør af lovens §  

 98, stk. 2, samt DfA's tilsynsbeføjelse i medfør af § 88 ikke kan antages at  

 omfatte afgørelser om forhold, hvorom der ikke er fastsat regler i  

 arbejdsløshedsforsikringslovgivningen.
En antagelse om, at DfA og AA som  

 klageinstanser havde beføjelse til at tage stilling til rent privatretlige  

 forhold mellem en a-kasse og dens medlemmer, måtte kræve særlige holdepunkter  

 -  

 og sådanne sås ikke at foreligge i relation til lovens § 98. Sammenfattende  

 var  

 det ombudsmandens opfattelse, at både DfA og AA havde været inkompetente til  

 at  

 træffe afgørelse om spørgsmålet.
 Ombudsmanden fandt at måtte afstå fra at udtale sig om, hvorvidt  

 A fortsat kunne støtte ret på a-kassens oprindelige afgørelse, da a-kasserne  

 falder uden for ombudsmandens område; men han påpegede dog, at eftersom både  

 DfA's og AA's afgørelser på baggrund af ovenstående måtte anses for ugyldige,  

 måtte  

 a-kassens afgørelse fortsat betragtes som retlig virksom. (J. nr.  

 1991-673-029).
 Tilbagebetaling af kontingent til arbejdsløshedskasse.  

 Kompetence.
A klagede over en afgørelse  

 fra Arbejdsmarkedets Ankenævn.
Ved afgørelsen tiltrådte ankenævnet  

 Direktoratet  

 for Arbejdsløshedsforsikringens afgørelse om afslag på A's anmodning om  

 refusion af kontingent til hans arbejdsløshedskasse.
Det fremgik af sagens  

 oplysninger, at A led af følger efter en operation i 1973 for en udposning af  

 blodkar i hjernen.
Følgerne viste sig bl.a. i form af talevanskeligheder.
I  

 perioden 24. november 1975 til 1. september 1976 opholdt A sig på  

 revalideringsklinikken i X.
Opholdet viste, at A's erhvervsevne var  

 reduceret,  

 men dog ikke i en sådan grad, at det ville berettige ham til førtidspension.  

 I  

 stedet blev A ansat i en beskyttet stilling på såkaldt 40/60-vilkår.  

 Arbejdsforholdet blev etableret i henhold til §§ 91-95 og med støtte i  

 henhold  

 til § 42 i den dagældende bistandslov.
I april 1990 anmodede A den  

 lokale afdeling af Specialarbejdernes Arbejdsløshedskasse om refusion af det  

 kontingent,  

 han havde indbetalt.
A anførte, at hans medlemskab, som blev påbegyndt i  

 1961,  

 siden 1980 havde været illusorisk, idet A siden da havde været syg og  

 beskæftiget på særlige vilkår.
A henviste til, at han i tilfælde af ledighed  

 ikke ville være berettiget til dagpenge, samt til at han ikke ville være  

 berettiget til efterløn.
 A-kassen meddelte A i  

 skrivelse af 12. juni 1990, at han ville kunne få refunderet kontingentet for  

 perioden 1985-1989, ca. 13.000 kr.
I en skrivelse til a-kassen  

 gjorde A indsigelse imod opgørelsen af kontingenttilbagebetalingen.
A mente,  

 at  

 tilbagebetalingen burde føres tilbage til 1980. Denne skrivelse videresendte  

 a-kassen med skrivelse af 19. juli 1990 til Direktoratet for  

 Arbejdsløshedsforsikring.
 A-kassen bemærkede, at den  

 "ud fra tidligere vejledning fra direktoratet ... (havde) foretaget  

 refusion af forsikringsbidrag for en 5 års periode".
 Direktoratet traf i skrivelse  

 af 28. september 1990 følgende afgørelse:
 "...
 Direktoratet skal udtale, at  

 De i perioden fra 1980 til den 31. oktober 1989 har været berettiget til  

 medlemskab af kassen.
 I den omhandlede periode har  

 De haft en betinget ret til dagpenge, der kunne aktualiseres ved en ændring  

 af  

 Deres helbredsforhold.
Direktoratet skal således  

 meddele, at De ikke kan få refunderet Deres kontingent, ej heller for  

 perioden  

 1. januar 1985 til 31. oktober 1989." Denne afgørelse påklagede A  

 til Arbejdsmarkedets Ankenævn, som ved skrivelse af 26. februar 1991  

 tiltrådte  

 direktoratets afgørelse med den givne begrundelse.
A påklagede ankenævnets  

 afgørelse til mig og gjorde i klagen det samme gældende, som han havde  

 påberåbt  

 sig over for Arbejdsmarkedets Ankenævn.
A gjorde desuden gældende, at han i  

 1980 var blevet vejledt af a-kassen om, at han ville være berettiget til  

 efterløn, såfremt han bibeholdt sit medlemskab.
Direktoratet kommenterede i  

 en udtalelse af 23. maj  

 1991 A  

 's  

 klage.
Direktoratet bemærkede bl.a.:
 "...
 Vedrørende ovennævntes  

 oplysning om, at "det hele forsvandt", fremgår det af sagen, at  

 ovennævnte ifølge Specialarbejdernes Arbejdsløshedskasses afgørelse af 12.  

 juni  

 1990 skal have refunderet kontingent for perioden 1. januar 1985 til 31.  

 oktober 1989. På baggrund af klagen herover ændrer direktoratet afgørelsen  

 til  

 ugunst for ovennævnte, således at der ikke er krav på refusion, ej heller for  

 den omtalte periode.
Det er direktoratets  

 opfattelse, at retten til reformatius in pejus følger af direktoratets  

 kompetence som tilsynsmyndighed over for arbejdsløshedskasserne.
På grund af  

 tilsynsbeføjelsen kan direktoratet tage en sag op af egen drift og ændre  

 kassens afgørelse - også til ugunst for medlemmet/klageren.
 Vedrørende ovennævntes  

 anbringende om at han er blevet fejlorienteret om sin ret til efterløn, skal  

 direktoratet oplyse, at en eventuel fejlagtig eller mangelfuld vejledning fra  

 kassens side ikke giver en bedre retsstilling, end der er krav på i henhold  

 til  

 arbejdsløshedsforsikringsloven.
 Såfremt en person mener at  

 have lidt et tab som følge af fejlagtig eller mangelfuld vejledning, henviser  

 direktoratet vedkommende til at rejse krav over for vejlederen, eventuelt  

 gennem de civile domstole.
Afslutningsvis skal  

 direktoratet nævne, at man finder, at der alene er hjemmel til at refundere  

 indbetalt kontingent i tilfælde, hvor et medlem ikke har haft ret til at  

 blive  

 optaget i kassen, og hvor medlemskabet derfor må annulleres.
Denne situation  

 foreligger ikke i forhold til ovennævnte." Direktoratet uddybede i  

 skrivelse af 3. juli 1991 sin opfattelse således:
 "...
 Vedrørende spørgsmålet om,  

 hvorvidt en eventuel vejledningsfejl skal have den retlige konsekvens, at  

 pågældende stilles på den måde, som behørig vejledning ville have medført, er  

 det på baggrund af Ombudsmandens udtalelse om, at dette "efter  

 omstændighederne" kan være tilfældet, fortsat direktoratets opfattelse,  

 at  

 den altovervejende hovedregel bør være, at den person, der mener at have lidt  

 et tab som følge af fejlagtig eller mangelfuld vejledning skal henvises til  

 at  

 rejse krav over for vejlederen, eventuelt gennem de civile domstole.
 I nærværende sag er det på  

 det foreliggende grundlag desuden direktoratets opfattelse, at en vejledning  

 om, at ovennævnte ikke var berettiget til at overgå til efterløn - givet år  

 før  

 efterløn eventuelt kunne indtræde - ligeledes ville kunne have vist sig at  

 være  

 fejlagtig, idet en ændring af hans helbredsforhold ville kunne have ført til,  

 at betingelserne herfor kunne opfyldes.
..." SiD's a-kasse oplyste i  

 skrivelse af 25. juli 1991 som svar på spørgsmål fra direktoratet om,  

 hvorledes  

 A var blevet vejledt om sine rettigheder i henhold til  

 arbejdsløshedsforsikringslovgivningen,  

 at de medarbejdere og tillidsmænd, der havde været beskæftiget samme sted som  

 A  

 - dels i 1961 ved A's første ansættelse, dels i 1975 da A blev ansat på  

 beskyttet værksted - alle var fratrådt.
Det var således ikke muligt at  

 tilvejebringe oplysninger om indholdet af den vejledning, A havde modtaget.
 Heller ikke en forespørgsel  

 til afdelingens pensionistklubs faglige medlemmer gav de ønskede oplysninger  

 om, hvilken vejledning A havde modtaget.
 Driftslederen af  

 revalideringsklinikken oplyste i skrivelse af 15. oktober 1991 følgende:
 "...
Jeg har gennemlæst samtlige  

 for Revalideringsklinikken tilgængelige sagsakter vedr. (A's)  

 arbejdsprøvning,  

 praktikplacering samt 40/60 ansættelse.
I disse sagsakter er spørgsmålet om  

 A-kassemedlemskab ikke omtalt.
 Efterfølgende har jeg  

 telefonisk kontaktet flg. personer, som ved møder og administration var  

 involveret i sagen ved 40/60 ansættelsen i 1979:
Daværende leder af  

 Revalideringsklinikken (B) Arbejdskonsulent (C),  

 Arbejdsformidlingen (i X) og daværende kommunale sagsbehandler (D), (X)  

 Kommune  

 (nu (Y) Kommune).
 Ingen af de forespurgte  

 husker præcist, hvorvidt der er givet konkret rådgivning omkring  

 A-kassemedlemskabet.
 Vedlagt skrivelse fra (D) med  

 nærmere uddybning.
 I mit snart 7 årige ansættelsesforhold  

 som driftsleder på Revalideringsklinikken har jeg været daglig leder for (A).
 Jeg kender (A) som en  

 særdeles troværdig medarbejder, der ikke har givet mig indtryk af  

 hukommelsessvaghed.
Jeg kan i den forbindelse  

 bekræfte hans spontane forbavselse, da han i 1989 erfarede, at  

 A-kassemedlemskab ikke gav mulighed for efterløn efter 40/60  

 ansættelse." Arbejdsmarkedets Ankenævn  

 sendte mig med skrivelse af 1. november 1991 de indhentede oplysninger om,  

 hvilken vejledning A havde modtaget, samt direktoratets udtalelser af 23. maj  

 og 3. juli 1991.
 Ankenævnet henholdt sig for  

 så vidt angik spørgsmålet om tilbagebetaling af kontingent til det, nævnet  

 havde anført i skrivelsen af 26. februar 1991. Ankenævnet fandt på grundlag  

 af  

 det oplyste ikke, at det var tilstrækkeligt godtgjort, at der ikke var givet  

 fyldestgørende vejledning.
 I skrivelse af 17. august  

 1992 anmodede jeg Direktoratet for Arbejdsløshedsforsikringen og  

 Arbejdsmarkedets Ankenævn om at udtale sig om følgende:
 "...
 Direktoratet bedes redegøre for indholdet af og den  

 nærmere karakter af den retsopfattelse, direktoratet har lagt til grund ved  

 bedømmelsen af spørgsmålet om tilbagebetaling af a-kassekontingent.
 Jeg sigter herved navnlig  

 til, om det er direktoratets opfattelse, at tilbagebetaling er begrænset til  

 tilfælde, hvor kontingentbetaleren ikke har opfyldt lovens betingelser for  

 medlemskab, eller om tilbagebetalingspligt efter omstændighederne kan følge  

 af  

 andre retlige synspunkter, f.eks. af den almindelige forudsætningslære.
 Direktoratet bedes endvidere meddele, efter hvilke  

 regler direktoratet har afgjort, at (A) måtte anses for medlemsberettiget.
 I den forbindelse udbeder jeg  

 mig specielt en udtalelse om, hvorvidt det kan antages, at (A) opfyldte  

 arbejdsløshedsforsikringslovens arbejdskrav.
 Jeg beder i den forbindelse  

 oplyst, om opfattelsen i Vejledning nr. 100 af 17. maj 1990 til  

 bekendtgørelse  

 om optagelse i en statsanerkendt arbejdsløshedskasse for lønmodtagere pkt.  

 1.5.5, stk. 2, blev fulgt i den periode, for hvilken (A) ønsker sit  

 kontingent  

 tilbagebetalt.
..." Direktoratet svarede i  

 skrivelse af 31. august 1992 følgende:
 "...
 Ad spørgsmål 1.
 Det er DfA's opfattelse, at  

 såfremt en person er blevet korrekt optaget i en arbejdsløshedskasse - det  

 vil  

 sige har opfyldt betingelserne for optagelse på det tidspunkt, hvor  

 optagelsen  

 har fundet sted - gælder medlemskabet indtil udmeldelse, udtrædelse eller  

 slettelse af kassen.
Det er DfA's praksis, at så  

 længe optagelsen har været berettiget og medlemskabet gyldigt, kan  

 kontingentet  

 ikke refunderes.
Dette hænger sammen med, at medlemskabet giver en potentiel  

 ret til dagpenge.
I ovennævntes tilfælde ville en ændring af  

 helbredsforholdene  

 kunne have aktualiseret hans ret til dagpenge og overgang til efterløn.
DfA kan derfor bekræfte, at  

 tilbagebetaling af kontingent som udgangspunkt er begrænset til tilfælde,  

 hvor  

 kontingentbetaleren ikke har opfyldt lovens betingelser for medlemskab.
I så  

 fald er det DfA's opfattelse, at optagelsen har været en nullitet, og at  

 personen skal stilles, som om han slet ikke har været medlem og som følge  

 heraf  

 skal have kontingentet retur.
Dog finder DfA, at  

 kontingentet efter omstændighederne kan refunderes i tilfælde, hvor der  

 foreligger utvetydige oplysninger (for eksempel i form af lægeerklæringer)  

 om,  

 at den betingede ret til dagpenge har været illusorisk.
Oplysningerne herom  

 må  

 dække den periode, som kontingentet ønskes refunderet for.
I sagen vedrørende ovennævnte  

 er det DfA's umiddelbare vurdering, at den betingede ret til dagpenge ikke  

 har  

 været illusorisk, men at retten til dagpenge kunne aktualiseres ved en  

 ændring  

 i helbredsforholdene.
DfA har ved denne vurdering blandt andet lagt vægt på  

 oplysningen om, at førtidspension ikke var relevant, og at ovennævnte blev  

 ansat i en beskyttet stilling.
 Ad spørgsmål 2.
 DfA har ikke under sin  

 behandling af sagen inddraget spørgsmålet om, hvorvidt ovennævnte var  

 medlemsberettiget.
 DfA har på baggrund af, at  

 det fremgår af sagen, at ovennævnte har været medlem af kassen, siden 1961,  

 at  

 han blev syg i 1972, og at han havde en arbejdsløshedsperiode, indtil han  

 blev  

 beskæftiget i en beskyttet stilling, lagt til grund, at medlemskabet har  

 været  

 berettiget.
 Ifølge  

 arbejdsløshedsforsikringslovens § 43, stk. 1, skal medlemmer, som ikke har  

 deres væsentligste livsophold ved erhvervsarbejde, eller som ikke kan anses  

 for  

 arbejdssøgende til regelmæssigt erhvervsarbejde, udtræde af kassen.
Det er DfA's umiddelbare  

 opfattelse, at en arbejdsløshedskasse ikke har pligt til at påse, om et  

 medlem,  

 der betaler sit kontingent, men som kassen ikke i øvrigt er i kontakt med,  

 skal  

 udtræde af kassen.
Da medlemmer af en arbejdsløshedskasse endvidere har pligt  

 til at holde sig orienterede om regler, der kan have indflydelse på retten  

 til  

 ydelser, finder DfA, at såfremt ovennævnte ikke ønskede at bevare sit  

 medlemskab af kassen, måtte initiativet til en udmeldelse komme fra ham.
 Vedrørende spørgsmålet om  

 punkt 1.5.5. i vejledning nr. 100 af 17. maj 1990 til bekendtgørelse om  

 optagelse i en statsanerkendt arbejdsløshedskasse for lønmodtagere blev fulgt  

 i  

 den periode, hvor ovennævnte har ønsket sit kontingent refunderet, kan DfA  

 oplyse, at det er korrekt, at en person ikke kunne optages i en  

 arbejdsløshedskasse på baggrund af arbejde på beskyttet arbejdsplads.
 Imidlertid regulerer denne  

 bestemmelse ikke forholdene for et medlem, der arbejder på en beskyttet  

 arbejdsplads, men som tidligere er optaget på et korrekt grundlag.
 Derimod følger det af § 3,  

 stk. 1, litra g, i DfA's bekendtgørelse nr. 451 af 11. oktober 1985 om  

 beregning af arbejdskravet (26-ugers reglen) som ændret ved bekendtgørelse  

 nr.  

 633 af 17. september 1987, at beskæftigelse på beskyttet arbejdsplads  

 betragtes  

 som "død periode", det vil sige kan forlænge den periode, inden for  

 hvilket arbejdskravet skal være opfyldt.
Før den 1. januar 1987 kunne  

 beskæftigelse på beskyttet arbejdsplads ubegrænset forlænge den periode,  

 inden  

 for hvilket arbejdskravet skulle være opfyldt.
Fra den 1. januar 1987 kan den  

 periode, inden for hvilket arbejdskravet skal være opfyldt, forlænges med  

 samlet op til 2 år - og under forudsætning af, at det enkelte fravær har en  

 varighed på over 4 uger, jf. bekendtgørelse nr. 633 af 17. september 1987.
..." Ankenævnet afgav en  

 supplerende udtalelse i skrivelse af 29. oktober 1992. Nævnet anførte:
 "...
Ad 1. Der er ingen regler i  

 arbejdsløshedsforsikringsloven om tilbagebetaling af kontingent.
Ankenævnets  

 praksis på området er beskrevet i DfA-meddelelse nr. 24/86 udsendt den 19.  

 november 1986. Ankenævnet er iøvrigt enig med direktoratet i, at der  

 herudover  

 vil kunne forekomme tilfælde, hvor der efter en konkret bedømmelse vil kunne  

 ske tilbagebetaling, men eksempler på afgørelser af denne karakter findes  

 ikke.
Ad 2. Ankenævnet har lagt til  

 grund, at (A) i sin tid var optaget med rette, d.v.s. nogen egentlig  

 efterprøvelse heraf er ikke sket.
Ankenævnet har endvidere lagt til grund, at  

 der ikke er sket noget efter optagelsestidspunktet, som har gjort, at han  

 ikke  

 længere havde ret til medlemskab.
 Det skal i denne forbindelse  

 specielt bemærkes, at ankenævnets praksis i relation til reglen i  

 arbejdsløshedsforsikringslovens § 43, stk. 1, om ophør af medlemskab for  

 medlemmer, som ikke har deres væsentligste livsophold ved erhvervsarbejde,  

 eller som ikke kan anses for arbejdssøgende til regelmæssigt erhvervsarbejde  

 skal udtræde af kassen, har været således, at man kun i yderst sjældne  

 tilfælde  

 har akcepteret, at et medlem skulle udtræde af kassen.
 Der henvises i øvrigt til  

 direktoratets gennemgang af reglerne om "død periode", som  

 bevirkede,  

 at (A) i hvert fald frem til 1987 måtte antages at have opfyldt  

 arbejdskravet.
Endelig henvises til de  

 seneste ændringer af Direktoratet for Arbejdsløshedsforsikringens  

 bekendtgørelse nr. 676 af 10. oktober 1991 om ændring af bekendtgørelse om  

 beregning af arbejdskravet og bekendtgørelse nr. 675 af 10. oktober 1991 om  

 ændring af bekendtgørelse om optagelse i en statsanerkendt  

 arbejdsløshedskasse  

 for lønmodtagere, hvorefter visse former for "støttet"  

 beskæftigelse  

 kan medregnes til arbejdskravet." I min afsluttende skrivelse  

 til A udtalte jeg følgende:
 "  

  

 1) Direktoratets og Arbejdsmarkedets Ankenævns afgørelse om  

 tilbagebetaling af Deres medlemsbidrag.
Administrationen af reglerne  

 om arbejdsløshedsforsikring og efterløn er henlagt til statsanerkendte  

 arbejdsløshedskasser som første instans.
Kasserne er private foreninger, der  

 er  

 undergivet tilsyn fra Direktoratet for Arbejdsløshedsforsikringen.  

 Administrationen er endvidere detaljeret reguleret i lov om arbejdsformidling  

 og arbejdsløshedsforsikring samt i regler udstedt i henhold til loven.
Arbejdsløshedsforsikringsloven  

 indeholder i kap. 8 regler om medlemskab af statsanerkendte a-kasser.
Ifølge  

 §  

 43 i loven skal medlemmer "som ikke har deres væsentligste livsophold  

 ved  

 erhvervsarbejde eller som ikke kan anses for arbejdssøgende til regelmæssigt  

 erhvervsarbejde,... udtræde af kassen".
 Lovens § 76-78 indeholder  

 nærmere regler om medlemsbidrag.
Størrelsen af medlemsbidraget  

 er ikke direkte fastsat i loven.
Tilsvarende er en række andre spørgsmål om  

 forholdet mellem kassen og deres medlemmer, herunder om medlemmets frivillige  

 udtrædelse, ikke reguleret i loven.
 Det spørgsmål, som er rejst i  

 denne sag - om a-kassen havde ret, eventuelt pligt til at tilbagebetale Dem  

 de  

 indbetalte medlemsbidrag for perioden 1985-1987 - er heller ikke reguleret i  

 loven.
 A-kassens afgørelse af 12.  

 juni 1990 om at imødekomme Deres anmodning om tilbagebetaling af kontingent  

 for  

 den pågældende periode, må således anses for truffet på baggrund af  

 almindelige  

 formueretlige overvejelser, herunder om medlemskabets retsvirkninger, samt om  

 hvorvidt betalingen af kontingentet byggede på urigtige forudsætninger.
 Jeg har forstået Direktoratet  

 for Arbejdsløshedsforsikringen og Arbejdsmarkedets Ankenævns udtalelser af  

 henholdsvis 31. august 1992 og 29. oktober 1992 således, at disse myndigheder  

 er enige i, at afgørelsen om tilbagebetaling af medlemskabskontingent ikke er  

 reguleret i loven, og at spørgsmålet således principielt beror på  

 ulovbestemte  

 formueretlige synspunkter.
 Ifølge  

 arbejdsløshedsforsikringslovens § 98, stk. 2, kan a-kassens "afgørelse  

 om  

 medlemskab, overflytning, medlemsbidrag, dagpengeret, ret til overgangsydelse  

 eller efterløn ... af den, afgørelsen vedrører, indbringes for direktøren for  

 arbejdsløshedsforsikringen ...".
 Direktoratets afgørelse om de  

 nævnte forhold kan ifølge § 99, stk. 1, indbringes for Arbejdsmarkedets  

 Ankenævn.
Det fremgår ikke udtrykkeligt  

 af ordlyden, hvilke spørgsmål "om medlemskab" og  

 "medlemsbidrag", der er omfattet af klageadgangen.
Det er dog  

 nærliggende at antage, at der hermed sigtes til sådanne spørgsmål om  

 forholdet  

 mellem a-kassen og dens medlemmer, som er reguleret i lovgivningen.
 Klageadgangen i loven må  

 anses for at være oprettet specifikt med henblik på varetagelse af sådanne  

 lovbestemte rettigheder.
 Spørgsmålet om  

 tilbagebetaling af kontingent er ikke reguleret i lovgivningen.
 Det kan yderligere anføres,  

 at en antagelse om, at direktoratet og ankenævnet som klageinstans havde  

 beføjelse til at tage stilling til rent privatretlige forhold mellem kasserne  

 og dens medlemmer, måtte kræve særlige holdepunkter - og sådanne ses ikke at  

 foreligge i forbindelse med § 98 i arbejdsløshedsforsikringsloven.
 Det tilføjes, at det ovenfor  

 anførte efter min opfattelse ikke afskærer direktoratet og ankenævnet fra at  

 inddrage ulovbestemte retsprincipper, f.eks. almindelige forvaltningsretlige  

 grundsætninger, erstatningsretlige principper eller lignende ved bedømmelsen  

 af  

 sådanne spørgsmål vedrørende a-kassemedlemmers rettigheder, som er helt eller  

 delvis reguleret i loven eller bekendtgørelser udstedt i henhold til loven.
Ifølge  

 arbejdsløshedsforsikringslovens § 88, stk. 1, fører direktøren for  

 arbejdsløshedsforsikringen "tilsyn med de anerkendte  

 arbejdsløshedskasser". Tilsynets formål er at påse, at kasserne  

 administrerer såvel statslige midler som deres egne midler i overensstemmelse  

 med arbejdsløshedsforsikringsloven samt de administrative forskrifter, der er  

 udstedt i henhold til loven.
Finder direktøren som et led i  

 tilsynsvirksomheden, at gældende regler er tilsidesat, kan han iværksætte  

 sanktioner over for kassen som sådan samt eventuelt give pålæg til kassen om,  

 at kassen anvender eventuelle beføjelser i forhold til medlemmerne, f.eks. om  

 tilbagebetaling af dagpenge.
Det kan derimod ikke antages,  

 at direktoratet har selvstændige beføjelser til at træffe afgørelser i  

 forhold  

 til medlemmerne eller om forhold mellem kasserne og medlemmerne, hvorom der  

 ikke i øvrigt er fastsat regler i arbejdsløshedslovgivningen.
Jeg må derfor  

 være betænkelig ved at anerkende, at direktoratet som et led i sin  

 tilsynsvirksomhed skulle kunne træffe bindende afgørelser om eksempelvis en  

 kasses ret eller pligt til at tilbagebetale kontingent til et medlem.
Tilsynsbeføjelsen efter § 88  

 tilkommer direktøren for arbejdsløshedsforsikringen, og afgørelser som et led  

 i  

 tilsynet er ikke nævnt i § 99, stk. 1, som en af de afgørelsestyper, der kan  

 indbringes for Arbejdsmarkedets Ankenævn.
Det følger heraf, at for så vidt  

 direktoratets afgørelse af 23. februar 1991 måtte anses for en  

 tilsynsafgørelse, kunne den ikke indbringes for ankenævnet.
I stedet måtte  

 den  

 anses for undergivet rekurs til Arbejdsministeriet, jf. § 99, stk. 2.
 Sammenfattende er det min  

 opfattelse, at a-kassens afgørelse om at tilbagebetale Dem kontingent for  

 1985-1989 ikke var omfattet af klageadgangen i § 98, at Direktoratet for  

 Arbejdsløshedsforsikringen derfor ikke havde kompetence til at tage stilling  

 til spørgsmålet i medfør af § 98 i arbejdsløshedsforsikringsloven, at  

 Arbejdsmarkedets Ankenævn ligeledes måtte anses for inkompetent til at træffe  

 afgørelse om spørgsmålet, samt at Direktoratet for Arbejdsløshedsforsikring  

 næppe kan antages i medfør af lovens § 88 at kunne træffe bindende afgørelse  

 om  

 spørgsmålet.
 Jeg har gjort Direktoratet  

 for Arbejdsløshedsforsikring samt Arbejdsmarkedets Ankenævn bekendt med min  

 opfattelse.
 2) A-kassens afgørelse af 12. juni 1990.
Ifølge ombudsmandslovens § 4  

 omfatter ombudsmandens virksomhed personer, som virker i statens og  

 kommunernes  

 tjeneste.
Modsætningsvis gælder, at private foreninger, herunder a-kasserne,  

 ikke er omfattet af min virksomhed.
 På denne baggrund finder jeg  

 at måtte afstå fra at udtale mig om, hvorvidt De fortsat kan støtte ret på  

 SiD's a-kasses afgørelse af 12. juni 1990. Jeg skal dog påpege, at det følger  

 af det, der er anført under 1), at såvel direktoratets afgørelse af 28.  

 september 1990 som ankenævnets afgørelse af 26. februar 1991 må anses for  

 ugyldige, og at kassens afgørelse derfor fortsat må betragtes som retlig  

 virksom.
 Jeg foreslår Dem, at De  

 retter henvendelse til a-kassen med anmodning om, at afgørelsen nu  

 effektueres.
 Samtidig hermed har jeg sendt  

 a-kassen en kopi af min skrivelse til orientering.
Endvidere har jeg sendt kopi  

 af min skrivelse til Arbejdsministeriet samt til Folketingets  

 Retsudvalg." I skrivelse af 8. juli 1993  

 meddelte Arbejdsmarkedets Ankenævn mig, at ankenævnet havde taget min  

 udtalelse  

 til efterretning og derfor betragtede direktoratets og ankenævnets afgørelser  

 som ugyldige og a-kassens afgørelse som retlig virksom.
Da jeg havde henvist  

 A  

 til at rette henvendelse til a-kassen for at få dennes afgørelse effektueret,  

 ville ankenævnet ikke foretage yderligere i sagen.
 I skrivelse af 4. august 1993  

 meddelte jeg Arbejdsmarkedets Ankenævn, at jeg havde taget det oplyste til  

 efterretning.
