Ankenævnet stadfæstede Patentdirektoratets afgørelse af, at varemærket  

 »Millionkonto« for kl. 35 og 36 var fundet uegnet til registrering,  

 da det ikke blev anset for at være i besiddelse af det til registrering som  

 varemærke fornødne særpræg.
Begrundelsen herfor var, at mærket kunne angive,  

 at der var tale om en tjenesteydelse, hvorved indskyderne kunne opspare en  

 million.
År 1990, den 20. juli afsagde Patentankenævnet (Grønning-Nielsen, Hans  

 Chr.
Thomsen, Warnich-Hansen) følgende k e n d e l s e i sagen j.nr.
V 9/89: Klage fra Foreningen Samarbejdende Sparekasser af 8. juni 1983, København, v/Advokat Paul Neale over Patentdirektoratets afgørelse af 9. maj 1989 af varemærkeansøgning nr.  

 3218/87 Den 18. maj 1987 indgav klageren ansøgning om registrering af varemærket  

 Millionkonto for alle tjenesteydelser i klasse 35: Annonce- og  

 reklamevirksomhed, bistand ved udøvelse af forretningsvirksomhed, og klasse  

 36: Forsikringsvirksomhed og finansiel virksomhed.
 Direktoratet meddelte den 7. december 1988 under henvisning til  

 varemærkelovens § 13, at det ansøgte varemærke var »... fundet uegnet  

 til registrering, da det ikke er anset for at være i besiddelse af det til  

 registrering som varemærke fornødne særpræg, jfr. bestemmelsen i § 13 i  

 varemærkeloven, jfr. lovbekendtgørelse nr 141 af 18 mar 1986.
Begrundelsen herfor er, at mærket kan angive at der er tale om en  

 tjenesteydelse, hvorved indskyderne kan opspare en million.« Den 9. maj 1989 blev der meddelt afslag på samme grundlag.
Denne afgørelse har klageren ved skrivelse af 7. juli 1989 indbragt for  

 Patentankenævnet med påstand om, at Direktoratets afgørelse omgøres, og at  

 mærket antages til registrering.
Klageren har i skrivelsen udtalt:
 »Af nedennævnte grunde fastholdes det fra anmelderens side, at mærket  

 har det til registrering som varemærke fornødne særpræg.
Jeg er for så vidt enig med direktoratet i, at mærket kan angive, at der  

 tale om en tjenesteydelse, hvorved indskyderne kan opspare en million.
Denne  

 opfattelse af begrebet er imidlertid ikke nærliggende.
 Sammensætningen af ordene »Million« og »konto« giver  

 nemlig et begreb, der er suggestiv i helt anden retning og som dækker over et  

 fænomen, der er nyt inden for den finansielle sektor og som indgår i aktuelle  

 finanspolitiske overvejelser:
 Ordet »million« bruges i dag ikke alene som udtryk for en  

 absolut talstørrelse, men også som udtryk for en genvinstchance som sådan.
Der henvises blandt andet til formiddagsbladenes igangværende bingo-spil,  

 der markedsføres under navnet »B.T.
Million Bingo« (B.T.) og  

 »Millionær Bingo« (Ekstra Bladet).
 »Million« er herved anvendt markedsføringsmæssigt som et  

 fænomen, der er uopnåeligt for de fleste læsere (forbrugere), i hvert fald  

 gennem opsparing, men som dog kan blive til en realitet gennem den  

 gevinstchance, der opnås ved deltagelse i bingospillet.
 På samme måde virker mærket »Millionkonto«.
 Med det gældende skattetryk er det de færreste beskåret at kunne opspare  

 en million kroner og denne betydning af begrebet vil derfor ikke være  

 nærliggende.
»Millionkonto« er da heller ikke tilsigtet anvendt som  

 betegnelse for en konto (tjenesteydelse), hvorved indskyderne kan opspare en  

 million.
De fleste mennesker vil opgive på forhånd og finde anvendelsen af  

 mærket i denne betydning fremmedartet.
 Derimod er »Millionkonto« påtænkt anvendt for fremtidige  

 kontoformer, der indebærer en gevinstchance og som kendes, blandt andet fra  

 Sverige, hvor indskud er uforrentet eller dog meget lavt forrentet, mod at  

 kontohaveren får chancen for ved udtrækning at opnå den gevinst, der består i  

 udbetaling af en i forhold til indskuddet uforholdsmæssig stor andel af  

 pengeinstituttets pulje af »sparede » renter.
For en sådan kontoordning får betegnelsen »Millionkonto«  

 særpræg.
Betegnelsen beskriver ikke det noget urealistiske fænomen, at  

 forbrugeren kan opspare en million, men er som ovenfor beskrevet suggestiv  

 ved at indeholde elementer både af gevinstchance (»million«) og af  

 traditionel opsparing/pengeindskud (»konto«).
 Markedsføringen bliver som noget nyt inden for pengeinstitutter rettet  

 imod forbrugernes spillelyst.
I denne forbindelse henvises der til, at statsministeren på regeringens  

 vegne netop har gjort sig til talsmand for, at der af samfundsøkonomisk nød  

 og som en forbrugsbegrænsende foranstaltning indføres  

 gevinstchanceorienterede opsparingsformer som de ovenfor beskrevne.' I skrivelse af 18. oktber 1989 har klageren supplerende udtalt:
 »I betænkning nr. 1178 udgivet af Økonomiministeriet i august d.å.  

 fremkommer det af Statsministeren nedsatte udvalg vedrørende fremme af den  

 private opsparing med forskellige forslag.
 I kapitel 8.3 omtales den såkaldte gevinstopsparingsordning, hvorved  

 forstås »indskud i et pengeinstitut, hvor indskyderen i stedet for en  

 del af renteindtægten (eller eventuelt hele renteindtægten) opnår chancen for  

 at vinde en pengepræmie«.
 Udvalget forudsætter side 148, at gevinstopsparingsordningen skal fungere  

 som en kontoordning i pengeinstitutregi, og udvalget finder det også mest  

 hensigtsmæssigt at overlade udarbejdelsen af de mere detaljerede regler til  

 pengeinstitutterne i overensstemmelse med nærmere omtalte overordnede  

 retningslinier for bortlodning.
Indføres ordningen i Danmark, vil et pengeinstitut ikke længere af  

 forbrugeren opfattes som et rent kontoførende institut i traditionel  

 forstand.
Tværtimod vil indførelse af gevinstopsparingsordningen medføre, at  

 forbrugeren fremover bl.a. vil opfatte pengeinstituttet som et sted, hvor man  

 ved indskud på konto kan deltage i en gevinstpræget lodtrækning om  

 fordelingen af pengeinstituttets »sparede« renter.
Foranstående underbygger det i min skrivelse af 7. juli 1989 anførte og  

 medfører at ordmærket »millionkonto« ikke længere angiver den  

 fjerntliggende association, at der er tale om en tjenesteydelse, hvorved  

 indskyderen kan opspare en million.
Mærket bør antages til registrering.
Det tilføjes, at betænkningen er udgivet efter Patentdirektoratets  

 afgørelse, og som følge deraf ikke kan være indgået i Direktoratets  

 overvejelser.' Ankenævnet har behandlet sagen i sit møde den 14. maj 1990.
For klageren mødte advokat Paul Neale sammen med direktør Hans H.
Tofft.
 Patentdirektoratet var repræsenteret ved fuldmægtig Tinna Jakobsen.
Advokat Paul Neale henholdt sig i det væsentlige til den skriftlige  

 klagebegrundelse, som han nærmere uddybede.
Det blev herunder bl.a. gjort  

 gældende, at der ved ordsammenstillingen millionkonto er skabt et kunstord,  

 som ikke er deskriptivt.
 Patentdirektoratet påstod afgørelsen stadfæstet.
 Ankenævnet skal udtale:
Idet mærket millionkonto savner det til registrering fornødne særpræg bestemmes:
 Den påklagede afgørelse stadfæstes.
