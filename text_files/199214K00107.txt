Nr BTL 107 Betænkning over Forslag til lov om erhvervsgrunduddannelse   

 Nr L 107 1992-93, 1. samling Afgivet af Uddannelsesudvalget Afgivet: 19930617 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Butik og Kontor Arbejdsgiverforeningen, Byggeriets Arbejdsgivere, Dansk Arbejdsgiverforening, Detailhandelens Fællesråd, Forbundet for offentligt ansatte, Dansk Kommunal Arbejderforbund, Forældreklubben på Metalindustriens Fag- skole i Ballerup, Gaardhøje, Erik, Esbjerg Kommune, Thor- kild Bork Hansen, Skærbæk Kommune, og Ebbe Marqvardsen, Juelsminde Kom- mune, skolekonsulenter for Uddannelses- og Erhvervsorientering, ledere/koordina- torer for Den Kommunale Ungdomsvej- ledning, Undervisningsministeriets kontaktpersoner i Ribe, Sønderjyllands og Vejle Amter, »Grennessminde i Tåstrup«, Heltidslærerforeningen i Ungdomsskolen, Landsforeningen af Produktionsskoler, RACU, Regionalt Analysecenter vedrørende Uddannelserne i Vejle, Sammenslutningen af Landbrugets Arbejds- giverforeninger, Snedkerfagets Fællesudvalg, Sdr.
Lundgård undervisnings- og aktivi- tetscenter og Ungdomsskolernes Samvirke og Udvik- lingscenter.
 Der er af undervisningsministeren stillet ændringsforslag, hvorom henvises  

 til de ledsagende bemærkninger.
 Undervisningsministeren har over for udvalget tilkendegivet følgende:
 I henhold til formålsparagraffen skal erhvervsuddannelsessystemet  

 tilrettelægges således, at det i videst muligt omfang er egnet til blandt  

 andet at motivere unge til uddannelse og sikre, at alle unge, der ønsker en  

 erhvervsuddannelse, får reelle muligheder herfor og for at vælge inden for en  

 større flerhed af uddannelser.
Det fremgår endvidere af bemærkningerne til lovforslaget, at det samlede  

 udbud af erhvervsuddannelser og andre ungdomsuddannelser har til formål at  

 give differentierede, attraktive tilbud til alle unge og at fremme, at flest  

 muligt skulle gennemføre den valgte uddannelse.
Det fremhæves endvidere i  

 lovbemærkningerne, at uddannelserne skal tilrettelægges i hele deres forløb  

 efter pædagogiske principper, der skønnes egnede til at fastholde de unges  

 motivation.
Det må konstateres, at disse elementer i formålet med  

 erhvervsuddannelserne ikke i tilstrækkelig grad er blevet realiseret på  

 nuværende tidspunkt.
Erfaringerne har vist, at for mange unge ikke starter på  

 en uddannelse efter folkeskolen, ligesom et betydeligt antal unge forlader en  

 påbegyndt erhvervsuddannelse, især i uddannelsernes indledende dele.
Socialkommissionen har bl.a. påvist, at »der er ca. 40 pct.  

 sandsynlighed for at ende som langvarig modtager af overførsler fra det  

 offentlige, når man første gang får udbetalt kontanthjælp eller dagpenge.  

 Risikoen for at blive hængende er størst for kvinder og for unge uden en  

 erhvervskompetencegivende uddannelse: For dem, der kun har en  

 folkeskoleuddannelse bag sig, er sandsynligheden for at blive langvarigt  

 forsørget faktisk større end for det modsatte: 55 pct. af ydelsesmodtagerne i  

 denne uddannelseskategori var offentligt forsørget i mere end en tredjedel af  

 perioden 1981-89.« Det er regeringens politik, at alle unge enten skal være i uddannelse  

 eller i beskæftigelse, når de forlader skolen.
For at realisere denne målsætning har undervisningsministeren  

 tilkendegivet, at han har til hensigt at iværksætte en omfattende indsats  

 inden for de erhvervsrettede ungdomsuddannelser.
Denne indsats kan beskrives  

 i følgende hovedelementer:
- Begrænsning af frafaldet i erhvervsuddannelserne - Etablering af nye uddannelser inden for de erhvervsrettede  

 ungdomsuddannelser - Udvikling af mere rummelige og differentierede uddannelsestilbud og  

 bredere adgangsveje i erhvervsuddannelserne ved at følge  

 Erhvervsuddannelsesrådets anbefalinger om at igangsætte forsøg i henhold til  

 EU-lovens forsøgsbestemmelse (§ 68).
 Det endelige mål med indsatsen er, at de eksisterende  

 erhvervskompetencegivende ungdomsuddannelser i videst muligt omfang bliver  

 det naturlige valg for unge, som ønsker en erhvervsrettet uddannelse.  

 Indsatsen må ikke føre til en forringelse af uddannelsernes kvalitet.
 Ministeren har givet tilsagn om at lægge vægt på disse indsatsområder og  

 sikre, dels at der i 1993 vil være de nødvendige midler til rådighed, dels at  

 der på forslag til finanslov for 1994 i perioden 1994-96 i hvert af årene  

 afsættes yderligere 18 mio. kr. til forsøg inden for EU-uddannelserne,  

 således at bevillingen udgør mindst 40 mio. kr. årligt i disse år.
Ministeriet vil med bistand fra arbejdsmarkedets hovedorganisationer  

 foretage en systematisk gennemgang af arbejdsmarkedets beskæftigelsesområder  

 med henblik på at identificere nye uddannelsesområder inden for de  

 erhvervsrettede ungdomsuddannelser.
Ministeriet vil endvidere rette  

 henvendelse til Erhvervsuddannelsesrådet og bede om rådets nærmere  

 indstilling vedrørende tilrettelæggelsen af de foreslåede forsøg i henhold  

 til EU-lovens forsøgsbestemmelse.
 Ministeren anser det imidlertid for nødvendigt at supplere denne indsats  

 med lovforslaget om erhvervsgrunduddannelser som et uddannelsestilbud til de  

 unge, som på trods af forbedrede muligheder i de eksisterende  

 uddannelsessystemer ikke har ønske om eller evner at tage en erhvervsrettet  

 ungdomsuddannelse.
 Det er i dette perspektiv, lovforslaget om erhvervsgrunduddannelse og de  

 medfølgende ændringsforslag skal ses.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 stillede ændringsforslag.
Et mindretal (Det Konservative Folkepartis og Venstres medlemmer af  

 udvalget) indstiller lovforslaget til vedtagelse med de under nr. 1-4  

 og 7-18 stillede ændringsforslag.
Mindretallet opfatter først og fremmest  

 lovforslaget som et tilbud til en stor gruppe om en alternativ indslusning  

 til arbejdsmarkedet.
 Mindretallet har forstået, at de af ministeren stillede ændringsforslag er  

 et resultat af drøftelser med arbejdsmarkedets parter og de kommunale  

 organisationer.
 Mindretallet tager afstand fra det nye element, skolepraktik, som indføres  

 med ændringsforslag nr. 6, ligesom det ikke ser nogen grund til med  

 ændringsforslag nr. 5 at indskrænke den mulige praktiktid.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling og bemærker  

 følgende:
Dette er ikke en tilskudsmodel.
Det er derimod en udgiftsmodel for  

 erhvervslivet.
Fremskridtspartiet er ganske enigt med regeringen i, at vi  

 skal have flere unge i beskæftigelse, men hvorfor er der ikke flere  

 virksomheder, der får et incitament til at optage flere lærlinge? Det er naturligvis, fordi vilkårene for erhvervslivet i Danmark skal  

 ændres fundamentalt.
Det ændres ikke ved at pålægge virksomhederne yderligere  

 udgifter.
Det kommer der ikke flere i beskæftigelse af.
Det er vigtigt, at  

 der er efterspørgsel efter den uddannelse, den enkelte har fået.
Lovforslaget  

 bærer præg af, at man i sin tid indførte og godkendte de praktikkompenserende  

 uddannelser.
Denne undervisningsform er Fremskridtspartiet stadig imod, idet  

 vi mener, at der altid har været tradition for vekseluddannelser på  

 erhvervslivets område, hvor der indgår perioder både på skole og på  

 virksomhed.
Det betyder, at de markedsøkonomiske kræfter dirigerer, hvor  

 mange der skal uddannes på de enkelte områder.
Vi advarede allerede dengang  

 om, at man ved at indføre dette system kom ind på en glidebane også af  

 økonomisk art.
Vi har nu set, at alle er enige om, at det ikke var den bedste  

 løsning, man indførte dengang.
Efter Fremskridtspartiets opfattelse bør man prøve at se på, hvorfor der  

 ikke er nok lære- og praktikpladser.
Det er, fordi erhvervslivet ikke har de  

 vilkår, som det burde have.
Det er her, man må tage sit udgangspunkt, hvis vi  

 skal have flere i gang.
Jo bedre erhvervslivet har det, desto bedre har vi  

 det alle efter Fremskridtspartiets opfattelse, også de, der søger en lære- og  

 praktikplads.
Det er trods alt erhvervslivet og ikke det offentlige, som vi  

 skal leve af.
Det offentlige overforbrug er med til at lægge skatteniveauet  

 alt for højt, også for erhvervslivet, og derfor vil arbejdsgiverne og  

 erhvervslivet ikke, medmindre man drastisk nedsætter erhvervsbeskatningen,  

 have mulighed for at optage flere praktikelever.
 Både Dansk Arbejdsgiverforening, store organisationer og store  

 virksomheder har klart taget afstand fra forslaget.
 Fremskridtspartiet afviser derfor forslaget.
 ÆndringsforslagAf undervisningsministeren , tiltrådt af et  

flertal (udvalget med undtagelse af FP):
 Til titlen 1) Titlen affattes således:
»Forslag til Lov om erhvervsgrunduddannelse m.v.«.
 Til § 1 2) Stk. 1 og 2 affattes således:
 »Formålet med erhvervsgrunduddannelsen er, at den unge opnår  

 personlige, sociale og faglige kvalifikationer, som dels giver umiddelbar  

 adgang til at fortsætte i en erhvervskompetencegivende uddannelse, dels giver  

 grundlag for beskæftigelse på arbejdsmarkedet.
Stk. 2. Kommunalbestyrelsen tilrettelægger i samarbejde med de  

 lokale uddannelsesinstitutioner erhvervsgrunduddannelse for unge, der bor i  

 kommunen, jf. § 5, og som er i en utilfredsstillende uddannelses- eller  

 beskæftigelsesmæssig situation.« 3) Efter stk. 3 indsættes som nyt stykke:
»Stk. 4. Ministeren kan fastsætte nærmere regler om  

 samarbejde mellem kommuner og de lokale uddannelsesinstitutioner om  

 tilvejebringelse af skoleundervisning, jf. § 3, stk. 3.« Til § 2 4) Stk. 1, nr. 2, affattes således:
 »2) opnår viden og praktiske færdigheder, der er relevante ved  

 umiddelbar fortsættelse i uddannelse og er efterspurgte på arbejdsmarkedet,  

 og«.
 Af undervisningsministeren , tiltrådt af et flertal (S, SF,  

 CD, RV og KRF):
 Til § 3 5) Stk. 1, 1. pkt., affattes således:
»Uddannelsen varer 2 år, hvoraf mindst 20 uger og højst 40 uger er  

 skoleundervisning, jf. § 2, stk. 3.« 6) Stk. 2 og 3 affattes således:
 »Stk. 2. Praktikdelen, jf. § 2, stk. 2, foregår enten på en  

 arbejdsplads ved midlertidig ansættelse af den unge i virksomheden eller på  

 værkstedsskole med skoleydelse, jf. § 5, stk. 3.
Stk. 3. Skoleundervisningen kan foregå på  

 arbejdsmarkedsuddannelsescentre, voksenuddannelsescentre, daghøjskoler,  

 ungdomsskoler, efterskoler, produktionsskoler, erhvervsskoler, social- og  

 sundhedsskoler og lignende skoler, der er godkendt i henhold til anden  

 lovgivning.« Af undervisningsministeren , tiltrådt af et flertal  

 (udvalget med undtagelse af FP):
 Til § 5 7) Stk. 1 affattes således:
»Kommunen sammensætter ved aftale med en eller flere af de skoler,  

 der er nævnt i § 3, stk. 3, og i samarbejde med eleven og en eller flere  

 virksomheder et uddannelsesforløb af elementer fra de eksisterende  

 uddannelsestilbud.
Forløbet og den tilsigtede kompetence beskrives i en  

 uddannelsesplan, herunder angives den forventede godskrivning af  

 skoleundervisning ved fortsat uddannelse.
Godskrivning af praktikuddannelse i  

 en erhvervsuddannelse kan udskydes til afgørelse i indtil et år efter  

 uddannelsesplanens iværksættelse.
De enkelte elementer af skoleundervisningen  

 skal så vidt muligt hver for sig udgøre et afsluttet forløb.« 8) Stk. 2, 2. pkt., udgår, og stk. 2, 1. pkt.,  

 affattes således:
»Uddannelsesplanen udformes som en aftale mellem kommunen og eleven  

 om gennemførelse af et uddannelsesforløb.« 9) Stk. 3, 2. pkt., affattes således:
»Størrelsen af skoleydelsen udgør i 1993 500 kr. pr. uge for elever  

 under 18 år og 1.000 kr. pr. uge for elever over 18 år og fastsættes for de  

 følgende år på de årlige finanslove.« Til § 6 10) Paragraffen affattes således:
»§ 6. En praktikperiode i en virksomhed skal være omfattet af  

 en praktikaftale mellem eleven og virksomheden.
Praktikaftalen skal angive  

 målet med praktikopholdet som led i den samlede uddannelsesplan.
Aftalen skal  

 angive, hvilke arbejdsområder og funktioner eleven skal beskæftiges med, jf.  

 § 2, stk. 2.
Stk. 2. Når praktikaftalens arbejdsområde og funktioner er  

 omfattet af en kollektiv overenskomst, gælder overenskomsten for aftalens  

 løn- og arbejdsvilkår.
I andre tilfælde skal løn- og arbejdsvilkårene svare  

 til de for tilsvarende arbejde sædvanligt gældende.
Tvivlsspørgsmål om,  

 hvilke vilkår der skal gælde, afgøres ad fagretlig vej, jf. § 22 i lov om  

 arbejdsretten.« Til § 7 11) Paragraffen affattes således:
»§ 7. En praktikaftale efter § 6 skal være skriftlig og  

 underskrevet senest ved praktikforholdets begyndelse.
Aftalen skal indgås på  

 en formular, der er godkendt af undervisningsministeren efter indstilling fra  

 Erhvervsuddannelsesrådet.
I formularen fastsættes aftalevilkår om prøvetid,  

 opsigelse og ophævelse.
 Stk. 2. Kommunen bistår eleven med at opnå praktikaftale og  

 forsyner den med påtegning om, at aftalen bidrager til den unges opfyldelse  

 af den aftale, der er nævnt i § 5, stk. 2.
Stk. 3. Kommunen kan kun godkende en praktikaftale, jf. stk. 2,  

 når en erhvervsskole i området efter kommunens anmodning har erklæret, at  

 virksomheden ikke for tiden opfylder betingelserne for at ansætte en elev med  

 tilsvarende arbejdsområde og funktion med uddannelsesaftale inden for en  

 erhvervsuddannelse eller landbrugets grunduddannelse, eller at skolen ikke  

 kan anvise virksomheden en sådan elev.« Til kapitel 3 12) Kapiteloverskriften affattes således:
»Kapitel 3 Ungdomsvejledning og særlige uddannelsesforanstaltninger ».
 Til § 10 13) Efter stk. 1 indsættes som nyt stykke:
»Stk. 2. Med henblik på at bekæmpe ungdomsarbejdsløsheden kan  

 kommuner og amtskommuner iværksætte eller yde tilskud til uddannelser, kurser  

 samt kontakt- og informationsordninger for unge.« Stk. 2 bliver herefter stk. 3.
 14) Stk. 2, der bliver stk. 3, affattes således:
»Stk. 3. Undervisningsministeren fastsætter nærmere regler om  

 vejledningen, herunder om samordningen med anden vejledning for unge, jf.  

 stk. 1, og om ordninger i henhold til stk. 2.« Ny paragraf 15) Efter § 11 indsættes som ny paragraf:
»§ 01. Der afsættes på de årlige finanslove rådighedsbeløb  

 til dækning af udgifter til udvikling af nye uddannelsesforløb.« Til § 14 16) Paragraffen udgår.
 Ny paragraf 17) Efter § 15 indsættes som ny paragraf:
»§ 02. Loven tages op til revision i folketingsåret  

 1996-97.« Til § 16 18) Paragraffen affattes således:
 »§ 16. Loven træder i kraft den 1. august 1993.
 Stk. 2. § 15 har virkning for tilskudsberegningen for tilskudsåret  

 1993.
 Stk. 3. Lov nr. 268 af 6. juni 1985 om ungdomsvejledning og visse  

 uddannelsesforanstaltninger ophæves.
Stk. 4. Regler fastsat med hjemmel i den lov, der er nævnt i stk.  

 3, forbliver i kraft, indtil de ophæves eller erstattes af andre  

 regler.« Bemærkninger Til nr. 1 og 12 Da § 10 nu også omfatter eventuelle tilskud fra kommuner  

 og amtskommuner, foreslås lovforslagets titel udvidet med et  

 »m.v.«, ligesom overskriften til kapitel 3 foreslås ændret svarende  

 til det ændrede indhold.
Til nr. 2 Ændringsforslaget til stk. 1 stilles for at understrege  

 uddannelsens dobbelte formål, som i øvrigt er nærmere uddybet i lovforslagets  

 § 2. Som det er anført i de almindelige bemærkninger til lovforslaget, skal  

 uddannelsen i videst muligt omfang give godskrivning ved fortsættelse i  

 øvrige uddannelser.
Den godskrivning, den enkelte unge kan opnå, vil konkret  

 afhænge af de uddannelseselementer, som indgår i den unges  

 erhvervsgrunduddannelse.
Godskrivning for skoleelementer gives af de  

 modtagende uddannelsesinstitutioner, mens de faglige udvalg for så vidt angår  

 erhvervsuddannelserne tager stilling til eventuel godskrivning for praktik.  

 Bestemmelser, der er fastsat i reglerne for voksenerhvervsuddannelse, vil  

 også kunne gælde for elever i erhvervsgrunduddannelse, der søger en  

 erhvervsuddannelse.
Bestemmelsen om, at kommunens tilrettelæggelse af uddannelser skal ske i  

 samarbejde med de lokale uddannelsesinstitutioner, trækkes efter forslaget  

 frem i formålsbestemmelsen for at fremhæve uddannelsens sammenhæng med de  

 eksisterende uddannelsestilbud til unge.
Det forudsættes, jf. i øvrigt  

 lovforslagets § 3, stk. 3, at de deltagende institutioner er de  

 erhvervsskoler og AMU-centre m.v., som i forvejen er etableret på andet  

 lovgrundlag.
Kommunerne får med dette lovforslag ingen ny hjemmel til at  

 oprette skoler til brug for undervisning, herunder praktikundervisning, af  

 elever i erhvervsgrunduddannelse.
Tilføjelsen om målgruppen foreslås for at præcisere, at  

 erhvervsgrunduddannelse fortrinsvis er etableret for unge, der ikke er gået i  

 gang med en ungdomsuddannelse.
Det er for eksempel ikke tanken, at egnede  

 praktikpladssøgende med 2. skoleperiode i en erhvervsuddannelse skal tilbydes  

 erhvervsgrunduddannelse i stedet for praktikplads eller skolepraktik.
Til nr. 3 Det er tanken, at det lokale samarbejde beskriver  

 »pakker« af uddannelse inden for de pågældendes lokale områder, som  

 kommunerne kan bruge i vejledningen af de unge.
Hermed bliver der hjemmel  

 til, at ministeren kan fastsætte nærmere regler om samarbejdet mellem  

 kommunerne og de lokale uddannelsesinstitutioner om tilvejebringelse af  

 skoleundervisning.
Berørte ministerområder m.v. vil blive inddraget ved  

 anvendelsen af bemyndigelsen.
Bemyndigelsen tænkes dog kun anvendt, hvis det  

 viser sig, at det lokale samarbejde ikke kommer i stand.
I § 2, nr. 4, i lovforslag nr.
L 169 om ændring af lov om  

 erhvervsuddannelser og lov om erhvervsskoler, fremsat den 14. januar 1993, er  

 det foreslået, at der samarbejdes mellem erhvervsskolerne,  

 arbejdsmarkedsuddannelsescentrene og andre uddannelsesinstitutioner m.v., og  

 det foreslås, at der kan etableres lokale fællesudvalg mellem de berørte  

 institutioner til bl.a. at udmønte den vejledning, som  

 Undervisningsministeriet og Arbejdsministeriet vil udsende.
I denne  

 vejledning vil der også blive indsat vejledning om samarbejdet om  

 erhvervsgrunduddannelse.
 Til nr. 4 Ændringen er en konsekvens af ændringen under nr. 2.
Til nr. 5 og 6 Ændringerne til stk. 1 og 2 tilsigter at give kommunerne et  

 yderligere middel til at tilrettelægge uddannelsesforløb ved anvendelse af  

 værkstedsundervisning på arbejdspladslignende vilkår, f.eks. i tilfælde af,  

 at kommunen ikke kan fremskaffe de fornødne aftaler for elever om praktik i  

 en virksomhed.
Af sproglige grunde er ordene »inden for det private  

 eller det offentlige arbejdsmarked« udeladt.
Arbejdspladserne kan  

 fortsat være både private og offentlige.
 Ved ændringsforslaget til stk. 3 præciseres det, at de deltagende skoler  

 m.v. skal være godkendte i henhold til anden lovgivning.
Til nr. 7 og 8 Ved den foreslåede ændring af stk. 1 fremhæves skolernes  

 ansvar for at tilvejebringe de fornødne dele af skoleundervisningen efter  

 aftale med kommunen.
I sammenhæng med ændringsforslaget til stk. 2  

 tydeliggøres det med forslaget, at uddannelsen for den enkelte unge kommer i  

 stand ved en forpligtende aftale mellem kommunen og den unge.
Denne aftale  

 har bl.a. betydning for elevens retsforhold i tilfælde af, at en  

 praktikaftale mellem eleven og en virksomhed ophæves i utide, idet eleven da  

 må holde sig til sin aftale med kommunen om det samlede forløb, jf. § 5, stk.  

 2, medmindre den unge selv er skyld i praktikaftalens ophævelse.
Godskrivning sker efter bestemmelserne i de uddannelseslove, som eleverne  

 måtte fortsætte i.
I erhvervsuddannelserne godskriver skolerne for skoledele,  

 jf. § 51, stk. 2, i lov om erhvervsuddannelser, og de faglige udvalg eller de  

 lokale uddannelsesudvalg efter bemyndigelse fra de faglige udvalg for  

 praktik, jf. §§ 57 og 59 i lov om erhvervsuddannelser.
Det forudsættes, at skolerne i det foreskrevne samarbejde med kommunerne  

 om uddannelsesplanen tager stilling til godskrivningsspørgsmålet for så vidt  

 angår skoleundervisningen.
Godskrivning af skoleundervisning ud over 2.  

 skoleperiode i en erhvervsuddannelse vil normalt ikke kunne blive aktuel  

 alene på grundlag af erhvervsgrunduddannelse.
 I det omfang der tilvejebringes pakkeløsninger ved det lokale samarbejde,  

 vil det være nærliggende, at de lokale uddannelsesudvalg samtidig kan bidrage  

 med godskrivningsvurderinger for så vidt angår praktikdelen, jf.  

 bemærkningerne til ændringsforslaget under nr. 3.
 Afgørelsen om godskrivningen af praktik kan også udskydes i indtil et år,  

 bl.a. med henblik på afklaring af, hvilken konkret erhvervsuddannelse en  

 godskrivning skal angå.
 Til nr. 9 Ændringen til stk. 3 vedrører skoleydelse til unge under 18 år.
 Ifølge lovforslaget skal der udbetales en skoleydelse til eleverne på  

 1.000 kr. pr. uge under skoleophold.
Til elever f.eks. på produktionsskole ydes der en godtgørelse på 475 og  

 686 kr. pr. uge for elever henholdsvis under og over 18 år.
Herudover kan  

 deltagere over 18 år få supplerende kontanthjælp, hvorved den samlede ydelse  

 for disse elever udgør 1.100 til 1.500 kr. pr. uge.
 Dette betyder, at de helt unge produktionsskoleelever får en godtgørelse,  

 der udgør ca. halvdelen af den, som eleverne på erhvervsgrunduddannelserne  

 får, mens de »voksne« produktionsskoleelever får noget mere end  

 eleverne på erhvervsgrunduddannelserne.
 Det forekommer uholdbart, at vilkårene er forskellige for elever, der  

 gennemfører det samme skoleforløb.
Det overvejes derfor, om der generelt kan gennemføres en harmonisering af  

 ydelserne til alle unge under skoleophold f.eks. på EIFU, produktionsskoler  

 og erhvervsgrunduddannelse, således at der til elever under 18 år ydes 500  

 kr. pr. uge og til elever over 18 år ydes 1.000 kr. pr. uge.
Med  

 ændringsforslaget er denne harmonisering gennemført for så vidt angår alle  

 skoleelementer i erhvervsgrunduddannelsen.
 Til nr. 10 Formålet med ændringsforslaget er at øge elevernes sikkerhed  

 med hensyn til, at praktikopholdet får det tilsigtede uddannelsesmæssige  

 perspektiv.
 Efter ændringsforslaget til stk. 2 vil en overenskomst, der omfatter det  

 arbejdsområde og de funktioner, som eleven har indgået praktikaftale om,  

 komme til at gælde i praktikforholdet, uanset om den konkrete arbejdsgiver er  

 omfattet af overenskomsten.
 For arbejdsområder og funktioner, der ikke er overenskomstdækkede, skal de  

 løn- og arbejdsvilkår gælde, som er sædvanligt gældende for tilsvarende  

 arbejde.
Det forudsættes, at gældende overenskomsters bestemmelser om elevlønninger  

 kan finde anvendelse, ligesom der i givet fald vil kunne indgås nye  

 overenskomster med erhvervsgrunduddannelse som område.
De sager, der bliver  

 behandlet efter § 22 i lov om arbejdsretten, bliver behandlet af en  

 voldgiftsret bestående af 4 medlemmer, hvoraf 2 vælges af Landsorganisationen  

 i Danmark og 2 af Dansk Arbejdsgiverforening.
Desuden vælger parterne en  

 opmand.
Ved uenighed mellem parterne om opmanden udpeges denne af formanden  

 for arbejdsretten.
 Ændringsforslaget erstatter lovforslagets stk. 2 om en bemyndigelse for  

 ministeren til at fastsætte særlige lønvilkår for eleverne. Ændringsforslaget  

 forudsætter, at arbejdsmarkedets organisationer aktivt medvirker til lovens  

 gennemførelse ved at sikre, at dertil egnede overenskomster om løn- og  

 arbejdsvilkår er til stede.
Til nr. 11 Ændringsforslaget til stk. 1 og stk. 2 har til formål at styrke  

 elevernes retsstilling og at gøre kommunen synlig i aftaleforholdet mellem  

 elev og virksomhed.
Det forudsættes, at virksomheden af kommunen gøres  

 bekendt med dens uddannelsesansvar både i forhold til eleven og til kommunen.  

 Der forudsættes fastsat følgende vilkår:
- uopsigelighed - prøvetid 3 måneder, hvis der indgås en praktikaftale om 6 måneder eller  

 mere, og ellers 1 eller 2 måneder efter parternes aftale - ophævelse ved misligholdelse fra en af parterne.
Ændringsforslaget til stk. 3 tilsigter at modvirke en fare for, at  

 praktikpladsmuligheder for elever under erhvervsuddannelse fortrænges af  

 erhvervsgrunduddannelse.
Praktikpladserne forudsættes i overvejende omfang  

 stillet til rådighed af virksomheder, der ikke kan godkendes til  

 erhvervsuddannelser, herunder nye og helt små foretagender, som eventuelt på  

 et senere tidspunkt kan godkendes helt eller delvis.
Ca. 80 pct. af alle  

 virksomheder beskæftiger ikke elever under erhvervsuddannelserne.  

 Virksomheder, som er godkendt til erhvervsuddannelse, men som samtidig har  

 andre jobfunktioner, der er så smalle, at de ikke er dækket af  

 erhvervsuddannelser, samt nye jobfunktioner, der ikke er dækket af  

 eksisterende uddannelser, kan også stille praktikpladser til rådighed for  

 erhvervsgrunduddannelse.
 Gennem lokal kontakt mellem kommuner og erhvervsskoler - som i forvejen  

 har kontakt med praktikvirksomheder og arbejdsmarkedet - bliver der mulighed  

 for, at begge uddannelsesområder kan få maksimalt udbytte af  

 praktikpladsmulighederne i lokalområdet.
 Da praktikaftaler i erhvervsgrunduddannelserne er omfattet af  

 tilskudsordningen i henhold til lov om Arbejdsgivernes Elevrefusion, vil der  

 blive mulighed for via tilskudsadministrationen at skaffe oplysninger på  

 centralt niveau om de indgåede aftaler.
Arbejdsgiveren kan opnå praktikpladstilskud i henhold til den nævnte lov  

 for praktikaftaler af mindst 3 måneders varighed.
Arbejdsgiveren er endvidere  

 fritaget for at betale bidrag til Arbejdsgivernes Elevrefusion i  

 aftaleperioden.
En kommune, der indgår en egentlig praktikaftale med en elev,  

 kan som arbejdsgiver opnå det nævnte tilskud og bidragsfritagelse for eleven.
 Til nr. 13, 14, 16 og 18 I det oprindelige lovforslag var § 1 i lov nr.  

 268 af 6. juni 1985 om ungdomsvejledning og visse uddannelsesforanstaltninger  

 optaget som § 10, mens § 2 i denne lov stadig blev opretholdt i loven om  

 ungdomsvejledning og visse uddannelsesforanstaltninger.
 Årsagen til, at § 1 blev optaget i forslag til lov om  

 erhvervsgrunduddannelse, mens § 2 ikke blev det, var, at § 1 hørte under  

 Undervisningsministeriet, mens § 2 ved lovforslagets fremsættelse hørte under  

 Kulturministeriet. § 2 er nu også Undervisningsministeriets ressort, og begge  

 bestemmelser foreslås derfor ved dette ændringsforslag optaget i  

 lovforslaget.
 I lov om ungdomsvejledning og visse uddannelsesforanstaltninger kunne  

 undervisningsministeren fravige nogle bestemmelser i 2 love, nemlig § 3 i lov  

 om prøveforberedende enkeltfagsundervisning m.v. for voksne, jf.  

 lovbekendtgørelse nr. 320 af 4. juli 1983, og § 1 i lov om  

 fritidsundervisning m.v., jf. lovbekendtgørelse nr. 329 af 11. juli 1983.
 Lov om prøveforberedende enkeltfagsundervisning m.v. for voksne, jf.  

 lovbekendtgørelse nr. 320 af 4. juli 1983, er ophævet ved § 19, stk. 2, i lov  

 nr. 335 af 24. maj 1989 om almen voksenuddannelse.
 Lov om fritidsundervisning m.v., jf. lovbekendtgørelse nr. 236 af 24.  

 april 1987, er ophævet ved § 52, stk. 1, i lov nr. 410 af 13. juni 1990 om  

 støtte til folkeoplysning.
De to fravigelsesbestemmelser gav ministeren mulighed for at fastsætte, at  

 unge under 18 år kunne optages på de voksnes uddannelser, og at voksne over  

 18 år kunne optages på de unges uddannelser.
Dette er der ikke noget til  

 hinder for efter de nugældende love.
 Der er alene tale om en samling af den tidligere lov nr. 268 af 6. juni  

 1985 om ungdomsvejledning og visse uddannelsesforanstaltninger og lovforslag  

 om erhvervsgrunduddannelse, så alle kommunens forpligtelser på dette område  

 fremgår af samme lov, og der er ikke nogen ændring i retstilstanden.
 Der er for tiden udstedt følgende bekendtgørelser og cirkulærer med  

 hjemmel i lov nr. 268 af 6. juni 1985 om ungdomsvejledning og visse  

 uddannelsesforanstaltninger:
 1) Med hjemmel i § 1 i loven:
 - bekendtgørelse nr. 292 af 2. juni 1986 om ungdomsvejledning.
 - cirkulære af 9. juni 1986 om ungdomsvejledning.
 2) Med hjemmel i § 2 i loven:
 - cirkulære af 28. juli 1986 om uddannelsesmæssige foranstaltninger mod  

 ungdomsarbejdsløsheden. (Til alle amtsråd og kommunalbestyrelser).
 - cirkulære af 22. september 1986 om statstilskud til forsøg med særlige  

 uddannelsesmæssige foranstaltninger mod arbejdsløshed. (Til alle amtskommuner  

 og kommuner m.fl.).
 - vejledning af november 1986 om samarbejdet mellem social- og  

 sundhedsforvaltningerne og folkehøjskoler, husholdningsskoler og efterskoler.
 - cirkulære af 20. februar 1987 om ændring af cirkulære om  

 uddannelsesmæssige foranstaltninger mod ungdomsarbejdsløsheden. (Til alle  

 amtsråd og kommunalbestyrelser).
 - skrivelse af 4. juli 1989 vedrørende voksenuddannelsescentrenes  

 samarbejde med andre institutioner om projekter af sektoroverskridende  

 karakter i henhold til uddannelsestilbuds-ordningen (UTB). (Til alle amtsråd  

 og Frederiksberg Kommunalbestyrelse).
Ændringen i nr. 19 (stk. 2) er en konsekvens af  

 ikrafttrædelsesbestemmelsen i forslag til lov om ændring af lov om kommunal  

 udligning og generelle tilskud til kommuner og amtskommuner (Forbedret  

 budgetgaranti, ændringer vedrørende skattereform og bruttoficering af sociale  

 ydelser, ændret opgørelse af de amtskommunale udgiftsbehov) (lovforslag nr.
L  

 338), der er fremsat af indenrigsministeren den 1. juni 1993.
 Det samlede ændringsforslag skønnes ikke at medføre yderligere økonomiske  

 konsekvenser for kommunerne.
 Til nr. 15 Bestemmelsen er foreslået i den hensigt at give mulighed for at  

 udvikle nye uddannelseselementer, som kan indgå i erhvervsgrunduddannelserne.  

 Udviklingsarbejdet kan udføres af uddannelsesinstitutioner,  

 Undervisningsministeriet eller andre efter ministeriets bestemmelse.
 Til nr. 17 På grundlag af de indvundne erfaringer med loven i tiden indtil  

 den 1. januar 1996 agter ministeren at tage loven op til revision i  

 folketingsåret 1996-97.
Til brug for revisionen vil Undervisningsministeriet foretage en  

 evaluering af ordningen og herved inddrage de berørte parter, herunder  

 Erhvervsuddannelsesrådet og Kommunernes Landsforening.
Det forventes, at  

 ministeriet tager initiativ til en midtvejsstatus i 1994, hvor ordningen vil  

 blive foreløbigt evalueret, og der vil blive afgivet beretning til  

 Erhvervsuddannelsesrådet herom.
