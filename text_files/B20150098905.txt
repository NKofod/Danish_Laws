Bekendtgørelse om optagelse og påbegyndelse af kombineret ungdomsuddannelse i efteråret 2015 I medfør af § 3, stk. 3, i lov om kombineret ungdomsuddannelse, jf. lovbekendtgørelse nr. 779 af 15. juni 2015, fastsættes:
 § 1. Uanset § 4, stk. 2, i bekendtgørelse nr. 793 af 23. juni 2015 om kombineret ungdomsuddannelse kan optagelse til kombineret ungdomsuddannelse i efteråret 2015 ske til påbegyndelse i september måned.
 § 2. Bekendtgørelsen træder i kraft den 1. september 2015 og ophæves automatisk den 31. december 2015, med mindre andet bestemmes inden denne dato.
