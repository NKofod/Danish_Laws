 Ankenævnet fandt ikke, at varemærkelovens § 20 udelukker, at nye  

 registreringshindringer gøres gældende efter bekendtgørelse af mærket.
År 1991, den 5. april afsagde Patentankenævnet (Grønning-Nielsen, Hans  

 Chr.
Thomsen, Warnich-Hansen) følgende KENDELSE Den 7. september 1988 bekendtgjordes en af Pharmaton SA, Schweiz,  

 indleveret ansøgning om registrering af varemærket »BIOCAREN« for  

 alle varer i klasse 5.
 I skrivelse af 4. november 1988 nedlagde klageren, Bayer  

 Aktiengesellschaft, Forbundsrepublikken Tyskland, indsigelse mod varemærkets  

 registrering, idet klageren gjorde gældende, at det ansøgte varemærke var  

 forveksleligt med klagerens registrerede varemærke VR 959/39 BAYCARON.
 Klageren udtalte:
 »Vareartslighed.
 Det ansøgte mærke er offentliggjort for samtlige varearter i klasse 5.  

 Indsigernes mærke omfatter følgende varearter i klasse 5:
 lægemidler til mennesker og dyr, kemiske produkter til medicinske og  

 hygiejniske øjemed (ikke indeholdt i andre klasser), farmaceutiske droger og  

 præparater, plastre, forbindstoffer, midler til udryddelse af dyr og planter,  

 desinfektionsmidler.
 Der foreligger således klar varekollision.
 Mærkelighed .
Helhedsindtrykket af indsigernes mærke og af det ansøgte mærke er i det  

 foreliggende tilfælde så ens, at indsigerne finder, at der foreligger  

 forvekslelighed.
Begge mærker består af 8 bogstaver, og de indledes begge med  

 bogstavet B og afsluttes med bogstavet N.
I øvrigt er vokal- og  

 konsonantfordelingen i de to mærker fuldstændig ensartet i sin opbygning.
Det  

 generelle billede af de to varemærker er således meget ens, hvilket tydeligt  

 fremgår, når disse mærker stilles over for hinanden.
B I O C A R E N B A Y C A R O N.
Det vigtigste element ved vurdering af forvekslelighed er den visuelle  

 lighed, og den er som ovenfor anført meget stor i nærværende tilfælde.
Det  

 varemærkeretlige begreb »det udviskede erindringsbillede« må med  

 fuld styrke påberåbes i nærværende tilfælde, hvor det ansøgte mærke BIOCAREN  

 er opbygget på en måde, der ligger så tæt på indsigernes registrerede mærke  

 BAYCARON, at forbrugeren netop kan komme til at tage fejl af de to mærker,  

 når man har en svag erindring om det registrerede mærke BAYCARON og derefter  

 præsenteres for det ansøgte mærke BIOCAREN.' Ansøger imødegik indsigelsen i skrivelse af 22. marts 1989 og anførte: Vi  

 skal imidlertid på anmeldernes vegne bemærke, at vi ikke er enige i, at det  

 anmeldte varemærke BIOCAREN er forveksleligt med indsigermærket BAYCARON og  

 skal begrunde dette som følger:
Det anmeldte varemærke BIOCAREN har forstavelsen BIO- afledt af det græske  

 ord bios, der betyder liv, medens indsigermærket har forstavelsen BAY-, der  

 jo klart henviser til de tre første bogstaver i indsigerfirmaets navn, Bayer  

 AG.
På grund af disse forskellige forstavelser får man således helt  

 forskellige associationer, når man hører og ser de to varemærker.
De to  

 forstavelser BIO- og BAY- bevirker også en helt forskellig udtale af BIOCAREN  

 og BAYCARON.
Denne forskellige udtale styrkes yderligere af mærkebestanddelen  

 -CAREN i BIOCAREN og -CARON i BAYCARON, idet nævnte to mærkebestanddele  

 udtales helt forskelligt.
På grund af den store forskel på det anmeldte mærke BIOCAREN og  

 indsigermærket BAYCARON skal vi således henstille, at indsigelsen  

 tilbagevises, og at nærværende ansøgning tages til følge.' Indsigelsen blev ikke taget til følge af Patentdirektoratet, der i  

 skrivelse af 14. april 1989 bl.a. udtalte:
»Der må gives Dem medhold i, at ordene består af det samme antal  

 bogstaver samt begynder og ender med de samme bogstaver.
Imidlertid har  

 »BIOCAREN« fire stavelser og »BAYCARON« kun 3 stavelser,  

 og da forstavelserne »BAY« og »BIO« er meget forskellige  

 bevirker dette, at mærkerne hverken visuelt eller auditivt ligner hinanden.  

 Iøvrigt er slutdelen i det registrerede mærke »CARON« ikke den  

 samme som i det ansøgte mærke, der har slutstavelsen »CAREN«, og  

 dette bevirker også en forskel i udtalen.
Indsigelsen kan derfor ikke tages  

 til følge.' Denne afgørelse har klageren ved skrivelse af 14. juni 1989  

 indbragt for Patentankenævnet med påstand om, at direktoratet's afgørelse  

 omstødes.
 I skrivelsen har klageren bl.a. udtalt:
 »I den af os på vegne klageren overfor Patentdirektoratet nedlagte  

 indsigelse af 4. november 1988 (Bilag 3) henvistes alene til  

 registrering nr. 959/39 BAYCARON (Bilag 1). Imidlertid er det  

 klagerens opfattelse, at Direktoratet under sin fortsatte behandling af  

 ansøgningen burde have modholdt klagerens registrering nr. 3759/82 BIOCERIN  

(Bilag 2).
 Reg. nr. 959/39 BAYCARON (Bilag 1).
 Varekollision.
 Det ansøgte mærke er offentliggjort for samtlige varearter i klasse 5.  

 Indsigernes mærke omfatter følgende varearter i klasse 5:
 lægemidler til mennesker og dyr, kemiske produkter til medicinske og  

 hygiejniske øjemed (ikke indeholdt i andre klasser), farmaceutiske droger og  

 præparater, plastre, forbindstoffer, midler til udryddelse af dyr og planter,  

 desinfektionsmidler.
 Der foreligger således klar varekollision.
Forvekslelighed  Helhedsindtrykket af indsigernes mærke og af det  

 ansøgte mærke er efter klagerens opfattelse så ens, at klageren finder, at  

 der foreligger forvekslelighed.
Begge mærker består af 8 bogstaver, og de  

 indledes begge med bogstavet B og afsluttes med bogstavet N.
I øvrigt er  

 vokal- og konsonantfordelingen i de to mærker fuldstændig ensartet i  

 opbygningen:
B I O C A R E N B A Y C A R O N.
Synsmæssigt udviser mærkerne et ensartet billede.
Indenfor varemærkeretten  

 benytter man ved vurderingen »det udviskede erindringsbillede«.
I  

 »erindringen« udviskes de forskelle, der er mellem de to mærker.  

 Lydmæssigt præges de to mærker af B..CAREN/B..CARON.
Udtaleforskellen mellem  

 CAREN/CARON som mærkebestanddele i BIOCAREN/BAYCARON vil tendere mod at  

 forsvinde.
Også for så vidt angår begyndelsesstavelserne i hvert mærke,  

 henholdsvis BI-O/BA-Y foreligger betydelige lydmæssige ligheder.
Bogstaverne  

 I/Y udtales på dansk faktisk identisk, jævnfør at der også kan være en  

 tendens til en usikkerhed med hensyn til udtalen, sammenlign udtalen af  

 bogstavet »Y« i cykel.
Hertil kommer, at der vil være en tendens  

 til at »sammentrække« udtalen af BIO i BIOCAREN, således at udtalen  

 af BIOCAREN nærmer sig BICAREN.
 Registrering nr. 3759/82 BIOCERIN (Bilag 2).
 Varekollision.
 Det ansøgte mærke er offentliggjort for samtlige varearter i klasse 5.  

 Indsigernes mærke omfatter følgende varearter i klasse 5:
 lægemidler til dyr.
 Der foreligger således varekollision.
 Forvekslelighed.
Helhedsindtrykket af klagerens mærke og af det ansøgte mærke B I O C E R I N B I O C A R E N er så ens, at klageren finder, at der foreligger forvekslelighed.
 BIOCERIN/BIOCAREN består begge af 8 bogstaver.
 BIOCERIN/BIOCAREN består begge af 4 stavelser.
BIOCERIN/BIOCAREN har tilfælles BIOC.R.N.
Der foreligger således alene  

 forskel bogstavsmæssigt mellem de to mærker for så vidt angår bogstaverne E.I  

 i BIOCERIN og A.E i BIOCAREN.
Bogstaverne E/A og I/E har en tendens til at  

 glide over i hinanden i udtalen af de to mærker.
Også ved vurderingen af  

 forvekslelighed mellem BIOCERIN/BIOCAREN bør hensyn tages til »det  

 udviskede erindringsbillede«.
 Ansøgeren har i skrivelse af 22. august 1989 nedlagt påstand om, at klagen  

 afvises.
 Ansøgeren anførte bl.a.:
»I den indleverede ankeskrivelse af 14. juni 1989 påklages  

 Patentdirektoratets nævnte afgørelse af 14. april 1989 med påstand om, at  

 Patentdirektoratet pålægges af afslå VA 8066/86 BIOCAREN.
Som begrundelse  

 herfor anfører klageren, at mærket BIOCAREN er forveksleligt med klagerens VR  

 0959/39 BAYCARON og VR 3759/82 BIOCERIN.
Det skal hertil bemærkes, at  

 klageren i sin indsigelsesskrivelse af 4. november 1988 kun nedlagde  

 indsigelse mod VA 8066/86 BIOCAREN på basis af VR 0959/39 BAYCARON.  

 Registreringen for BIOCERIN er altså først medtaget i ankeskrivelsen af 14.  

 juni d.å....
På vegne ansøgerfirmaet skal meddeles, at man ikke er enig i de af  

 klageren anførte betragtninger i den indleverede anke over  

 Patentdirektoratets afgørelse af 14. april 1989 vedrørende ovennævnte  

 ansøgning.
I denne forbindelse skal anføres følgende:
 Der kan ikke gives klageren medhold i, at det ansøgte varemærke BIOCAREN  

 er forvekseligt med den i indsigelsesskrivelsen af 4. november 1988 og i  

 ankeskrivelsen af 23. juni 1989 nævnte registrering VR 0959/39 BAYCARON eller  

 den i ankeskrivelsen af 23. juni 1989 nævnte registrering VR 3759/82  

 BIOCERIN.
Med hensyn til VR 0959/39 BAYCARON anføres, at ansøgerne ikke er enige i,  

 at det ansøgte varemærke BIOCAREN er forveksleligt med nævnte registrerede  

 varemærke.
Det anføres i denne forbindelse, at det ansøgte varemærke BIOCAREN  

 har forstavelsen BIO - afledt af det græske ord bios, der betyder liv -  

 medens indsigermærket har forstavelsen BAY, der jo klart henviser til de tre  

 første bogstaver i indsigerfirmaets navn, Bayer AG.
På grund af disse  

 forskellige forstavelser får man således helt forskellige associationer, når  

 man hører og ser de to varemærker.
De to forstavelser BIO og BAY bevirker  

 også en helt forskellig udtale af BIOCAREN og BAYCARON, dels på grund af den  

 forskellige udtale af BIO/BAY, dels på grund af det forskellige antal  

 stavelser i henholdsvis BIOCAREN og BAYCARON jævnfør at varemærket BIOCAREN  

 har 4 stavelser, mens BAYCARON har 3 stavelser.
Den forskellige udtale af  

 BIOCAREN og BAYCARON styrkes yderligere af, at mærkebestanddelen CAREN i  

 BIOCAREN og CARON i BAYCARON udtales helt forskelligt på grund af de med  

 hensyn til udtale vidt forskellige vokaler E/O i henholdsvis BIOCAREN og  

 BAYCARON.
Med hensyn til den i ankeskrivelsen af 23. juni 1989 nævnte registrering  

 VR 3759/82 BIOCERIN skal vi tillige på ansøgernes vegne bemærke, at man ikke  

 er enig i, at det ansøgte varemærke BIOCAREN er forveksleligt med nævnte  

 registrerede varemærke.
Begge varemærker BIOCERIN og BIOCAREN har ganske vist  

 forstavelsen BIO tilfælles.
Imidlertid kan der ikke for så vidt angår klasse  

 5 opnås eneret til denne stavelse, jævnfør at der da også allerede på  

 registeret side om side eksisterer en række registreringer med nævnte  

 forstavelse, nemlig eksempelvis følgende:
VR 1301 1958 BIOFARMA VR 3084 1974 BIOFORCE VR 2254 1965 BIOGARDE VR 2628 1982 BIO-GAUSS VR 1742 1958 BIOGERM VR 2480 1964 BIOJAD VR 1218 1971 BIOLECIT VR 0520 1985 BIOLEUKIN VR 0524 1971 BIOMETER VR 2126 1982 BIOMEDICA VR 0127 1980 BIOPAROX VR 4136 1978 BIOPECT VR 2640 1968 BIOPLUS Varemærkerne BIOCERIN og BIOCAREN skal således ikke bedømmes på  

 forstavelsen BIO, men derimod på de øvrige mærkebestanddele -CERIN -CAREN De to nævnte øvrige bestanddele har ganske vist forbogstavet C og  

 slutbogstavet N tilfælles, ligesom antallet af bogstaver og stavelser er det  

 samme.
Imidlertid er vokalfølgen helt forskellig, nemlig E.I. overfor A.E.  

 Denne forskellige vokalfølge bevirker klart, at de to varemærker adskiller  

 sig totalt fra hinanden i såvel auditiv som visuel henseende.
 Endelig skal det anføres, at ansøgerne for såvidt angår varemærket  

 BIOCAREN ikke er interesserede i at opnå beskyttelse for »lægemidler til  

 dyr«, hvorfor ansøgningen kan præciseres som følger:
 Klasse 5. (Registreringen omfatter ikke lægemidler til dyr).
Vi håber således, at der herefter vil blive set bort fra den indleverede  

 anke, og at BIOCAREN ansøgningen herefter vil blive taget til følge.' Klageren udtalte i skrivelse af 5. oktober 1989:
»I ankenævnets skrivelse anføres, at skriftvekslingen anses for  

 afsluttet.
Imidlertid ønsker vi gerne at fremkomme med et par bemærkninger  

 til den af Hofman-Bang & Boutard A/S indleverede skrivelse, specielt da  

 der gennem den pågældende skrivelse foreligger et ændret grundlag i forhold  

 til tidligere, jf. at indklagede, forsåvidt angår den af klagerne påberåbte  

 registrering nr. 3759/82 BIOCERIN, søger at undgå nævnte registrering som  

 modhold ved at begrænse varefortegnelsen til det ansøgte mærke fra  

 »Klasse 5« generelt til »Klasse 5. (Registreringen omfatter  

 ikke lægemidler til dyr)».
Specielt for så vidt angår nævnte begrænsning bemærkes, at der naturligvis  

 kan forekomme tilfælde, hvor et specielt lægemiddel til mennesker ikke  

 kolliderer med et specielt lægemiddel til dyr.
Imidlertid findes der et bredt  

 spektrum af lægemidler anvendelige såvel til human-medicinsk som til  

 veterinær-medicinsk brug.
Hertil kommer, at indklagede bibeholder fuld  

 klassedækning med den angivne undtagelse.
Klagerne må herefter holde for,  

 at indklagede ikke har undgået varekollision gennem den anførte præcisering.
Hertil kommer, at indklagede foretager en argumentation til støtte for det  

 synspunkt, at klagerne ikke har eneret til BIO som bestanddel af varemærker.  

 En sådan argumentation er imidlertid ufornøden, idet klagerne naturligvis  

 ikke har tanker om at kunne hævde en sådan eneret.
Som en konklusion af deres  

 argumentation til støtte for, at klagerne ikke har nogen eneret til BIO som  

 mærkebestanddel, når indklagede fremt til, at »Varemærkerne BIOCERIN og  

 BIOCAREN« skal således ikke bedømmes på forstavelsen BIO, men derimod på  

 de øvrige mærkebestanddele -CERIN/-CAREN.
En sådan konklusion er urigtig:
 Bedømmelsen BIOCERIN/BIOCAREN skal foretages på grundlag af en  

helhedsbedømmelse, og i denne indgår også den omstændighed, at de to  

 mærker begynder med BIO.
For så vidt angår klagernes registrering nr. 0959/39 BAYCARON bemærkes, at  

 vi naturligvis ikke kan afvise, at klagerne er blevet inspireret af deres  

 firmanavn til at benytte BAY som mærkebestanddel i BAYCARON.
Der er  

 imidlertid ikke tale om »helt forskellige associationer«,  

 således som indklagede gør gældende.
For så vidt angår spørgsmålet om, hvorvidt BIOCAREN har 4 stavelser over  

 for tre stavelser i BAYCARON, skal kun bemærkes, at BAYCARON også kan udtales  

 som BA-Y-CA-RON.
I øvrigt henvises til det i klageskrivelsen anførte.' I skrivelse af 21. november 1989 har Patentdirektoratet udtalt følgende:
»I skrivelse hertil af 4. oktober 1989 har Patentankenævnet anmodet  

 Direktoratet om en udtalelse i ovennævnte sag under hensyn til  

 klagebegrundelsens omtale af ordet BIOCERIN.
Ovennævnte ansøgning er indgivet  

 af Pharmaton S.A., Schweiz, og omfatter alle varer i klasse 5.
I skrivelse af 14. juni 1989 indbragte Ingeniørfirmaet Budde, Schou &  

 Co., København, på vegne Bayer Aktiengesellschaft, Forbundsrepublikken  

 Tyskland, for Patentankenævnet Direktoratets nægtelse af at tage en  

 indsigelse til følge, der var nedlagt under henvisning til den for indsigerne  

 under VR 0959/39 for en række nærmere angivne varer i klasse 5 foretagne  

 registrering af ordet BAYCARON.
Der var alene henvist til denne registrering  

 i den nedlagte indsigelse af 4. november 1988, men det er klagerens  

 opfattelse, at Direktoratet under sin fortsatte behandling af ansøgningen  

 burde have modholdt klagerens registrering VR 3759/82 vedrørende ordet  

 BIOCERIN.
Registreringen omfatter lægemidler til dyr i klasse 5. Klageren gør  

 gældende, at der er varekollision, og at helhedsindtrykket af de to mærker  

 BIOCERIN og BIOCAREN er ens.
De består begge af otte bogstaver og fire  

 stavelser.
Ansøgerne har i skrivelse til Ankenævnet af 22. august 1989 bl.a.  

 bemærket, at man ikke er enig i, at ordene BIOCAREN og BIOCERIN er  

 forvekslelige, uanset om de har forstavelsen BIO til fælles.
Der findes en  

 række registreringer med nævnte forstavelse, og varemærkerne kan således ikke  

 bedømmes på forstavelsen BIO, men på de øvrige mærkebestanddele -CERIN og  

 -CAREN.
Her er vokalfølgen helt forskellig, og dette bevirker, at de to  

 varemærker adskiller sig totalt fra hinanden såvel auditivt som visuelt.
Det  

 anføres slutteligt, at ansøgerne for så vidt angår BIOCAREN ikke er  

 interesseret i at opnå beskyttelse for lægemidler til dyr, hvorfor  

 ansøgningen kan præciseres til: Klasse 5. (Registreringen omfatter ikke  

 lægemidler til dyr).
Det skal indledningsvis bemærkes, at såfremt Direktoratet under en  

 indsigelsessag bliver bekendt med, at der eksisterer en ikke tidligere  

 fremsat hindring for et ansøgt mærkes registrering, vil Direktoratet selvsagt  

 samtidig med behandlingen af indsigelsessagen gøre denne hindring gældende,  

 f.eks. at det ansøgte varemærke tillige er forveksleligt med et ikke  

 tidligere fremdraget mærke.
Det skal dernæst oplyses, at Direktoratet ikke,  

 inden der træffes en afgørelse i en indsigelsessag, foretager en fuldstændig  

 ny behandling af ansøgningen.
Således er der ikke tale om, at Direktoratet  

 foretager en fornyet gennemgang af den liste over lignende mærker, som  

 Direktoratet får tilsendt fra AB Scriptor i Sverige, der efter et bestemt  

 program ved databehandling foretager en undersøgelse af mærkers lighed.
 En indsiger kan således ikke påregne, at Direktoratet af egen drift  

 overfor ansøger fremkommer med yderligere hindringer for et mærkes  

 registrering, hvorfor det må tilrådes indsigere at fremsætte samtlige de  

 hindringer, der gøres gældende mod et mærkes registrering i  

 indsigelsesskrivelsen.
 Indsigeren nedlagde i nærværende sag alene indsigelse under henvisning til  

 ordet BAYCARON og ikke under henvisning til BIOCERIN, og der blev derfor ikke  

 i indsigelsessagen truffet afgørelse vedrørende sidstnævnte varemærke.
Det er Direktoratets opfattelse, at ordene BIOCAREN og BIOCERIN er  

 forvekslelige, og at ordet BIOCERIN derfor burde være fremdraget ved  

 undersøgelsen af det ansøgte mærkes registrerbarhed.
Ordene er opbygget på  

 helt samme måde og består af fire stavelser og otte bogstaver.
Forstavelsen  

 BIO er identisk og -CERIN og -CAREN udtales nok noget forskelligt, men  

 konsonanterne er de samme.
Direktoratet er enig med ansøger i, at BIO, der  

 findes som forstavelse til mangfoldige registrerede varemærker, er svagt, men  

 der kan ikke ganske bortses fra denne forstavelse, og betragtet i deres  

 helhed må der anses for at være mærkelighed mellem de to ord.
Ansøgeren har foreslået at begrænse sin ansøgning til klasse 5.  

 (Registreringen omfatter ikke lægemidler til dyr). Direktoratet mener ikke at  

 kunne acceptere nævnte tilføjelse, dels fordi den gør varefortegnelsen  

 uoverskuelig, dels fordi den ikke er tilstrækkelig.
Der findes en del  

 lægemidler, der er de samme, uanset om de anvendes til dyr eller mennesker,  

 bl.a. penicillin, p-piller og visse salver.
Dette bevirker, at det - såfremt  

 undtagelsen accepteres - herefter er uklart, hvilke varearter ansøgningen  

 egentlig omfatter, og der må tillige anses for at være direkte sammenfald  

 mellem de varearter, der er ens til dyr og mennesker.
 Klageren har i sin skrivelse til Patentankenævnet tillige anmodet nævnet  

 om at omgøre Direktoratets afgørelse i skrivelse herfra af 14. april 1989  

 gående ud på, at ordene BIOCAREN og BAYCARON ikke er forvekslelige.
Direktoratet skal som supplement til sin indsigelsesskrivelse anføre, at  

 forstavelserne BIO og BAY giver meget forskellige associationer.
BIO betyder  

 liv og har således en fast og kendt betydning, medens Bay leder tanken hen på  

 indsigerens virksomhedsnavn, nemlig Bayer AG.
Iøvrigt findes der talrige  

 registrerede varemærker for nævnte virksomhed begyndende med BAY.
Det er  

 således på alle måder to meget forskellige forstavelser, og da det normalt er  

 mærkets første del, der præger sig i publikums bevidsthed, og derfor er den  

 dominerede del, uanset om de nævnte forstavelser må anses for almindelige i  

 registrerede varemærker, finder Direktoratet ikke ordene forvekslelige.
Som værende af interesse skal det oplyses, at Industriministeriet  

 tidligere har statueret, at ordene POCKETTRONIC og POSTTRONIC ikke er  

 forvekslelige.
Desuden kan nævnes en dom fra 1954, hvorefter VACREATOR ikke  

 blev fundet forveksleligt med VACUMATOR og en dom fra 1969, hvor APURIN ikke  

 blev fundet forveksleligt med ASPERIN.
Endvidere har Direktoratet ved  

 afgørelser i tidligere indsigelser ikke fundet ordenen DERMOXYL og DUMOZYL,  

 KASAMENT og KELEMENT samt SUMICOMBI og SULFACOMBIN for forvekslelige.
Endelig  

 kan det nævnes, at den ovenfor nævnte scriptorliste i sagen omfatter så mange  

 varemærker, at den udgør 9 sider, men ordet BAYCARON findes ikke på listen,  

 og det var således end ikke muligt for Direktoratet at få nævnte mærke frem  

 til overvejelse.« Sagen har været behandlet på ankenævnets møde den 24. januar 1991.
 For klageren mødte advokat Erik Lassen.
 For ansøgeren mødte advokat Christian Levin Nielsen.
 Advokaterne procederede sagen, idet de i det væsentlige henholdt sig til  

 de skriftlige indlæg, som nærmere blev uddybet.
 Ankenævnet skal udtale:
 Således som sagen forelå oplyst for Patentdirektoratet, kan Ankenævnet  

 tiltræde Direktoratets afgørelse om, at det ansøgte mærke BIOCAREN ikke  

 findes forveksleligt med det registrerede varemærke BAYCARON.
Imidlertid er der under ankesagen fremkommet oplysninger om et andet  

 registreret varemærke BIOCERIN, som ikke tidligere ses at have været modholdt  

 i sagen.
Ankenævnet finder ikke, at reglen i Varemærkelovens § 20 udelukker,  

 at Direktoratet efter ansøgningens bekendtgørelse tager spørgsmålet om  

 betydningen af eventuelle registreringshindringer op til fornyet overvejelse,  

 selv om sådanne registreringshindringer først konstateres efter  

 indsigelsesfristens udløb.
På denne baggrund har nævnet fundet det rettest,  

 at der i 1. instans træffes en afgørelse af Direktoratet, hvorfor bestemmes:
 Sagen tilbagesendess til Patentdirektoratet til fortsat behandling.
Grønning-Nielsen.
Hans Chr.
Thomsen.
J.
Warnich-Hansen.
 Udskriftens og fotokopiens rigtighed bekræftes.
 Patentankenævnet, den 5. april 1991.
Ankenævnet for Industriel Ejendomsret P.N.V.
 E.B.
