 Pressenævnet  

 fandt, at der var en almen interesse knyttet til omtalen af drabet på  

 flyvelederen,  

 og nævnet fandt ikke grundlag for at udtale kritik af, at TV-stationen  

 omtalte  

 sagen.
Udsagnene  

 om den afdøde flyveleders skyld i flyulykken blev bragt på et tidspunkt, hvor  

 havarirapporten endnu ikke forelå, og hvor det i øvrigt ikke var fastslået,  

 hvorvidt flyvelederen var skyld i ulykken.
Pressenævnet fandt, at der ikke  

 var  

 belæg for de bragte udsagn, og TV-stationen havde derfor handlet i strid med  

 god presseskik.
Nævnet udtalte sin kritik.
Nævnet  

 fandt videre, at TV-stationen burde have oplyst, at flyvelederen havde  

 erklæret  

 sig ikke-skyldig i sigtelsen for uagtsomt manddrab.
Ved at undlade dette  

 havde  

 TV-stationen handlet i strid med god presseskik, og nævnet udtalte sin  

 kritik.
 Da  

 TV-stationen bragte en berigtigelse af ovennævnte forhold, fandt nævnet ikke  

 grundlag for at pålægge TV-stationen at offentliggøre nævnets kendelse.
Kendelse  

 fra Pressenævnet i sag 2004-6-42 [K  en mand] har klaget til Pressenævnet over indslag bragt i  

 TV-avisen den 25. februar 2004 kl. 18.30 og 21.00, den 26. februar 2004 kl.  

 18.30 og den 27. februar 2004 kl. 12.00, idet han finder, at god presseskik  

 er  

 tilsidesat.
 Den 25. februar 2004 bragte TV-avisen kl. 18.30 et indslag med  

 følgende ordlyd:
Studievært  

  

 : I aftes  

 blev en dansk flyveleder stukket ned og dræbt ved sit hjem i Schweiz af en  

 ukendt gerningsmand.
Drabet har muligvis forbindelse til en katastrofal  

 flyulykke i 2002  en ulykke, som den danske flyveleder var medskyldig  

 i.
Speak  

  

 : I sommeren  

 2002 var den danske flyveleder ansvarlig for en alvorlig ulykke, hvor to fly  

 fik forkerte instrukser fra kontroltårnet i Zürich.
Det kostede 71 mennesker  

 livet  heriblandt over 50 russiske børn, der var på vej på ferie.
Det  

 schweiziske politi arbejder med muligheden for, at mordet på den danske  

 flyveleder  

 kan have forbindelse til flyulykken i 2002.
Studievært  

  

 : Og den  

 danske flyveleder efterlader en hustru og tre børn. Den 25. februar 2004 bragte TV-avisen kl. 21.00 et indslag med  

 følgende ordlyd:
Studievært  

  

 : I aftes  

 blev en dansk flyveleder stukket ned og dræbt ved sit hjem i Schweiz.  

 Gerningsmanden  

 mødte op ved danskerens hjem i Zürich, og efter et kort skænderi mellem de to  

 stak gerningsmanden en skarp genstand i danskeren, der døde kort efter.  

 Politiet er uden afgørende spor i sagen.
Mordet har muligvis forbindelse til  

 en  

 flyulykke i Sydtyskland for knap to år siden, hvor 71 mennesker blev dræbt.  

 Den  

 danske flyveleder havde vagten i kontroltårnet og blev efterfølgende sigtet  

 for  

 71 tilfælde af uagtsomt manddrab. Den 26. februar 2004 bragte TV-avisen kl. 18.30 et indslag med  

 følgende ordlyd:
Studievært  

  

 : Politiet  

 i Schweiz har anholdt en mand, der menes at stå bag mordet på den danske  

 flyveleder i forgårs.
Den anholdte mistede hustru og to børn i en flyulykke  

 for  

 knap to år siden, hvor den danske flyveleder havde vagt i kontroltårnet.
Speak  

  

 : Politiet  

 arresterede manden i lufthavnen i Zürich sent i går eftermiddag, og han blev  

 efterfølgende afhørt.
Den anholdte nægter sig skyldig.
Den anholdte mand  

 mistede sin hustru og to børn ombord på et af de to fly, der forulykkede for  

 knap to år siden. 71 mennesker omkom  størstedelen russiske børn på vej  

 på  

 ferie.
Den danske flyveleder var til stede i kontroltårnet, da ulykken skete  

 og  

 var sigtet for uagtsomt manddrab.
Det schweiziske politi arbejdede fra start  

 ud  

 fra, at der var en mulig forbindelse fra mordet tirsdag eftermiddag til  

 flyulykken i 2002. Flere af de pårørende til ulykken dengang skød skylden på  

 den danske flyveleder.
 Den 27. februar 2004 bragte TV-avisen kl. 12.00 et indslag med  

 følgende ordlyd:
Speak  

  

 : Den 48-årige  

 mand, der er anholdt og mistænkt for drabet, mistede sin kone og to børn ved  

 flyulykken for to år siden, hvor et fragtfly og et passagerfly kolliderede i  

 11 kilometers  

 højde.
Den danske  

 flyveleder var skyld i ulykken, der kostede 71 mennesker livet.
Politiet  

 arbejder med hævn som motiv.
 Den 15. april 2004 blev der i TV-avisen kl. 18.30 bragt  

 følgende:
 Og en rettelse.
TV-avisen har ved flere lejligheder omtalt den  

 danske flyveleder, som gjorde tjeneste i det schweiziske flykontrol-selskab  

 Skyguide i juli 2002, da et Boeing fragtfly kolliderede med et russisk  

 Tupolev  

 fly. 71 mennesker omkom ved ulykken.
Flyvelederen blev efter ulykken sigtet  

 for  

 71 tilfælde af uagtsomt manddrab.
I februar i år blev den 36-årige dansker  

 stukket ned i sit hjem i Schweiz.
En russisk mand, som mistede sin familie  

 ved  

 flyulykken, har delvist tilstået mordet.
Sagen efterforskes stadig af de  

 schweiziske myndigheder.
I den forbindelse skal TV-avisen præcisere, at den danske flyveleder  

 havde erklæret sig uskyldig i sigtelserne for uagtsomt manddrab.
TV-avisen  

 beklager  

 i flere tilfælde ukorrekt at have omtalt den danske flyveleder som  

 henholdsvis  

 ansvarlig for, skyldig eller medskyldig i flyulykken, på et tidspunkt hvor  

 domstolene endnu ikke har taget stilling til placeringen af skyldsspørgsmålet  

 for ulykken.
Inden længe ventes der offentliggjort en havarirapport i sagen,  

 som måske vil kunne kaste lys over årsagerne til og ansvaret for  

 ulykken. [K] er svoger til den afdøde flyveleder, og klagen er indgivet på  

 vegne af den afdøde flyveleders familie.
[K] har anført, at Danmarks Radio i indslagene den 25. og 27.  

 februar 2004 oplyste, at flyvelederen var medskyldig i,  

 ansvarlig for og  

 skyld i flyulykken.
Danmarks Radio tog således stilling til  

 skyldsspørgsmålet  

 på et tidspunkt, hvor ansvaret for ulykken endnu ikke var placeret, idet  

 havarirapporten ikke forelå.
 Han har videre anført, at Danmarks Radio i indslagene den 25. og  

 26. februar 2004 undlod at oplyse, at flyvelederen havde nægtet sig skyldig i  

 sigtelsen for uagtsomt manddrab.
 [K] har endelig anført, at Danmarks Radio ved omtalen af  

 flyvelederen har undladt at vise hensyn til de pårørende, der er i chok og  

 dyb  

 sorg.
Danmarks Radio har oplyst, at man ved brev af 12. marts 2004 til  

[K] har beklaget indslagene den 25. og 27. februar 2004, idet man ikke havde  

 dækning for at udtale sig om skyldsspørgsmålet, da havarirapporten endnu ikke  

 var offentliggjort.
Danmarks Radio burde endvidere i indslagene den 25. og  

 26.  

 februar 2004 have oplyst, hvorledes flyvelederen stillede sig til sigtelsen  

 for  

 uagtsomt manddrab.
 Danmarks Radio har oplyst, at man i TV-avisen den 15. april 2004  

 kl. 18.30 har bragt en berigtigelse.
 I sagens behandling har følgende nævnsmedlemmer deltaget:
 Lene Pagter  

 Kristensen, David Trads, Lene Sarup og Ole Askvig.
 Pressenævnet udtaler:
 Pressenævnet finder, at der er en almen interesse knyttet til omtalen  

 af drabet på flyvelederen, og nævnet finder ikke grundlag for at udtale  

 kritik  

 af, at Danmarks Radio omtalte sagen.
Udsagnene i indslagene den 25. og 27. februar 2004 om den afdøde  

 flyveleders skyld i flyulykken blev bragt på et tidspunkt, hvor  

 havarirapporten  

 endnu ikke forelå, og hvor det i øvrigt ikke var fastslået, hvorvidt  

 flyvelederen var skyld i ulykken.
Pressenævnet finder, at der ikke er belæg  

 for  

 de bragte udsagn, og Danmarks Radio har derfor handlet i strid med god  

 presseskik.
Nævnet udtaler sin kritik.
Nævnet finder videre, at Danmarks Radio i indslagene den 25. og  

 26. februar 2004 burde have oplyst, at flyvelederen havde erklæret sig  

 ikke-skyldig i sigtelsen for uagtsomt manddrab.
Ved at undlade dette har  

 Danmarks Radio handlet i strid med god presseskik, og nævnet udtaler sin  

 kritik.
 Da Danmarks Radio i TV-avisen den 15. april 2004 har bragt en  

 berigtigelse af ovennævnte forhold, finder nævnet ikke grundlag for at  

 pålægge  

 Danmarks Radio at offentliggøre nævnets kendelse.
 Afsagt den 29. april 2004.
