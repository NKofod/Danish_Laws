Da Hans Majestæt Kongen af Danmarks og Hans Majestæt Kongen af Italiens  

 Regjeringer ønske saa meget som muligt og paa Grundlag af fuldstændig  

 Gjensidighed at lade italienske og danske Undersaatter nyde Godt af alle de  

 Begunstigelser og Forrettigheder, som i de tvende Stater ere tilstaaede  

 hvilkensomhelst tredie Stats Undersaatter, saa erklære de herved, at  

 italienske og danske Undersaatter skulle være fritagne for enhver Art af  

 Tvangslaan, saavelsom for enhver Art af Tjeneste i Armeen, Marinen,  

 Borgervæbningen og Landeværnet.
De i nærværende Declaration indeholdte  

 Bestemmelser skulle vedblive at være i Kraft indtil den 29de October 1873.
