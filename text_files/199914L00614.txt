Betænkning afgivet af  

 Uddannelsesudvalget den 16. maj 2000 Betænkning over Forslag til lov om ændring af lov om  

 selvejende institutioner for videregående uddannelser m.v. og en  

 række andre love (Etablering af sektor for Centre for Videregående  

 Uddannelse (CVU er)) Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Der er af undervisningsministeren stillet  

 ændringsforslag, hvorom henvises til de ledsagende  

 bemærkninger.
 Endvidere har udvalget modtaget skriftlige og/eller  

 mundtlige henvendelser fra:
Akademikernes Centralorganisation, Amtsrådsforeningen i Danmark, BUPL, Civiløkonomerne, CVU-bestyrelsen, CVU-Holstebro/Nr.
Nissum, Danmarks Jurist- og Økonomforbund, Danmarks Lærerforening, Danmarks Lærerhøjskole, Dansk Arbejdsgiverforening, Dansk Magisterforening, Dansk Sygeplejeråd, Det Regionale Udvalg for læreres efteruddannelse, Region Skive, Erhvervssprogligt Forbund, Frederiksberg Seminarium, Gedved Statsseminarium, Ingeniørforeningen i Danmark, Kommunernes Landsforening, Landsorganisationen i Danmark, Lærerseminariernes Bestyrelsesforening, Lærerseminariernes Rektorforsamling, Pædagogseminariernes Bestyrelsesforening, Pædagogseminariernes Rektorforsamling, Rudolf Steiner Pædagogseminariet i Århus, Skårup Statsseminarium, Syddansk Universitet og Århus Kommune, Skolerådmanden.
 Herefter indstiller et flertal (Venstres, Det  

 Konservative Folkepartis, Dansk Folkepartis, Centrum-Demokraternes og  

 Kristeligt Folkepartis medlemmer af udvalget) lovforslaget til forkastelse  

ved 3. behandling og vil stemme imod de af undervisningsministeren  

 stillede ændringsforslag.
Flertallet beklager, at regeringen valgte et spinkelt  

 rødt flertal i stedet for et bredt kompromis for Centre for  

 Videregående Uddannelser (CVU). Dette er uhørt inden for  

 uddannelsesområdet og vil skabe stor usikkerhed om nogle uddannelser,  

 flertallet troede, der var enighed om at styrke.
Flertallet ønsker  

 således, at kvalitetsudviklingen på de mellemlange  

 videregående uddannelser kommer i gang med det samme, også selv  

 om ikke alle institutioner ønsker at fusionere.
Flertallet lægger vægt på at fremme  

 mulighederne for, at den enkelte institution kan indgå i både  

 fag- og tværfaglige samarbejder, således at der hurtigt kan ske  

 en dynamisk udvikling på begge disse vigtige områder.
Flertallet  

 ønsker desuden at undgå en udvikling, der bevæger sig i  

 retning af, at institutionerne får A- eller B-status, alt efter om de  

 bevæger sig mod fusion eller ej.
Endelig ønsker flertallet en  

 fortsat geografisk spredning af de mellemlange videregående  

 uddannelser.
 Det afgørende for institutionernes CVU-godkendelser  

 må derfor være, at institutionerne indgår i et juridisk  

 forpligtende samarbejde, der blandt andet er kvalificeret til at løfte  

 efter- og videreuddannelsesforpligtelserne.
Flertallet mener, at det er en dårlig ide at satse  

 på fusioner med fortrydelsesret og kattelemme.
Det vil skabe usikkerhed  

 om det nødvendige samarbejde, mens en holdbar løsning vil  

 være, at institutionerne tilskyndes til at danne et CVU, fordi der  

 findes en mulighed for både forpligtende netværkssamarbejde og  

 fusion, alt efter hvad de deltagende institutioner er parat til.
Flertallet  

 vil derfor arbejde for at skabe flertal for en lovændring snarest  

 muligt, således at modellen i lovforslagets § 27 g ændres fra at  

 være en midlertidig model, der kan eksistere i en overgangsperiode  

 på 5 år, til at være en tidsubegrænset model, hvor de  

 deltagende institutioner stadig er selvstændige juridiske personer, der  

 hver for sig modtager grunduddannelsestilskuddene, mens efter- og  

 videreuddannelsetilskuddene går i den fælles CVU-kasse.
 Endelig finder flertallet, at det er beklageligt, at den  

 eksterne repræsentation i udviklingsrådet, der skal rådgive  

 og koordinere samarbejdet om udviklingsbasering og forskningstilknytning,  

 nedtones væsentligt i forhold til antallet af studerende og  

 lærere, hvilket kan få afgørende betydning for kvalitet og  

 videreudvikling af uddannelserne.
 Et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 indstiller lovforslaget til vedtagelse med de af  

 undervisningsministeren stillede ændringsforslag.
Mindretallet bemærker, at det overordnede  

 formål med en reform af institutionsstrukturen på det  

 videregående uddannelsesområde er at øge kvaliteten af de  

 praksisnære videregående uddannelser.
Mindretallet i udvalget  

 lægger stor vægt på at bevare professionsrettede  

 videregående uddannelser baseret på et tæt samspil mellem  

 teori og målrettet praktik, ligesom mindretallet lægger stor  

 vægt på, at der gøres en indsats for at bevare og  

 videreudvikle det regionale udbud i en tid med faldende søgning.
Dette  

 mindretal anser CVU-dannelser baseret på lovforslagets  

 partnerskabsmodel, der tilsigter både at sikre stærkere  

 uddannelsesmiljøer inden for en ny institutionsform og at bevare de  

 nuværende institutioners styrke som lokalt og regionalt forankrede  

 uddannelsessteder med egen identitet, for at være et velegnet grundlag  

 for den ønskelige udvikling af institutionsstrukturen baseret på  

 de opstillede kvalitative mål.
Men CVU-dannelser skal være baseret på  

 institutionernes frivillige tilslutning.
Mange institutioner har tilsluttet  

 sig de overordnede formål med CVU-dannelserne, men en del institutioner  

 ønsker at fremme disse formål gennem et aftalebaseret  

 netværkssamarbejde.
Mindretallet ser CVU-konstruktionen som et middel til at  

 højne kvalitetsudviklingen på uddannelsesinstitutionerne.
Der  

 lægges samtidig vægt på, at CVU-dannelserne ikke bidrager  

 til at svække de institutioner, der ønsker at forblive  

 enkeltstående, og at deres udviklingspotentiale styrkes gennem  

 samarbejde med andre institutioner.
Kvaliteten skal højnes på  

 alle institutioner, også på institutioner der vælger at  

 være enkeltstående.
Og alle institutioner skal i et  

 netværksbaseret samarbejde løfte forpligtelsen til at sikre  

 sammenhængende udbud af grund-, efter- og videreuddannelse, der matcher  

 regionale og landsdækkende uddannelsesbehov.
CVU-institutionsformen  

 skaber også mulighed for et nyt samarbejde på tværs af  

 fagområderne, herunder nye tværfaglige samarbejder som supplement  

 til det faglige samarbejde om de enkelte grunduddannelser, der allerede  

 eksisterer i dag.
På det pædagogiske uddannelsesområde  

 bør dette give sig udslag i, at både CVU er, der får  

 udlagt en afdeling fra Danmarks Pædagoghøjskole (DPH) og/eller  

 Danmarks Lærerhøjskole (DLH) (»kerne-CVU er«),  

 andre CVU er og enkeltstående institutioner med uddannelser inden for  

 området indgår i et netværksbaseret samarbejde om  

 uddannelsesopgaverne.
Også for så vidt angår  

 forskningstilknytningen og udviklingsbaseringen, bør der etableres et  

 netværksbaseret samarbejde mellem kerne-CVU er, andre CVU er og  

 enkeltstående seminarier, der kan samle ressourcerne på  

 tværs af de enkelte institutioner og sikre, at alle institutionerne  

 kommer med i udviklingen.
Kun på denne måde kan det reelt sikres,  

 at det eksisterende regionale udbud af uddannelserne kan bevares, og at der  

 sker et bredt kvalitetsløft af uddannelserne.
Mindretallet er imidlertid enig med  

 undervisningsministeren i, at udlægning af afdelinger fra DPH og DLH  

 kun kan ske til institutioner, der godkendes ubetinget som CVU er, og til  

 betingede CVU er, der er en aftalebaseret konstruktion, hvor  

 selvstændige juridiske enheder indgår en aftale om oprettelsen af  

 en fælles institution, der af ministeren godkendes som CVU.
Både  

 varetagelse af de nye opgaver, der påhviler CVU er, og  

 videreførelse af efter- og videreuddannelsen for lærere og  

 pædagoger skal ske i stabile institutioner, hvor der er en klar  

 ansvarsfordeling, der kan sikre kontinuitet og fortsat kvalitet og bredde i  

 udbudet.
Mindretallet har noteret sig, at omkring 10 kerne-CVU er  

 vil få en særlig forpligtelse til at sikre efter- og  

 videreuddannelsesudbud inden for hele folkeskolens fagrække og  

 relevante udbud på et højt kvalitativt niveau til lærere  

 og pædagoger i alle regioner af landet og til at sikre, at opgaven  

 bliver varetaget med mindst samme dækning og kvalitet som i dag.
For at  

 sikre den optimale kvalitet i udbudene og sammenhængen mellem grund-,  

 efter- og videreuddannelsesudbudene og for at sikre, at alle institutioner,  

 der udbyder lærer- og pædagoguddannelsen, kan være med til  

 at udvikle deres aktiviteter i overensstemmelse med de samfundsmæssige  

 behov, lægger mindretallet stor vægt på lovforslagets  

 bestemmelser om, at der i forbindelse med udlægningen  

 pålægges kerne-CVU erne et ansvar for at inddrage de  

 øvrige institutioner i varetagelsen af CVU ets forpligtelser på  

 efter- og videreuddannelsesområdet, herunder på at  

 undervisningsministeren har stillet ændringsforslag, der  

 tydeliggør forpligtelsen.
Samarbejdet må selvfølgelig  

 baseres på en gensidig forpligtelse til at løfte regionens  

 efter- og videreuddannelsesopgaver.
Mindretallet lægger vægt  

 på, at ministeriet i sin administrative praksis understøtter  

 samarbejdsforpligtelsen.
Det drejer sig navnlig om ministeriets  

 afgørelser om udlægning af tidligere DPH- og DLH-afdelinger, om  

 godkendelse af diplomuddannelsesudbud og om fordelingen af de tilskudslofter,  

 der for lærernes efteruddannelse fastsættes på de  

 årlige finanslove.
Ved fastlæggelsen af enkeltstående  

 seminariers udbudsmuligheder inden for efter- og videreuddannelse  

 lægges samtidig vægt på, at ministeren inddrager de  

 kvalitative forudsætninger, som opnås gennem samarbejdsaftaler  

 med andre institutioner.
Enkeltstående institutioner vil også kunne  

 samarbejde indbyrdes og med andre CVU er end kerne-CVU er samt med  

 universiteter og andre forskningsinstitutioner om projekter, der styrker  

 deres grund-, efter- og videreuddannelse, udviklingsopgaver eller  

 forskningstilknytning.
Enkeltstående institutioner, der er godkendt til  

 udbud af en diplomuddannelse, vil f.eks. kunne samarbejde om faglig udvikling  

 og om varetagelse af udbudet med andre institutioner i og uden for regionen.  

 Samarbejde med et kerne-CVU udelukker således ikke samarbejde med andre  

 institutioner, men samarbejdsaftalerne må selvfølgelig tilpasses  

 hinanden.
 Det samme mindretal lægger stor vægt på  

 CVU-konstruktionens partnerskabsbegreb og finder det i den forbindelse  

 væsentligt, at det ved et af undervisningsministeren fremsat  

 ændringsforslag er fastslået som klart udgangspunkt, at der  

 etableres studiebestyrelser for de enkelte partnere i et CVU, der kan bevare  

 og videreudvikle den profil, der knytter sig til det enkelte uddannelsessteds  

 grunduddannelse.
Mindretallet lægger desuden vægt på, at  

 institutioner, der stifter et betinget CVU, bevarer den økonomiske  

 autonomi omkring grunduddannelserne.
Mindretallet lægger til grund, at  

 det betingede CVU er en aftalebaseret konstruktion, hvor selvstændige  

 juridiske enheder indgår en aftale om oprettelsen af en fælles  

 CVU-institution, således at de deltagende institutioner har en  

 afgørende indflydelse på, hvorledes den økonomiske  

 autonomi for den enkelte institution udmøntes i praksis, foruden at  

 lovforslaget i sig selv lægger nogle rammer.
Man lægger  

 vægt på, at det indgår i aftalen, hvorledes  

 grunduddannelsens og de stiftende institutioners selvstændige  

 økonomi sikres i aftaleperioden for det betingede CVU, herunder  

 allokering af de statslige taxametertilskud, således at den enkelte  

 institution kan videreføre grunduddannelsen og uddannelsesstedet  

 på samme niveau som hidtil.
Mindretallet er tilfreds med, at der i  

 henhold til lovforslaget også i vedtægten for et ubetinget CVU  

 kan indsættes en bestemmelse om økonomisk aktivitetsbestemte  

 rammer for partnernes grunduddannelsesaktiviteter.
Undervisningsministeren har over for udvalget  

 tilkendegivet, at taxametertilskud til en betinget CVU-konstruktion af  

 Undervisningsministeriet vil blive beregnet, som tilfældet er i dag, og  

 vil blive udbetalt til en af CVU et valgt bankforbindelse.  

 Pengestrømmene fra CVU-bankforbindelsen og til de enkelte  

 institutioner vil følge den aftale, de stiftende institutioner  

 indgår, og angår således ikke ministeriet.  

 CVU-bankforbindelsen vil således på grundlag af aftalen fordele  

 de midler, der tilkommer den enkelte stiftende institution, til dennes  

 bankkonto.
Den enkelte stiftende institution sørger selv for via de  

 midler, den har modtaget fra CVU-bankforbindelsen, at indbetale på den  

 konto i BG-Bank, som den er forpligtet til at opretholde og holde likvid, med  

 henblik på at Økonomistyrelsen kan trække midler til  

 dækning af lønudbetalinger fra SCL til institutionens ansatte.
 Da pengestrømmene i den betingede CVU-konstruktion  

 er afhængig af en aftale, vil fordelingen af midlerne kunne variere.  

 CVU et forudsættes at beholde de tilskudsmidler, der knytter sig til  

 efter- og videreuddannelsen, og som gives særskilt til  

 udviklingsbasering og forskningstilknytning, samt en mindre andel af de  

 tilskudsmidler, der knytter sig til grunduddannelse, med henblik på at  

 kunne varetage de forpligtelser, som lovforslaget pålægger et  

 CVU, herunder udviklingsbasering og forskningstilknytning.
Mindretallet finder, at den økonomiske aftale, der  

 sikrer den enkelte institutions økonomiske autonomi, ikke skal  

 være til hinder for, at bestyrelserne for de enkelte institutioner  

 efter at have modtaget de midler, der tilkommer dem i henhold til den omtalte  

 aftale, kan beslutte, at nogle af disse midler kan overlades CVU et til  

 fælles formål.
Mindretallet finder, at institutionerne dermed  

 løbende får en hensigtsmæssig mulighed for selv at  

 prioritere nærmere, hvorvidt (nogle af) de midler, som institutionen  

 råder over, skal anvendes i CVU-regi eller i selve institutionen.
Mindretallet finder, at 3 år må anses som for  

 kort tid til, at de enkelte nuværende MVU-institutioner kan forventes  

 at gøre endeligt op med, om en CVU-konstruktion er det rigtige for  

 dem, jf. den 3-årige overgangsperiode i lovforslagets betingede model.  

 Mindretallet er i den forbindelse tilfreds med, at undervisningsministeren  

 har fremsat ændringsforslag om en udvidelse af overgangsperioden til 5  

 år, således at de stiftende institutioner i en betinget  

 CVU-konstruktion får et længere tidsrum til at overveje, om der  

 eventuelt måtte være flere faglige berøringsflader med et  

 andet CVU, eller om de finder det hensigtsmæssigt at udtræde af  

 den betingede CVU-konstruktion og forblive enkeltstående institution.  

 Til gengæld finder man det afgørende, at der efter  

 udløbet af de 5 år sker en endelig afklaring af CVU-initiativets  

 bæredygtighed og af, om der er et grundlag for en stabil  

 videreførelse af f.eks. udlagt efter- og videreuddannelsesvirksomhed  

 fra DPH og DLH.
Mindretallet er imidlertid tillige tilfreds med, at der i  

 loven i tillæg til både den betingede og den ubetingede CVU-model  

 er indarbejdet en yderligere »fortrydelsesret« i  

 form af en ret for studiebestyrelsen til at kræve spaltning inden for  

 en periode på 5 år, i den betingede CVU-model 5 år efter  

 den endelige godkendelse som CVU og i den ubetingede CVU-model 5 år  

 efter godkendelse som CVU.
Det forudsættes dog, at denne ret kun kan  

 udnyttes i ekstraordinære tilfælde, f.eks. hvis den  

 pågældende studiebestyrelse kan sandsynliggøre, at  

 CVU-samarbejdet virker blokerende for den pædagogiske og faglige  

 aktivitet og hæmmer udviklingen af partnerens potentiale.
Denne  

 mulighed skal på forhånd være aftalt i vedtægten.
Mindretallet konstaterer, at det fremsatte lovforslag  

 forudsætter, at et CVU, betinget eller ubetinget, bevarer et antal  

 grundtilskud svarende til antallet af sammenlagte/stiftende institutioner i 3  

 år, og at det endvidere forudsættes, at tilskudsmidler, der  

 herefter spares i grundtilskud, medgår til finansiering af CVU ers  

 forskningstilknytning og udviklingsbasering, jf. lovforslagets bestemmelse om  

 ydelse af tilskud til CVU ers forskningstilknytning og udviklingsbasering  

 inden for en rammebevilling fastlagt på de årlige finanslove.  

 Lovforslagets model sikrer imidlertid ikke, at det enkelte CVU som minimum  

 får midler til forskningstilknytning og udviklingsbasering, der svarer  

 til tabte grundtilskudsmidler.
Mindretallet finder på denne baggrund,  

 at fastsættelsen af grundtilskud til CVU er, herunder CVU er, der  

 dannes ved sammenlægning af eksisterende institutioner, med fordel kan  

 reguleres på de årlige finanslove, således som det  

 også i øvrigt er tilfældet med fastsættelsen af  

 grundtilskudssatser i dag.
Der vil under alle omstændigheder være  

 behov for en mere fleksibel rammebevilling til forskningstilknytning og  

 udviklingsbasering og eventuelt for en grundbevilling, der kan sikre  

 forskningstilknytning og udviklingsbasering ved alle typer af CVU er.
Det  

 bør sikres, at det enkelte CVU som minimum er sikret midler til  

 forskningstilknytning og udviklingsbasering, der svarer til, hvad de  

 sammenlagte institutioner har mistet i grundtilskud.
Mindretallet finder, at  

 muligheden for at tilføre yderligere midler til CVU-dannelser  

 bør indgå i en eventuel flerårsaftale for de  

 videregående uddannelser.
Betingede CVU er må i den forbindelse  

 tilgodeses på linje med ubetingede CVU er.
Også  

 enkeltstående institutioner bør medtænkes i denne  

 sammenhæng.
I en forandringsproces, som den der forestår, er det  

 meget væsentligt, at både de studerende og de ansatte ved  

 institutionerne indgår centralt i drøftelser og beslutninger.  

 Mindretallet lægger derfor vægt på, at de studerende og  

 ansatte både indgår i drøftelser på institutionerne  

 om dannelser af CVU er og efter dannelsen af et CVU lovfæstet  

 medinddrages i beslutninger og rådgivning vedrørende CVU ets  

 virksomhed.
Mindretallet lægger til grund, at studerende og ansatte  

 efter lovforslaget indgår i CVU-bestyrelser, og lægger herudover  

 vægt på, at undervisningsministeren har fremsat  

 ændringsforslag, der i øvrigt styrker de studerendes og  

 lærernes medinddragelse i beslutninger og rådgivning  

 vedrørende CVU ets virksomhed.
Efter ændringsforslaget skal der  

 således udpeges to studerende og to ansatte til studiebestyrelserne.
I  

 et CVU med flere partnere skal der oprettes råd for de studerende ved  

 hver partners uddannelsessted, og der skal oprettes fælles råd,  

 der sammensættes med ligelig repræsentation af ansatte og  

 studerende, der skal rådgive studiebestyrelsen om dens opgaver.
Endelig  

 er de studerende og lærerne nu sikret medlemskab af udviklingsråd  

 og efter- og videreuddannelsesudvalg, således at de studerende og  

 lærerne har et flertal af medlemmerne i udviklingsrådet, og  

 lærerne og repræsentanter fra de færdiguddannedes  

 organisationer har et flertal af medlemmerne i efter- og  

 videreuddannelsesudvalget.
Der lægges fortsat vægt på, at  

 medlemmerne i udviklingsrådet har kvalifikationer og erfaring inden for  

 forskning og udvikling, og på at arbejdet i efter- og  

 videreuddannelsesudvalgene har hovedvægt på formidling af bruger-  

 og aftagersynspunkter vedrørende CVU ets virksomhed.
Undervisningsministeren har redegjort for, hvordan  

 processen vedrørende den konkrete dannelse af CVU er, udlægning  

 og ministerens godkendelser af udbud kan tilgodese de beskrevne  

 målsætninger.
Ministeren har tilkendegivet, at processen må  

 ses som et aktivt og dialogbaseret samspil mellem Undervisningsministeriet og  

 grupperinger af institutioner, der ønsker at indgå i en  

 CVU-dannelse, samt de institutioner, der ønsker samarbejdsaftaler.
Det  

 er samtidig Undervisningsministeriets opgave at sikre, at såvel  

 Danmarks Pædagogiske Universitet (DPU) -  herunder lederne af  

 afdelingerne videreført i DPU-regi - som enkeltstående  

 seminarier inddrages aktivt i processen.
For DPU-afdelingerne er det  

 centralt, at virksomheden og personale kan overgå til stabile  

 institutionsdannelser, hvor der samtidig er sikret en hensigtsmæssig  

 opgavedeling mellem CVU er med udlagte opgaver.
Ud fra et regionalt  

 perspektiv er det hensigten, at alle dele af landet sikres dækning af  

 efter- og videreuddannelsesbehov organiseret så nær brugerne som  

 muligt.
Der vil herunder bl.a. blive lagt vægt på udlægning  

 til CVU-dannelser uden for universitetsbyerne, der opfylder kravene til  

 kerne-CVU er.
For enkeltstående seminarier er det centralt, at deres  

 interesser med hensyn til inddragelse i efter- og videreuddannelse samt  

 forskningstilknytning og ønsker om eventuelt senere  

 sammenlægning med et CVU tilgodeses.
Med hensyn til Undervisningsministeriets rolle må  

 det forudses, at ministeriet især vil indtage en meget aktiv rolle i  

 situationer, hvor der inden for en region måtte være  

 væsentlig uenighed mellem institutionerne om CVU-dannelser,  

 opgavefordeling og samarbejde.
Undervisningsministeriet vil desuden have  

 ansvar for at sikre, at der foregår CVU-dannelsesprocesser med  

 inddragelse af institutioner på alle MVU-uddannelsesområder, det  

 vil sige det sundhedsfaglige, det socialfaglige, det merkantile, det tekniske  

 og det pædagogiske uddannelsesområde.
Ministeriet vil herunder  

 fortsætte dialogen med Amtsrådsforeningen om inddragelse af de  

 amtslige uddannelser i CVU-dannelser.
Der er ikke nogen fast tidsramme for CVU-dannelses- og  

 udlægningsprocessen.
Som hovedregel forventes proceduren at bygge  

 på følgende hovedelementer:
 Møde mellem ministeriet og CVU-initiativgruppen.
»Interessentmøder« mellem ministeriet og andre institutioner i regionen om  

 opgavedeling vedrørende udbudsrettigheder og -forpligtelser.
På  

 det pædagogiske område desuden møde med DPU om  

 udlægningsforudsætninger.
 På det pædagogiske uddannelsesområde vil  

 ministeriet forud for godkendelse af udlægning af en afdeling  

 sørge for at have inddraget de relevante interessentinstitutioner  

 inden for en region i processen, og ministeriet vil ligeledes gennem sine  

 beføjelser sikre, at de interessemodsætninger, der kan  

 opstå, så vidt muligt løses gennem opgavedeling og  

 samarbejdsaftaler.
På baggrund af bl.a. de politiske drøftelser,  

 herunder udvalgets tilkendegivelser, har undervisningsministeren stillet  

 ændringsforslag.
Ud over rent redaktionelle forslag drejer det sig  

 om:
 Hjemmel til i vedtægten for CVU er, der er ubetinget godkendt,  

 at indsætte bestemmelser om en ret for studiebestyrelserne til at  

 kræve spaltning fra CVU et i en periode af op til 5 år.
 En bestemmelse om de rådgivende efter- og  

 videreuddannelsesudvalg i tilknytning til kerne-CVU er med henblik på,  

 at udvalget tilknyttes alle institutioner, der indgår i samarbejdet i  

 regionen, og at betjeningen af udvalget tilsvarende sker i et samarbejde  

 mellem alle institutioner.
 En omarbejdning af lovforslagets bestemmelse om studiebestyrelser med  

 henblik på at betone partnerskabsbegrebet, herunder sikre medarbejder-  

 og studenterindflydelsen.
 En ændring af lovforslagets bestemmelse om den betingede  

 CVU-model, hvorefter overgangsperioden ændres til maksimalt 5  

 år.
 I øvrigt henvises til de ledsagende  

 bemærkninger.
Ændringsforslag Af	undervisningsministeren, tiltrådt af et mindretal  

(S, SF, RV og EL):
Til § 1 » Stk. 3-5 bliver herefter stk. 4-6.
 2) I de under nr. 5 foreslåede § 5 a, stk.  

 3-5, der bliver stk. 4-6, ændres »stk. 1 og 2« til:  

»stk. 1-3«.
 3) I de under nr. 7 foreslåede § 27 c, stk. 1,  

 nr. 3 og 5, ændres »lærer- og pædagogseminarier« til: »institutioner, der af undervisningsministeren er godkendt til  

 at uddanne lærere til folkeskolen eller pædagoger,«.
 4) I det under nr. 7 foreslåede § 27 c, stk.  

 1, indsættes efter nr. 5 som nyt nummer:
» 5) I det under nr. 7 foreslåede § 27 d, stk. 1,  

udgår »professionsrettet«.
 6) I den under nr. 7 foreslåede § 27 d  

 affattes stk. 6 således:
» 7) I den under nr. 7 foreslåede § 27 e  

 udgår stk. 3 og 4, og i stedet indsættes:
» Stk. 4. Vedtægten skal indeholde bestemmelse om, at  

 der for hver partner oprettes en studiebestyrelse.
Det skal af  

 vedtægten fremgå, 1)	at medarbejderne og de studerende i studiebestyrelsen er  

 repræsenteret hver med to medlemmer., 2)	at flertallet af medlemmerne samt formanden kommer fra kredse uden  

 for institutionen, 3)	at studiebestyrelsen overlades sådanne nærmere bestemte  

 beføjelser vedrørende den eller de professionsrettede korte og  

 mellemlange videregående uddannelser samt eventuelt uddannelse efter §  

 27 a, stk. 3, der udbydes på det pågældende  

 uddannelsessted, at uddannelsesstedet kan bevare en egen profil og identitet, 4)	at studiebestyrelsen er ansvarlig over for CVU ets bestyrelse,  

 og 5)	at CVU ets bestyrelse kan omgøre en beslutning truffet af  

 studiebestyrelsen, der er i strid med loven eller vedtægtens  

 bestemmelser, og i grovere eller gentagne tilfælde afsætte  

 studiebestyrelsen.
Stk. 5. Undervisningsministeren kan tillade, at der ikke  

 oprettes en studiebestyrelse for en eller flere partnere.
Ministeren kan  

 endvidere tillade, at der oprettes én studiebestyrelse for flere  

 partnere.
Stk. 6. Det kan bestemmes i vedtægten, 1)	at den daglige ledelse af en eller flere partneres uddannelsessted  

 varetages af en studierektor, der ansættes og afskediges af CVU ets  

 bestyrelse, jf. § 9, stk. 5, efter indstilling fra en studiebestyrelse, og at  

 der overlades nærmere bestemte beføjelser til studierektoren,  

 eventuelt ved bemyndigelse fra CVU ets rektor.
Studierektor deltager i en  

 studiebestyrelses møder uden stemmeret, 2)	at medlemmerne af studiebestyrelserne i et CVU i forening  

 udgør et CVU-repræsentantskab, der fører tilsyn med CVU  

 ets bestyrelse og dets daglige ledelse og høres i væsentlige  

 spørgsmål vedrørende CVU ets virksomhed.
Det kan  

 endvidere bestemmes, at repræsentantskabet vælger bestyrelsen  

 eller et nærmere bestemt antal medlemmer af bestyrelsen.
Det kan i  

 stedet bestemmes, at hver studiebestyrelse udpeger et medlem til  

 bestyrelsen, 3)	at CVU ets bestyrelse og en studiebestyrelse i fællesskab kan  

 ændre eller ophæve vedtægtens bestemmelser om  

 studiebestyrelsen, herunder de beføjelser, der er overladt den i  

 vedtægten.
Der kan i vedtægten fastsættes bestemmelser om  

 særlige flertalskrav i de to organer i forbindelse med sådan  

 beslutning, og 4)	at det er en forudsætning for en institutions overdragelse af  

 aktiver og gæld til CVU et, jf. § 5 a og § 27 d, stk. 4, at den  

 studiebestyrelse, der oprettes for den pågældende partner, inden  

 5 år efter ubetinget godkendelse af CVU et efter § 27 d, herunder efter  

 § 27 g, stk. 1, 3. pkt., eller stk. 7, kan kræve, at partnerens  

 uddannelsessted ved spaltning overdrages til en selvejende institution, der  

 godkendes efter loven.
Fremsætter studiebestyrelsen krav om sådan  

 spaltning, og afviser CVU-bestyrelsen at imødekomme kravet, kan  

 studiebestyrelsen indbringe spørgsmålet for  

 undervisningsministeren, der træffer afgørelse efter § 5 a, stk.  

 3. En bestemmelse i vedtægten efter 1. pkt. skal angive betingelserne  

 for studiebestyrelsens ret til at kræve spaltning samt indeholde  

 bestemmelser om fordelingen af aktiver og gæld mellem CVU et og  

 partneren. « Stk. 5 og 6 bliver herefter stk. 7 og 8.
 8) I det under nr. 7 foreslåede § 27 f, stk.  

 1, ændres »stk. 3« til: »stk. 4 og 6«.
 9) I den under nr. 7 foreslåede § 27 f  

 affattes stk. 2 således:
» 10) I det under nr. 7 foreslåede § 27 g, stk.  

 1, ændres »3-årig« til:  

» 5-årig«, og »3-årige« til:  

»5-årige «.
 11) I det under nr. 7 foreslåede § 27 g, stk.  

 7, ændres »3-årige« til:  

» 5-årige«.
 12) Den under nr. 7 foreslåede § 27 h  

 affattes således:
» 2)	lærere ved CVU et, 3)	videnskabelige medarbejdere fra forskningsinstitutioner, som CVU et  

 har samarbejdsaftaler med, og 4)	personer fra det arbejdsmarked, herunder de professioner, som  

 institutionens uddannelsesudbud og udviklingsopgaver retter sig  

 mod.
 Stk. 2. Rådet skal have flertal af medlemmer efter  

 stk. 1, nr. 1 og 2, og antallet af medlemmer efter stk. 1, nr. 2, skal  

 overstige antallet af medlemmer efter stk. 1, nr. 1. Medlemmer efter stk. 1,  

 nr. 2-4, skal have kvalifikationer og erfaring inden for forskning og  

 udvikling.
Stk. 3. Bestyrelsen nedsætter ét eller  

 eventuelt flere rådgivende udvalg, der har til opgave at sikre, at  

 aftagernes ønsker til CVU ets efter- og videreuddannelsestilbud og  

 udviklingsopgaver i relation til områdets offentlige og private  

 virksomheder opsamles, koordineres og kommer til CVU ets kundskab.
Udvalgenes  

 medlemmer udpeges efter nærmere bestemmelse i CVU ets vedtægt  

 af 1)	studiebestyrelserne i CVU et, jf. § 27 e, samt bestyrelserne i de  

 enkelte institutioner, hvis CVU et er omfattet af § 27 g, 2)	lærerne ved CVU et samt ved de enkelte institutioner, hvis CVU  

 et er omfattet af § 27 g, 3)	organisationer, der repræsenterer de færdiguddannede,  

 og 4)	organisationer, der repræsenterer det regionale  

 arbejdsmarked.
Stk. 4. Udvalg efter stk. 3 sammensættes  

 således, at der er lige mange medlemmer udpeget efter stk. 3, nr. 1 og  

 2, som efter stk. 3, nr. 3 og 4. Antallet af medlemmer udpeget efter stk. 3,  

 nr. 2 og 3, skal overstige antallet af medlemmer udpeget efter stk. 3, nr. 1  

 og 4.« 13) I nr. 7 indsættes efter den foreslåede §  

 27 h som ny paragraf:
» De foreslåede §§ 27 i og 27 j bliver herefter §§ 27  

 j og 27 k.
 14) I den under nr. 7 foreslåede § 27 i,  

 der bliver § 27 j, indsættes efter 1. pkt. som nyt punktum:
» Til § 2 15) I det under nr. 1 foreslåede § 5, stk.  

 2, ændres »§ 1, stk.  

 4« til: »§ 1,  stk. 5«,  

 og efter »§ 27 d i lov om Centre  

 for Videregående Uddannelse og« indsættes ordet: »andre«.
Til § 3 16) Nr. 6 affattes således:
» Til § 4 17) Nr. 7 affattes således:
» Til § 5 18) Nr. 4 affattes således:
» Til § 6 19) Nr. 4 affattes således:
» Bemærkninger Til nr. 1 og 2 Med ændringsforslagene foreslås i lov om  

 selvejende institutioner for videregående uddannelsesinstitutioner m.v.  

 (selvejeloven) i forbindelse med de foreslåede bestemmelser om  

 sammenlægning og spaltning i lovforslagets § 5 a indsat en hjemmel til,  

 at undervisningsministeren under visse betingelser kan pålægge en  

 selvejende institution, der er godkendt som Center for Videregående  

 Uddannelse (CVU) i henhold til § 27 d, og som består af flere partnere,  

 jf. nævnte bestemmelses stk. 4, at foretage en spaltning af  

 institutionen.
Følgende betingelser skal være opfyldt, for at  

 ministeren kan tage hjemmelen i anvendelse:
 1)	En studiebestyrelse, der i henhold til vedtægten for et  

 ubetinget godkendt CVU er oprettet i tilknytning til en eller flere partnere  

 i CVU et, skal over for CVU ets bestyrelse kræve, at den eller de  

 pågældende partneres uddannelsessteder ved spaltning overdrages  

 til en anden selvejende uddannelsesinstitution.
 2) 	En ret til spaltning inden for 5 år efter den ubetingede  

 godkendelse af CVU et skal fremgå af CVU-vedtægten, ligesom det  

 skal fremgå, at retten har været en forudsætning for  

 sammenlægningen eller spaltningen til CVU et for den eller de  

 institutioner, som den eller de pågældende partnere udspringer  

 af.
 3) 	Det skal af CVU-vedtægten fremgå, under hvilke  

 betingelser spaltning kan kræves, ligesom vedtægten skal  

 indeholde bestemmelser om fordelingen af formuen i en  

 spaltningssituation.
4) 	Krav om spaltning skal afgives inden for de første 5  

 år efter den ubetingede godkendelse af CVU et, og CVU-bestyrelsen skal  

 afvise at imødekomme kravet.
Hvis CVU-bestyrelsen omvendt vedtager at  

 imødekomme kravet, vil undervisningsministeren blive inddraget som  

 fondsmyndighed efter § 5 a, stk. 2.
 5) 	Studiebestyrelsen skal indbringe spørgsmålet for  

 undervisningsministeren som fondsmyndighed.
6) 	Undervisningsministeren skal ved sin afgørelse efter § 5 a,  

 stk. 3, for det første påse, at vedtægtens betingelser for  

 spaltningsretten er opfyldt.
Vedtægtens betingelser skal være  

 saglige og f.eks. omhandle den pædagogiske og faglige udvikling af  

 partnerens potentiale.
En bestemmelse om, at man i tilfælde af  

 samarbejdsvanskeligheder skal kunne kræve spaltning, vil ikke kunne  

 godkendes.
For det andet skal undervisningsministeren træffe  

 afgørelse efter bestemmelsen om spaltning i § 5 a, stk. 2. Det svarer  

 således til, at indstilling om spaltning var kommet fra  

 CVU-bestyrelsen.
Der indgår i vurderingen efter stk. 2 både et  

 fondsretligt og et uddannelsespolitisk aspekt, jf. også  

 bemærkningerne til lovforslagets § 1, nr. 5. Ved afgørelsen skal  

 ministeren skønne, om den indstillede ændring er  

 hensigtsmæssig i forhold til varetagelsen af de relevante formål,  

 det vil sige CVU ets formål og de delformål, der er knyttet til  

 den eller de pågældende partnere, samt om den indstillede  

 ændring er hensigtsmæssig i forhold til de overordnede  

 samfundshensyn ud fra en uddannelsespolitisk vurdering, herunder en samlet  

 pædagogisk, faglig, institutionspolitisk samt økonomisk  

 helhedsvurdering.
Ministeren sørger i den forbindelse for, at der  

 foreligger en udtalelse fra CVU ets bestyrelse.
Det er, uanset om der er tale  

 om spaltning til et nyt CVU eller til en nyoprettet institution, en  

 betingelse, at den nye institution ville kunne godkendes til at  

 videreføre det pågældende udbud, det vil sige en  

 behovsvurdering.
I vurderingen må også indgå det spaltede  

 CVU s mulighed for fortsat drift med varetagelse af de  

 uddannelsesmæssige mål for institutionen.
I den forbindelse skal  

 det erindres, at en opdeling af formuen, ikke mindst den del, der er bundet i  

 bygninger og andre fysiske aktiver, kan være ganske byrdefuld og  

 medføre likviditetsproblemer.
I forbindelse med  

 undervisningsministerens afgørelse af, at spaltning kan ske, gives  

 ligeledes en fornyet godkendelse af den afgivende institution (CVU et) efter  

 lovforslagets § 3 og § 27 d og en (fornyet) godkendelse efter lovforslagets §  

 3 (eller efter de tilsvarende godkendelsesbestemmelser i en af de fire  

 seminarielove) og eventuelt tillige § 27 d af den nyoprettede eller  

 modtagende institution.
 § 5 a, stk. 3-5, der bliver stk. 4-6, og som bl.a.  

 fastslår, at spaltning kan ske uden kreditorernes samtykke,  

 foreslås også at gælde for spaltning, der  

 pålægges af undervisningsministeren i henhold til det  

 foreslåede nye stk. 3, jf. ændringsforslag nr. 2.
Normalt vil en spaltning til en eksisterende institution,  

 herunder et CVU, ud fra en uddannelsespolitisk vurdering være mere  

 enkel end en spaltning til en ny selvstændig institution.
I  

 førstnævnte tilfælde vil der foreligge en aftale med den  

 modtagende institution, og ministerens vurdering kan derfor særligt  

 koncentreres om det spaltede CVU s mulighed for fortsat drift med varetagelse  

 af de uddannelsesmæssige mål for institutionen.
I  

 sidstnævnte tilfælde må der også stilles  

 sådanne krav til spaltningen, som der stilles til oprettelse af en ny  

 selvstændig uddannelsesinstitution, jf. selvejelovens generelle krav  

 om, at en institution skal indgå som et hensigtsmæssigt led i en  

 landsomfattende planlægning til opfyldelse af konstaterede eller  

 forventede behov.
 Der er således ikke tillagt undervisningsministeren  

 nogen selvstændig kompetence til at forlange spaltning  

 gennemført, men kravet om ministerens godkendelse er en  

 indskrænkning af studiebestyrelsens kompetence, der tjener til at  

 sikre, at lovens formål og de vedtægtsmæssige betingelser  

 for spaltningen opfyldes.
 Den i ændringsforslaget foreslåede bestemmelse  

 skal ses i sammenhæng med det frivillighedsprincip, som i henhold til  

 lovforslaget skal være bærende for CVU-dannelser, samt med  

 lovforslagets målsætning om at sikre den regionale forankring af  

 de videregående uddannelsesudbud, jf. også kravet om  

 undervisningsministerens godkendelse af nedlæggelse af en partners  

 uddannelsessted, jf. § 27 e, stk. 5, i ændringsforslaget.
Ved en spaltning efter den foreslåede bestemmelse  

 vil der skulle ske en udskillelse af en del af CVU ets formue og gæld,  

 som skal overgå til den modtagende institution eller den institution,  

 der stiftes ved spaltningen.
I den ved ændringsforslag nr. 7  

 foreslåede § 27 e, stk. 6, nr. 4, fastslås det, at  

 CVU-vedtægten, hvis den indeholder en spaltningsret, skal indeholde  

 bestemmelser om en sådan fordeling, jf. ovenfor under punkt 3. Det vil  

 være op til de involverede institutioner i videst muligt omfang selv at  

 detailregulere spørgsmålet i vedtægten, både for  

 så vidt angår andel af formuen og udtagelsesret.  

 Undervisningsministeriet vil dog påse, at partnerne i henhold til  

 vedtægten maksimalt kan udtage værdien af den formue (aktiver og  

 gæld), de bragte ind i CVU et, reguleret med en årlig sats, der  

 kompenserer for den almindelige prisudvikling.
Bestemmelserne skal være  

 klare.
En sammenlægning af flere institutioner til et CVU  

 indebærer, at der sker en opløsning af institutionerne ved  

 endelig overdragelse af institutionernes aktiver og gæld til CVU et.  

 Formuen er således uigenkaldeligt udskilt fra stifterne.
CVU ets  

 bestyrelse råder herefter over hele formuen til CVU ets formål.  

 Dette udgangspunkt modificeres af den foreslåede bestemmelse om  

 spaltning: En studiebestyrelse, der repræsenterer visse interesser i  

 tilknytning til et delformål for en selvejende institution (CVU et),  

 kan indstille til fondsmyndigheden (undervisningsministeren), at den  

 pålægger CVU et - i overensstemmelse med bestemmelser i  

 vedtægten herom - at afstå en andel af dennes formue, for at  

 denne formueandel kan anvendes til at videreføre samme delformål  

 inden for rammerne af en ny selvejende institution.
Det kan f.eks. være  

 til et andet CVU eller til en anden selvejende institution, der allerede er  

 eller bliver godkendt efter selvejeloven.
Der kan endelig også  

 være tale om, at der oprettes en ny selvejende institution, der  

 godkendes efter loven, og som viderefører det pågældende  

 uddannelsessted.
En sådan konstruktion er ikke i overensstemmelse med  

 almindelige fondsretslige grundsætninger og forudsætter derfor en  

 udtrykkelig lovhjemmel.
Undervisningsministeren kan som fondsmyndighed kun  

 anvende hjemmelen under forudsætning af, at den udskilte formueandel  

 fortsat bliver anvendt til delformålet.
Den konkrete fordeling af aktiver og gæld mellem CVU  

 et og den modtagende - eventuelt nyoprettede - institution i forbindelse med  

 en afgørelse efter § 5 a, stk. 3, foretages af CVU et på  

 grundlag af vedtægtens bestemmelser herom.
Det kan eventuelt bestemmes  

 i vedtægten, at der udpeges en opmand til at forestå fordelingen,  

 eller at der er tvungen voldgift.
Undervisningsministeren har ikke kompetence  

 i disse spørgsmål.
Eventuelle tvister om gennemførelse af  

 fordelingen af aktiver og gæld mellem CVU et og partneren hører  

 alene under domstolenes afgørelse, og sådanne retssager om  

 fortolkningen af vedtægtens bestemmelser om formuefordelingen kan  

 således ikke anlægges mod Undervisningsministeriet.  

 Afhængigt af om selve spaltningen er en realitet, herunder om der er  

 sket oprettelse af en eventuelt ny institution samt ændring af de  

 involverede institutioners vedtægtsgrundlag, vil enten  

 studiebestyrelsen eller den modtagende eller nye institutions bestyrelse  

 være påtaleberettiget i forhold til sådanne retssager mod  

 CVU et.
Formuedelingen kan behandles af skifteretten efter § 82 i lov om  

 skifte af fælles bo m.v.
Undervisningsministerens mulighed for at anvende hjemmelen  

 i § 5 a, stk. 3, er som nævnt ovenfor under punkt 4 begrænset til  

 tilfælde, hvor studiebestyrelsens krav til CVU-bestyrelsen stilles  

 inden for de første 5 år efter den ubetingede godkendelse af CVU  

 et.
Begrænsningen er begrundet i, at risikoen for en pligt til  

 spaltning kan begrænse gennemførelsen af rationelle  

 nyinvesteringer for CVU et, fordi de vil kunne være vanskelige at  

 fordele i en spaltningssituation.
Under alle omstændigheder vil der,  

 efter at et ubetinget godkendt CVU har fungeret i 5 år, være  

 store problemer forbundet med at foretage en formuefordeling på  

 grundlag af retningslinjer fastsat i forbindelse med selve CVU-dannelsen og  

 ud fra den situation, der da forelå.
 Godkendelsestidspunktet i den foreslåede § 27 e,  

 stk. 6, nr. 4, regnes som tidspunktet for den første ubetingede  

 CVU-godkendelse, det vil sige - i tilfælde af en betinget  

 CVU-godkendelse efter lovforslagets § 27 g - det tidspunkt, hvor der sker en  

 endelig godkendelse i overensstemmelse med enten bestemmelsen i § 27 g, stk.  

 1, 3. pkt., (endelig godkendelse efter udløbet af den 5-årige  

 overgangsperiode) eller stk. 7 (endelig godkendelse inden udløbet af  

 den 5-årige overgangsperiode ved en eller flere af de stiftende  

 institutioners sammenlægning med CVU et). At et CVU  

 efterfølgende lægger sig sammen med yderligere institutioner og  

 i den forbindelse får en »ny« godkendelse efter § 27  

 d, ændrer ikke herpå.
Lovforslagets grundprincip om frivillighed betyder, at der  

 skal være tale om enighed mellem de institutioner, der er involverede i  

 en CVU-dannelse, om de modeller, der vælges.
En institution kan  

 således aldrig imod de øvriges vilje kræve at indgå  

 i et CVU, der efter at have været betinget godkendt bliver ubetinget  

 godkendt, med en sådan spaltningsret, som ændringsforslaget  

 hjemler, hvis de andre ikke ønsker, at der i aftalegrundlaget  

 indarbejdes denne hjemmel.
Hvis der er enighed mellem institutionerne om det,  

 kan nogle partnere imidlertid tillægges videregående »udtrædelsesrettigheder « end andre, jf. også den  

 mulighed, der indgår i lovforslagets § 27 g, stk. 9, for at en  

 institution kan gives en tilsvarende status i forhold til et ubetinget CVU,  

 som en stiftende institution i forhold til et betinget CVU.
Til nr. 3 Ændringsforslaget præciserer, at  

 undervisningsministeren i henhold til den ved lovforslaget foreslåede §  

 27 c i selvejeloven tillige kan fastsætte vilkår om » kerne-CVU ets« inddragelse af CVU er, der uden at være kerne-CVU  

 er udbyder lærer- og/eller pædagoguddannelse, i de opgaver, der  

 er angivet i § 27 c, stk. 1, nr. 3 og 5. Uden denne ændring kunne  

 bestemmelsen forstås således, at ministeren alene kan  

 fastsætte vilkår om inddragelse af enkeltstående  

 lærer- og pædagogseminarier i varetagelsen af de særlige  

 udbudsforpligtelser, for så vidt angår efter- og videreuddannelse  

 for lærere i folkeskolen og for pædagoger samt i et samarbejde om  

 udviklingsopgaver og forskningstilknytning.
Til nr. 4 Af den ved lovforslaget foreslåede § 27 c  

 fremgår en forpligtelse for kerne-CVU er til at inddrage de  

 øvrige relevante institutioner i et samarbejde om varetagelsen af  

 efter- og videreuddannelsesforpligtelsen og i et samarbejde om  

 udviklingsopgaver og forskningstilknytning.
Det foreslås, at det  

 præciseres, at samarbejdet også skal omfatte selve  

 afdækningen af behovene, planlægning af aktiviteten og udvikling  

 af efter- og videreuddannelsen.
Behovsafdækning i forbindelse med CVU ers efter- og  

 videreuddannelsesudbud og udviklingsarbejder forudsættes i lovforslaget  

 i vidt omfang at foregå i regi af et eller eventuelt flere  

 obligatorisk(e) efter- og videreuddannelsesudvalg, der nedsættes af  

 CVU-bestyrelsen efter § 27 h, stk. 2. Udvalget sammensættes »efter nærmere bestemmelse i CVU  

 ets vedtægt bredt med repræsentanter for det regionale  

 arbejdsmarked, herunder de professioner, som institutionens uddannelsesudbud  

 retter sig til«.
Lovforslagets  

 udgangspunkt er, da udvalget er et organ i tilknytning til CVU et, at  

 udvalget sekretariatsbetjenes af CVU-rektor, eller hvem denne måtte  

 delegere det til.
Det foreslås imidlertid præciseret, at for  

 så vidt angår kerne-CVU er skal samarbejdsforpligtelsen om efter-  

 og videreuddannelse afspejle sig i, at udvalget tilknyttes alle  

 institutioner, der indgår i samarbejdet i regionen, og at betjeningen  

 af udvalget tilsvarende sker i et samarbejde mellem alle institutioner.
Ændringsforslaget vil også gøre det  

 muligt at nedsætte efter- og videreuddannelsesudvalg, der er  

 fælles for kerne-CVU er (med samarbejdende institutioner) i  

 tilstødende regioner.
Denne mulighed kan visse steder i landet  

 være et hensigtsmæssigt led i forhold til kerne-CVU ers indbyrdes  

 samarbejde om koordination af efter- og videreuddannelsen på landsplan,  

 jf. § 27 c, stk. 1, nr. 4.
Til nr. 5 Ændringsforslaget præciserer, bl.a. under  

 indtryk af den afklaring, der under udvalgsbehandlingen er sket af begrebet  

»professionsrettet«  og af intentionerne med bestemmelsen  

 i § 2, stk. 2, i forslag til lov om mellemlange videregående  

 uddannelser (L 186), at en institutionsdannelse, hvori en  

 handelshøjskoleafdeling indgår som eneste MVU-institution, efter  

 omstændighederne kan godkendes som CVU, uanset at de  

 sammenlæggende/spaltende institutioner på godkendelsestidspunktet  

 alene udbyder én eller flere af de nuværende merkantile  

 bacheloruddannelser.
Til nr. 6 Den ved lovforslaget foreslåede § 27 d, stk. 6, har  

 til hensigt i en 3-årig periode at kompensere institutioner, der  

 lægger sig sammen med henblik på at etablere et CVU, for  

 bortfaldet af grundtilskud til de enkelte institutioner.
Bestemmelsen  

 indeholder flere lovtekniske problemer og vurderes ikke at indeholde en  

 tilstrækkelig fleksibilitet til på de årlige finanslove at  

 fastsætte grundtilskud, der tager højde for baggrunden for den  

 konkrete CVU-dannelse, herunder for så vidt angår behovet for en  

 overgangsperiode og længden på denne.
 Med ændringsforslaget fastslås det, at CVU er,  

 der dannes ved sammenlægning af eksisterende institutioner, får  

 ét samlet grundtilskud i lighed med andre institutioner, jf.  

 henvisningen til den almindelige bestemmelse i selvejelovens § 14, stk. 1.  

 Samtidig indebærer den foreslåede bestemmelse en fleksibilitet,  

 således at der ved takstfastsættelsen på de årlige  

 finanslove kan tages hensyn til, om der er tale om et CVU, der er dannet ved  

 sammenlægning af flere institutioner, herunder CVU ets  

 størrelse.
Det forudsættes i lovforslaget, at eventuelle midler  

 ved sparede grundtilskud bliver i CVU-sektoren i form af øgede midler  

 til bl.a. forskningstilknytning og udviklingsbasering.
På de  

 årlige finanslove skal det sikres, at også det enkelte CVU ved  

 grundtilskud samt midler til forsøgs- og udviklingsaktiviteter samt  

 forskningstilknytning samlet set ikke mister midler ved  

 sammenlægningen.
 De konkrete muligheder for at tilføre yderligere  

 midler til CVU ernes forsøgs- og udviklingsaktiviteter samt  

 forskningstilknytning afhænger af forhandlingerne om en eventuel  

 flerårsaftale for de videregående uddannelser.
Til nr. 7 Ændringsforslaget er en teknisk omarbejdning af  

 lovforslagets bestemmelser om muligheden for i CVU-vedtægten at  

 indføre en bestemmelse om oprettelse af studiebestyrelser i  

 tilknytning til partnerne i et CVU.
Forslaget ændrer ikke på,  

 hvad institutioner, der danner et CVU ved sammenlægning og/eller  

 spaltning, faktisk kan bestemme i CVU-vedtægten om studiebestyrelser,  

 jf. herved bemærkningerne til den i lovforslaget foreslåede § 27  

 e, men har til hensigt at præcisere, at hovedreglen er, at der dannes  

 en studiebestyrelse for hver partners uddannelsessted.
Hvor lovforslaget  

 fastslår, at der kan oprettes studiebestyrelser for partnerne i  

 et CVU, hvis det i øvrigt ønskes af de sammenlæggende  

 og/eller spaltende institutioners ledelser, fastslår bestemmelserne i  

 den nye affattelse, at der skal oprettes studiebestyrelser for  

 partnerne, medmindre undervisningsministeren tillader det modsatte, hvis der  

 i særlige tilfælde er grundlag herfor.
I lovforslaget er beføjelsen til at godkende  

 studieordninger efter indstilling fra rektor eller en studierektor angivet  

 som et eksempel på en nærliggende beføjelse, der i  

 vedtægten kan overlades til en studiebestyrelse.
Med den nye  

 affattelse, og da det nu er gjort til et krav til vedtægten, at  

 studiebestyrelserne skal overlades beføjelser, som giver dem mulighed  

 for at bevare uddannelsesstedet med en egen profil og identitet, er der ikke  

 længere behov for udtrykkeligt at angive beføjelsen til at  

 godkende studieordninger.
Den nye affattelse præciserer i øvrigt, at  

 der i studiebestyrelser skal sidde to repræsentanter for henholdsvis  

 medarbejderne og de studerende.
Et CVU har i egenskab af én  

 institution fælles personale, men de pågældende medlemmer  

 må være medarbejdere, der har deres hovedaktiviteter på det  

 pågældende uddannelsessted.
Tilsvarende må  

 studentermedlemmerne være studerende ved den eller de relevante  

 grunduddannelser.
 Der vil fortsat kunne oprettes én studiebestyrelse  

 i tilknytning til flere partnere, enten i forbindelse med selve  

 CVU-dannelsen, hvis de sammenlæggende og/eller spaltende institutioners  

 ledelser ønsker det, og undervisningsministeren tillader det, jf.  

 ændringsforslagets stk. 5, eller på et senere tidspunkt, fordi de  

 relevante studiebestyrelser tiltræder ideen, jf.  

 ændringsforslagets stk. 6, nr. 3.
 Med hensyn til ændringsforslaget om et nyt stk. 6,  

 nr. 4, henvises til bemærkningerne til ændringsforslag nr. 1 og  

 2.
Til nr. 8 Ændringsforslaget er en konsekvens af  

 ændringsforslag nr. 7.
Til nr. 9 Bestemmelsen foreslås præciseret,  

 således at det fremstår klart, at i det tilfælde, hvor et  

 CVU undtagelsesvis dannes ved sammenlægning af en erhvervsskole med  

 udbud af både erhvervsuddannelse og kort videregående uddannelse  

 og en eller flere MVU-institutioner, kan undervisningsministeren betinge sig,  

 at KVU-udbudet enten bliver tilknyttet en studiebestyrelse, der også  

 omfatter professionsrettet mellemlang videregående uddannelse, eller  

 bliver forankret direkte under CVU-bestyrelsen, eventuelt sammen med et eller  

 flere andre KVU- eller MVU-udbud.
Til nr. 10 og 11 Ændringsforslagene forlænger den maksimale  

 overgangsperiode i et betinget CVU efter bestemmelserne i den ved  

 lovforslaget foreslåede § 27 g fra 3 til 5 år.
Overgangsperioden  

 angiver den periode, inden for hvilken institutioner, der har stiftet en  

 institution, som godkendes som betinget CVU, senest skal have  

 gennemført en sammenlægning med CVU et.
Til nr. 12 Der skal i henhold til den i ændringsforslaget  

 foreslåede § 27 h, stk. 1, i tilknytning til et CVU nedsættes et  

 udviklingsråd.
Rådet sammensættes af studerende og  

 lærere ved CVU et, videnskabelige medarbejdere fra  

 forskningsinstitutioner, som CVU et har samarbejdsaftaler med, samt relevante  

 fagpersoner fra det arbejdsmarked, herunder de professioner, som  

 institutionens uddannelsesudbud retter sig til.
Det foreslås, at det  

 gøres til et krav, at lærere og studerende ved CVU et  

 udgør flertallet i rådet, idet dog antallet af lærere skal  

 overstige antallet af studerende.
Lærerne og de personer fra det  

 arbejdsmarked, herunder de professioner, som institutionens uddannelsesudbud  

 retter sig imod, skal have kvalifikationer og erfaring inden for forskning og  

 udvikling.
De studerende udpeges af de studerendes råd blandt  

 studerende, der i uddannelsesforløbet har beskæftiges sig  

 særligt med opgaver i forbindelse med udvikling og  

 forskningstilknytning.
Rådet har til opgave at rådgive CVU ets  

 ledelse om opgaver i forbindelse med udvikling og forskningstilknytning,  

 herunder hvilke forskningsinstitutioner, der er relevante for opgaverne og om  

 prioritering af opgaverne.
Der skal i henhold til den i ændringsforslaget  

 foreslåede § 27 h, stk. 3, i tilknytning til et CVU nedsættes et  

 eller eventuelt flere rådgivende udvalg, der skal rådgive CVU et  

 omkring dettes efter- og videreuddannelsesudbud og udviklingsopgaver.  

 Udvalgene sammensættes efter nærmere bestemmelse i CVU ets  

 vedtægt bredt med repræsentation fra medarbejdere, studerende  

 gennem dimittendorganisationer, institutionsrepræsentanter samt  

 aftagere fra det regionale arbejdsmarked, herunder de professioner, som  

 institutionens uddannelsesudbud retter sig til.
Det foreslås, at det  

 gøres til et krav, at der i udvalget er en ligelig  

 repræsentation fra udbydersiden, det vil sige  

 medarbejderrepræsentanter og institutionsrepræsentanter, og fra  

 efterspørgersiden, det vil sige repræsentanter fra aftagerne og  

 fra dimittendorganisationerne.
Antallet af medlemmer fra  

 dimittendorganisationerne samt lærerne skal overstige antallet af  

 medlemmer, der repræsenterer aftagerne, og  

 institutionsrepræsentanter.
Til nr. 13 For at sikre de studerendes medindflydelse også  

 på partnerniveau foreslås det, at det gøres til et krav,  

 at der nedsættes råd for de studerende i tilknytning til de  

 enkelte partneres uddannelsessteder.
Rådene omfattes af tilsvarende  

 bestemmelser som dem, der i henhold til selvejelovens § 26 a (indsat ved § 14  

 i lov nr. 263 af 12. april 2000) gælder for de studerendes råd  

 ved selve CVU et.
Der oprettes desuden et fælles råd, der  

 sammensættes med ligelig repræsentation af medarbejdere og  

 studerende, der på basis af drøftelser rådgiver  

 studiebestyrelsen om de opgaver, som studiebestyrelsen varetager i henhold  

 til CVU ets vedtægt.
Fællesrådet godkender de for partneren  

 konkrete undervisningsplaner, herunder tilrettelæggelse af praktik og  

 vejledning.
Fællesrådet kan endvidere tildeles mere  

 afgrænsede kompetencer inden for rammer, som studiebestyrelsen  

 afstikker.
Til nr. 14 Hjemmelen i den ved lovforslaget foreslåede § 27 i,  

 der bliver § 27 j, for undervisningsministeren til under visse betingelser at  

 pålægge et CVU at optage nye institutioner giver efter sin ordlyd  

 kun mulighed for at pålægge et CVU at optage en ny institution  

 ved (umiddelbar) sammenlægning.
Denne begrænsning kan give nogle  

 uhensigtsmæssige resultater i relation til betingede CVU er, hvorfor  

 det foreslås, at der indsættes et nyt punktum, der specifikt  

 fastslår, at et betinget CVU, jf. den ved lovforslaget foreslåede  

 § 27 g, kan pålægges at optage en ny institution på  

 tilsvarende vilkår som de stiftende institutioner, det vil bl.a. sige  

 med krav om sammenlægning med CVU et inden for den samme tidsramme som  

 disse.
Hvis undervisningsministeren således efter 2 år  

 pålægger en betinget CVU-konstruktion at optage en ny  

 institution, vil denne institution således have 3 års  

 fortrydelsesperiode (5 - 2 = 3), inden sammenlægning skal ske, jf.  

 herved ændringsforslagene nr. 10 og 11. Hvis der er tale om et  

 tidligere betinget CVU, der er blevet godkendt endeligt i overensstemmelse  

 med § 27 g, stk. 1, 3. pkt., eller stk. 7, finder bestemmelsen i § 27 i, 1.  

 pkt., der bliver § 27 j, 1. pkt., anvendelse.
Til nr. 15-19 Ændringsforslagene er redaktionelle.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Anders Mølgaard (V) nfmd.  

  Hanne Severinsen (V)  Else Winther Andersen (V)  

 Karen Rønde (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
