Ændringsforslag stillet den 8. marts  

 2002 uden for betænkningen Ændringsforslag til 2. behandling af Forslag til lov om ændring af lov om bestyrelse for  

 Arbejdsmarkedets UddannelsesFinansiering og om efteruddannelsesudvalg, lov om  

 arbejdsmarkedsuddannelser, lov om åben uddannelse (erhvervsrettet  

 voksenuddannelse) m.v., lov om godtgørelse ved deltagelse i  

 erhvervsrettet voksen- og efteruddannelse og lov om en arbejdsmarkedsfond (Omlægning af den finansieringsmæssige styring  

 af den erhvervsrettede voksen- og   

 efteruddannelse) [af undervisningsministeren (Helge Sander,  

 fg.)] Af	undervisningsministeren:
Til § 2 3) I den under nr. 15 foreslåede affattelse af  

§ 47, stk. 2, indsættes efter »størrelsen af deltagerbetalingen« ordene: » og om, at der  

 ikke opkræves deltagerbetaling af ledige med ret til uddannelse efter  

 eget valg, jf. § 5, stk. 3, nr. 3«.
[Friholdelse af ledige med ret til selvvalgt uddannelse  

 for deltagerbetaling] Til § 3 4) I det under nr. 6 foreslåede § 8, stk.  

 4, indsættes efter »størrelsen af  

 deltagerbetalingen« ordene: »og om, at der ikke opkræves deltagerbetaling af  

 ledige dagpengeberettigede med ret til uddannelse efter eget valg«.
[Friholdelse af ledige med ret til selvvalgt uddannelse  

 for deltagerbetaling] Til § 4 5) I den under nr. 7 foreslåede affattelse af §  

 5 indsættes efter 1. pkt. som nyt punktum:
» [Friholdelse af ledige med ret til selvvalgt uddannelse  

 for reduceret godtgørelse] Bemærkninger Til nr. 3-5 Undervisningsministeren ønsker med lovforslaget  

 ikke at forringe ordningen for ledige dagpengeberettigede med ret til  

 selvvalgt uddannelse.
Persongruppen er afgrænset i lov om  

 arbejdsmarkedsuddannelser § 5, stk. 3, nr. 3, og i lov om godtgørelse  

 ved deltagelse i erhvervsrettet voksen- og efteruddannelse § 2, stk. 1, nr.  

 3.
Hvis der indføres deltagerbetaling på nye  

 uddannelsesområder i forhold til i dag, vil ministeriet friholde de  

 ledige med ret til selvvalgt uddannelse for deltagerbetalingen.
Tilsvarende  

 vil ministeriet ikke reducere godtgørelsen for de ledige med ret til  

 selvvalgt uddannelse, hvis der indføres reduceret godtgørelse  

 på uddannelser omfattet af AUF-bestyrelsens rådgivning.
Til beskrivelse af omfanget af de pågældende  

 lediges deltagelse i selvvalgt uddannelse, kan det nævnes, at der  

 på AMU i de første 11 måneder af 2001 blev  

 gennemført 38.558 elevuger.
Omregnet til helårsforbrug svarer  

 det til 42.063 elevuger, eller 1.052 årselever.
Det svarer til knap 12  

 pct. af aktiviteten på AMU.
Der findes ikke opgørelser over omfanget af ledige  

 med ret til selvvalgt uddannelse, der følger EUD-enkeltfag.  

 EUD-enkeltfag forventes ikke at blive benyttet i samme omfang som AMU.
Det  

 skyldes, at EUD-enkeltfag ikke er blevet anvendt som arbejdsmarkedspolitisk  

 og konjunkturudjævnende redskab.
Forventningen er derfor, at lediges  

 anvendelse af ret til selvvalgt uddannelse på EUD-enkeltfag vil  

 være halvt så stor som for AMU, altså knap 6 pct. af  

 aktiviteten på EUD-enkeltfag.
Det svarer til 8.038 elevuger eller 201  

 årselever.
I alt forventes de ledige med ret til selvvalgt uddannelse  

 på AMU og EUD at udgøre en aktivitet på 50.101 elevuger  

 eller 1.253 årselever.
En eventuel fritagelse for deltagerbetaling vil  

 medføre øgede tilskud til institutionerne til undervisnings- og  

 fællesudgifter.
Udgifterne hertil afholdes inden for bevillingsrammen  

 og vil derfor medføre behov for at finde modsvarende besparelser eller  

 finansiering ved anvendelse af lovforslagets styringsredskaber, jf.  

 lovforslagets almindelige bemærkninger.
Udvikling af en edb-løsning til at administrere en  

 fritagelse for deltagerbetaling vurderes at koste 1 mio. kr., og den  

 løbende drift vurderes at koste 0,5 mio. kr. årligt.
Udgifterne  

 afholdes inden for bevillingsrammen.
Der foreligger ikke et skøn over udgifterne ved at  

 friholde de ledige med ret til selvvalgt uddannelse for eventuel reduceret  

 godtgørelse.
Disse udgifter vil også blive afholdt inden for  

 bevillingsrammen.
