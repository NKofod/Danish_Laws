Afgørelse K E N D E L S E 1. Ved skrivelser af henholdsvis 18. marts 1998 og 24.  

 marts 1998 har advokat Kim Munk-Petersen på vegne Klaus Kejser Nielsen  

 og advokat Knud O.
Christensen på vegne Ib Skov klaget over  

 Konkurrencerådets afgørelse af 25. februar 1998, hvorved  

 Rådet fandt, at der ikke var anledning til at gribe ind overfor Matas`  

 regler om optagelse af nye forhandlere.
Klagerne har påstået ophævelse af  

 Konkurrencerådets afgørelse.
Advokat Knud O.
Christensen har  

 på vegne Ib Skov endvidere nedlagt påstand om, at Matas A/S s  

 nægtelse af optagelse af Ib Skov som medlem af Mataskæden og  

 aktionær i Matas A/S kendes ugyldig.
Advokat Kim Munk-Petersen har  

 på vegne Klaus Kejser Nielsen endvidere nedlagt påstand om, at  

 Matas A/S  nægtelse af hans optagelse ikke har hjemmel i § 6 i  

 bekendtgørelse nr. 1011 af 16. december 1997 om gruppefritagelse af  

 aftaler m.v. om kædesamarbejder i detailhandelen og derfor er ugyldig,  

 og at der ikke er grundlag for at nægte ham optagelse.
 Konkurrencerådet har påstået  

 stadfæstelse, subsidiært hjemvisning.
 På anmodning af klagerne har Ankenævnet ved  

 skrivelse af 11. maj 1998 bestemt, at de ved de nævnte klager rejste  

 sager behandles samlet i Ankenævnet.
 Matas A/S ved advokat Erling Borcher er indtrådt i  

 sagen til støtte for Konkurrencerådet.
Under sagens forberedelse for Ankenævnet har  

 Ankenævnet ved kendelse af 15. januar 1999 truffet afgørelse om  

 klagernes adgang til aktindsigt.
Efter modtagelse af det herefter udleverede  

 materiale har klagerne erklæret, at der ikke er yderligere  

 ønsker om aktindsigt, ligesom klagerne har frafaldet enhver yderligere  

 behandling af spørgsmål om aktindsigt.
 Sagen har været mundtligt forhandlet.
 2.1 Det hedder i "Vedtægter for  

 MATAS-kæden i Danmark" bl.a.:
"1.0 NAVN OG VIRKSOMHED 1.1 MATAS-kæden i Danmark (herefter kaldet MATAS-kæden)  

 består af de til enhver tid værende aktionærer i MATAS A/S  

 (herefter kaldet MATAS).
1.2 MATAS-kæden driver i samarbejde med MATAS detail- og  

 servicevirksomhed inden for personlig pleje, helse, materialhandel under det  

 fælles navn MATAS.
2.0 ORGANISATION 2.1 MATAS-kædens funktioner over for medlemmerne udøves gennem  

 MATAS, hvor generalforsamlingen er den øverste myndighed, hvor  

 ledelsen varetages af bestyrelsen og direktionen og nedsatte udvalg inden for  

 rammerne af MATAS  og MATAS-kædens vedtægter.
3.0 MATAS  FORRETNINGSOMRÅDE 3.1 MATAS  forretningsområde er fremstilling og salg af produkter  

 inden for personlig pleje, helse og materialhandel og naturligt i forbindelse  

 hermed stående service- og finansieringsvirksomhed samt deltagelse i  

 selskaber inden for samme forretningsområde 3.2 MATAS skal som fuldserviceselskab virke for, at medlemmerne af  

 MATAS-kæden opnår bedst mulig konkurrenceevne og  

 lønsomhed.
 . . .
4.0 OPTAGELSESBETINGELSER 4.1 Optagelse af en ansøger som medlem af MATAS-kæden sker for  

 en forretning på en bestemt beliggenhed.
4.2 Det er en betingelse for optagelse i MATAS-kæden at  

 ansøgeren:.
1) erhverver en aktie i MATAS med en pålydende værdi på  

 kr. 10.000 til den kurs, der er godkendt på MATAS  ordinære  

 generalforsamling 2) erhverver en anpart i MATAS Finans K/S, 3) såfremt denne er en person:
a) enten er faguddannet materialist, hvorved forstås personer, der  

 har udstået deres læretid i en forretning, der er tilknyttet  

 MATAS-kæden, eller som i 3 sammenhængende år har haft  

 fuldtidsbeskæftigelse i en forretning, der er tilknyttet  

 MATAS-kæden og som har bestået den statsanerkendte  

 materialhandelsfagskoleeksamen, b) eller er uddannet salgsassistent i en forretning der er tilknyttet  

 MATAS-kæden og i tre sammenhængende år har haft  

 fuldtidsbeskæftigelse i en sådan forretning, samt har  

 bestået de obligatoriske specialfag samt følgende valgfri  

 specialfag:
1) Droge og Helsekost 2) Kemi i husholdningen 3) Plantebeskyttelse-, sygepleje- og toiletartikelkundskab.
 . . .
g) samt inden for de senest 18 måneder forud for optagelsen i 12  

 måneder har haft fuldtidsbeskæftigelse i en forretning, der er  

 tilknyttet MATAS-kæden, 4) såfremt denne er et selskab . . .
5) dokumentere, at forretningen skal drives fra et selvstændigt  

 sammenhængende salgslokale på mindst 125 m2 i  

 én etage, idet bestyrelsen dog kan dispensere fra dette krav ned til  

 100 m2 hvor særlige forhold taler herfor, 6) efter bestyrelsens skøn har en sund økonomi samt efter  

 bestyrelsens beslutning stillet bankgaranti til sikkerhed for betaling for  

 ethvert mellemværende med MATAS, . . .
8) forpligter sig til at etablere sin forretning med fuldt sortiment inden  

 for det af bestyrelsen fastlagte produktområde, og 9) forpligter sig til at etablere sin forretning med butiksfacade og  

 butiksindretning efter de af bestyrelsen fastlagte retningslinier.
4.3 En ansøger, der ønsker at drive flere MATAS-forretninger  

 (filialer), skal for hver enkelt forretning opfylde betingelserne i pkt. 4.2,  

 jfr. dog pkt. 6.0.
4.4 Bestyrelsen for MATAS kan afslå en ansøgning om etablering  

 af en Matas-forretning på en given beliggenhed, hvis:
1) områdets kundeunderlag ikke skønnes at være  

 tilstrækkeligt til etablering og drift af forretningen i  

 overensstemmelse med de krav til sortiment, personale, uddannelse, service og  

 markedsføring, der stilles af MATAS-kæden, eller 2) områdets MATAS-omsætning dækkes effektivt af det  

 eksisterende MATAS-forretningsnet, eller 3) Etableringen må antages at skade MATAS-kædens  

 image.
4.5 En beslutning om afslag i henhold til pkt. 4.4. skal begrundes  

 skriftligt over for ansøgeren.
4.6 Bestyrelsen udarbejder retningslinier, der sikrer ensartet og  

 konsekvent behandling af ansøgninger om etablering.
5.0 FLYTNING 5.1 Ved flytning af en forretning skal medlemmet godkendes på  

 ny.
5.2 Uanset arealkravet i pkt. 4.2 nr. 5), har et medlem, der flytter fra et  

 salgslokale på mindre end 125 m2 altid ret til at flytte til  

 et større salgslokale, selv om dette er mindre end 125  

 m2.
6.0 FORRETNINGENS LEDELSE 6.1 Hver enkelt forretning i MATAS-kæden skal have en separat leder,  

 der opfylder betingelserne i pkt. 4.2 nr. 3), og som dagligt er tilstede i  

 forretningen.
. . ." 2.2 Der er i henhold til Matas  vedtægter udarbejdet  

"Retningslinier for beliggenhedsgodkendelse af MATAS-forretninger", hvori det bl.a. hedder.
"1. De nye optagelsesregler Med indføjelsen af pkt. 4.3 i vedtægterne  

 for MATAS-kæden i Danmark i forsommeren 1996 blev det besluttet at  

 etablere regler om beliggenhedsgodkendelse for at modvirke  

 overetableringer.
 Disse retningslinier er udarbejdet for at sikre  

 materialisterne en ensartet og hurtig behandling, når der søges  

 om godkendelse til at etablere en forretning på en given beliggenhed.
Målet for MATAS-kæden er, at vi til enhver tid  

 fremstår som en konkurrencedygtig detailhandelskæde.
Vor  

 konkurrenceflade er primært rettet mod vore egentlig konkurrenter, men  

 også en sund konkurrence MATAS-forretningerne imellem er  

 ønskelig, idet den sikrer, at vi stadig fornyer os.
 Udgangspunktet for bestyrelsens vurdering af  

 ansøgninger om etablering eller flytning er derfor, at der som hidtil  

 skal herske etableringsfrihed for ansøgere, der opfylder  

 optagelsesbetingelserne i kædevedtægternes pkt. 4.1.
 Reglerne om etableringsgodkendelser skal med andre ord kun  

 bringes i anvendelse som en undtagelsesforanstaltning, hvis der sker en  

 overetablering eller den indbyrdes konkurrence MATAS-forretningerne imellem  

 antager en direkte kæde- og/eller konceptødelæggende  

 form.
2.   Ansøgning om beliggenhedsgodkendelse Når materialisten har fundet en ønsket  

 beliggenhed for en ny MATAS-forretning, bør der straks tilgå  

 MATAS skriftlig meddelelse herom, således at MATAS hurtigst muligt kan  

 afgøre, hvorvidt beliggenheden som sådan kan godkendes.
I langt de fleste tilfælde vil  

 beliggenhedsgodkendelse ikke give anledning til problemer, hvorfor den  

 daglige ledelse i MATAS normalt indenfor et par uger skriftligt vi meddele  

 materialisten, at beliggenheden kan godkendes Kan beliggenheden ikke umiddelbart godkendes, vil der fra  

 MATAS tilgå materialisten meddelelse om, hvornår bestyrelsen vil  

 kunne træffe afgørelse om spørgsmålet.
Bestyrelsen  

 vil i disse sager svare hurtigst muligt, men i hvert tilfælde inden for  

 den meddelte frist.
 . . .
3.  Typer af etableringer og flytninger Der foretages i hvert enkelt tilfælde en konkret  

 vurdering af, hvorvidt en ansøgning om en beliggenhedsgodkendelse kan  

 imødekommes.
Vurderingen sker i overensstemmelse med proceduren, som  

 er beskrevet nedenfor under pkt. 4. Bestyrelsen har dog for at lette  

 overskueligheden inddelt de forskellige typer at etableringer og flytninger i  

 de fire nedenstående hovedkategorier:
Nyetablering i et handelsområde uden eksisterende  

 MATAS-forretninger Udgangspunktet er, at denne type ansøgninger ikke  

 giver anledning til problemer, medmindre handelsområdets kundegrundlag  

 eller MATAS-omsætning ikke er tilstrækkelig eller etableringen  

 får en imageskadelig effekt, jf. nedenfor vurdering 2 og 3.
Flytning indenfor et handelsområde, hvor der kun  

 findes den samme MATAS-forretning Udgangspunktet er her, at denne type flytninger ikke giver  

 anledning til problemer, medmindre der er tale om en imageskadelig effekt,  

 jf. nedenfor under vurdering 3.
 Nyetablering i et handelsområde, hvor der  

 allerede findes én eller flere MATAS-forretninger.
 Denne type etableringer er de mest problematiske, idet her  

 er der en reel risiko for overetableringer og/eller imageskadelige effekter.  

 Her skal de nedennævnte vurderinger 1,2 og 3 foretages.
Flytning af en eksisterende MATAS-forretning indenfor  

 et handelsområde, hvor der allerede findes en én eller flere  

 andre MATAS-forretninger Denne type flytninger kan medføre, at  

 spørgsmålet om overetablering må vurderes, men i  

 almindelighed skal alene den imageskadelige effekt vurderes. jf. nedenfor  

 vurdering 3.
4.  Vurderingsproceduren På baggrund af det af MATAS indsamlede materiale om  

 det pågældende handelsområde vil der blive foretaget en  

 eller flere af de følgende vurderinger, som angivet ovenfor under de  

 fire kategorier.
1) Vurdering af handelsområde a) Det skønnes, at handelsområdet ikke er  

 tilstrækkeligt dækket af det eksisterende MATAS-forretningsnet.  

 Hvis dette er tilfældet, kan der gives en beliggenhedsgodkendelse,  

 medmindre vurdering 3 tilsiger et andet resultat.
b) Det skønnes, at handelsområdet er  

 tilstrækkeligt dækket af det eksisterende MATAS-forretningsnet,  

 hvorfor vurdering 2 må foretages.
2) Vurdering af handelsområdets  

 konkurrencebillede, opland og handelsstruktur.
a) Det skønnes, at den eksisterende  

 MATAS-omsætning kan deles på flere MATAS-forretninger.
Der gives  

 en beliggenhedsgodkendelse, medmindre vurdering 3 tilsiger et andet  

 resultat.
b) Det skønnes, at der kan tiltrækkes  

 yderligere MATAS-omsætning til handelsområdet eller  

 handelsområdets kundeunderlag kan udnyttes bedre end hidtil.
Der gives  

 en beliggenhedsgodkendelse, medmindre vurdering 3 tilsiger et andet  

 resultat.
c) Det skønnes, at etableringen eller flytningen  

 bygger på en strukturel ændring af kundestrømmen i  

 handelsområdet som følge af etableringen af nye  

 handelsstrøg eller centre med minimum regional  

 tiltrækningskraft.
Der gives en beliggenhedsgodkendelse, medmindre  

 vurdering 3 tilsiger et andet resultat.
d) Det skønnes, at handelsområdets  

 kundeunderlag og MATAS-omsætning ikke er eller kan blive  

 tilstrækkelig til etablering og drift af en MATAS-forretning i  

 overensstemmelse med de krav til sortiment, personale, uddannelse, service og  

 markedsføring, der stilles af MATAS-kæden.  

 Beliggenhedsgodkendelsen afslås 3) Vurderingen af imagemæssig effekt a) Det skønnes, at etableringen eller flytningen  

 ikke skader MATAS-kædens image.
Der gives en beliggenhedsgodkendelse,  

 medmindre vurdering 2 tilsiger et andet resultat.
b) Det skønnes, at en given beliggehed i sig selv  

 er så imageskadelig for MATAS-kæden, at ansøgningen om  

 beliggenhedsgodkendelse må afslås.
c) Det skønnes, at ønsket om etableringen  

 eller flytningen i et handelsområde med eksisterende  

 MATAS-forretningsnet vil medføre, at etableringen eller flytningen  

 over for kundekredsen vil fremstå som uforståelig eller  

 ufornuftig til skade for MATAS-kædens image.
Ansøgningen om  

 beliggenhedsgodkendelse afslås." 2.3 Til retningslinierne for beliggenhedsgodkendelse er  

 knyttet et internt "Regelsæt for behandling af  

 ansøgninger i administrationen", hvori det bl.a. er  

 bestemt:
"A.1. HVORDAN FORHOLDER VI OS VED  

 FORESPØRGSLER OM ETABLERINGER . . .
- Notering på center/beliggenhed, information om  

 nummer på listen Der afsendes standardskema om notering på  

 adresse, hvor beliggenhed, evt. udlejer og kontaktperson, skal angives.
Ved  

 modtagelse registreres dato/tid.
Det præciseres overfor ansøger,  

 at beliggenheden skal være præcist angivet, således at der  

 ikke opstår forvekselighed.
Angivelsen kan være centrets navn  

 eller gadenavn, men ikke et område af mere eller mindre diffus  

 karakter.
Registreringsmappen forefindes hos markedsafdelingen.
A.2."ANSØGNINGSSKEMAERNE . . .
- Registrering af modtagelse af skemaer Registrering af indkomne ansøgninger foregår  

 ved påstempling af dato og klokkeslæt.
 . . .
A.3 INFORMATION OM BELIGGENHED OG BUTIK - Undersøgelse af ansøgerens  

 uddannelsesniveau og faglighed . . .
- Undersøgelse af  

 beliggenhed/lejemål - Fysisk placering og størrelse Der udarbejdes kortskitse over butikkens placering i  

 handelsområdet samt tegning over lokalet.
Kortskitsen  

 påføres konkurrerende butikkers placering og placering af andre  

 Matas butikker.
- Butiksstørrelse brutto/netto . . .
- Facade og synlighed Der udarbejdes tegning på facaden.
Udfra denne  

 fastlægges, hvorvidt den nødvendige synlighed i  

 handelsområdet fremkommer. . . .
- Bedømmelse af kundestrøm, størrelse  

 og type Der indhentes oplysninger om kundestrømmen i  

 handelsområdet og specifikt for det delområde, hvor der  

 ønskes etablering.
Såfremt der ikke foreligger konkrete tal,  

 indhenter Matas A/S egen information gennem observationer på stederne  

 og via erfaringer med sammenlignelige handelsområder.
 Der sættes især fokus på placeringen af  

 større dagligvareenheder i handelsområdet, da disse typisk vil  

 være meget bestemmende for kundestrømmens forløb.
- Bedømmelse af trafikforhold og  

 parkeringsmuligheder . . .
- Undersøgelse af markedsunderlag og  

 opland - Befolkning i området Fra Danmarks Statistik køber MATAS A/S  

 "Nøgletal på postnumre", som bl.a. indeholder data for  

 antallet af indbyggere på postnummerniveau. . . .
- Dagligvareomsætning i området Fra Stockmann Gruppen køber Matas A/S databasen  

 "Dansk Butiksregister", som indeholder tal for antallet af  

 dagligvarebutikker og deres estimerede omsætning på  

 postnummerniveau . . .
- Udvalgsvareomsætningen Fra Danmarks Statistik køber Matas A/S  

 årligt seneste udtræk fra "Momsstatistikken", som giver  

 data for antallet af detailhandelsenheder minus dagligvareforretninger samt  

 denne gruppes omsætning grupperet på postnummerniveau.
- Oplandsfastlæggelse Ved at sammenligne et områdes  

 detailhandelsomsætning pr. indbygger med gennemsnittet for det eller de  

 amt(-er), som området er lokaliseret i, vil Matas A/S estimere, om  

 området har et opland eller ej.
 . . .
- Undersøgelse af  

 konkurrencesituation - Placering i relation til øvrige Matas butikker,  

 synlighed - Placering i handelsområdet (marginale ct  

 centralt).
- Antal konkurrenter (dagligvare, varehuse, apoteker,  

 helsekost, parfumerier etc.).
- Placering af konkurrenter - Angivelse af eventuelle lokalplaner - Angivelse af eventuel  

 centerstruktur/strukturændring i detailhandelsbilledet.
- Vurdering af betydning for kædens  

 image - Vurdering af den imagemæssige afsnitning på  

 kæden af butikkens etablering.
Der skønnes på baggrund af  

 viden fra andre lignende situationer samt placering i forhold til andre Matas  

 butikker, hvorvidt forbrugerne vil kunne forstå og acceptere den nye  

 placering set i forhold til deres forventninger til  

 Matas-kæden.
- Analyse afbudgetter og økonomiske  

 forudsætninger - Det vurderes hvorvidt de økonomiske  

 forudsætninger for etableringen hænger fornuftigt sammen.
I dette  

 arbejde tages udgangspunkt i normtallene for Matas kæden.
 Der skal her især sættes fokus på, om  

 der er medtaget tilstrækkelige personaleomkostninge, lagerinvesteringer  

 og butiksindretningsomkostninger til at sikre, at butikken lever op til  

 konceptet.
. . ." Dette regelsæt er suppleret af et internt notat om  

"Fremgangsmåden ved beregning af  

 markedsunderlag" indeholdende en formel for vurdering af et  

 områdes potentielle Matas-omsætning og et internt notat om  

 "Grundprincipper for vurdering af etablering af nye  

 butikker" indeholdende en beregning af  

 mindsteomsætningskrav til nye butikker.
 2.4 Om den i det interne regelsæt for  

 administrationens behandling af ansøgninger, jf. foran under 2.3,  

 indeholdte prioritetsregel vedrørende beliggenhed i center udsendte  

 MATAS A/S den 9. marts 1994 følgende meddelelse til indehaverne af  

 eksisterende Matas-forretninger:
"Lejemål i nye centre . . .
 Vi har på det sidste set en række sager, hvor  

 aktionærer i forbindelse med etablering af nye handelscentre har  

 underskrevet lejekontrakter, som giver dårligere betingelser end for  

 andre special-butikker i det samme center.
Det skyldes primært, at disse aktionærer ikke  

 har henvendt sig til MATAS A/S og oplyst om deres interesse i en etablering i  

 det pågældende center.
De er derefter i deres forhandlinger med  

 centerledelsen blevet mødt med argumentet, at "hvis de ikke ville  

 acceptere de foreliggende betingelser, så kunne man sagtens finde en  

 anden Matas, der ville".
Herefter har man så af frygt for denne trussel  

 accepteret ringere beliggenhed, højere huslejer, ingen eksklusiv  

 rettigheder m.v.
Alt sammen forhold, der stiller én ringere i  

 konkurrencen i centret.
 For at undgå gentagelser vil jeg gerne  

 indskærpe følgende:
 Den aktionær , der først giver MATAS A/S  

 skriftlig oplysning om sin interesse i etablering af en butik i  

 centersammenhæng, er den aktionær, vi overfor  

 center-administrationen først forhandler færdig.
Hvis den pågældende aktionær herefter  

 ikke kan acceptere betingelserne, går vi videre til nummer 2 i  

 rækken.
Det betyder, at centret ikke får mulighed for at  

 "spille os ud mod hinanden", og det sikrer, at ansøgeren  

 får det bedst tænkelige arrangement med centret.
 Denne procedure vil blive indføjet i  

 "Retningslinjer for MATAS kæden" ved næste  

 revision.
For at sikre, at alle relevante oplysninger er tilstede,  

 har markedsafdelingen udarbejdet et oplysningsskema til brug i forbindelse  

 med ovennævnte interesse-tilkendegivelse." Det er oplyst, at information om denne  

 prioriteringsprocedure blev medtaget i nye retningslinier om etablering og  

 udsendt til alle materialister i Matas-kæden den 1. juli 1996, og at  

 disse retningslinier fremsendes til enhver, der ansøger om optagelse i  

 Matas.
3. Sagens baggrund Konkurrencerådets afgørelse blev truffet  

 efter modtagelse af 3 klager i anledning af, at ansøgning om optagelse  

 i Matas-kæden ikke var blevet imødekommet.
Det er 2 af disse  

 klager, som under nærværende sag er videreført til  

 Ankenævnet:
3.1 Klaus Kejser Nielsen Materialist Klaus Kejser Nielsen ansøgte den 16.  

 december 1996 om optagelse i Matas med en butik på adressen  

 Østergade 24, Kolding.
Der var i forvejen 3 Matas-butikker i Kolding,  

 den ene beliggende i Kolding Storcenter, de 2 andre beliggende i bymidten i  

 henholdsvis Søndergade og Torvegade.
Han fik ved skrivelse af 23.  

 januar 1997 afslag fra Matas.
Afslaget blev af Matas begrundet med, at der  

 ikke var det nødvendige kundemæssige grundlag for etablering af  

 endnu en Matas-butik i Kolding, og at butikken gennem sin nære  

 placering i forhold til den eksisterende Matas-butik i Torvegade ville kunne  

 skade kædens image.
3.2 Ib Skov I midten af 1980 etableredes Biledgaard-Centret,  

 Søndergade 10, Horsens, med 11 butikslejemål og B&T I/S som  

 ejer.
 Den 28. april 1995 registrerede Matas Peter Bjerremand  

 Jensen   indehaver af de eksisterende to Matas-butikker i Horsens   som nr. 1  

 i rækken af interessenter i at åbne forretning i  

 "City-center, Horsens" med "Administrationskontoret" som  

 udlejer.
Ved aftale mellem ejeren af Biledgaard-Centret og ejeren  

 af ejendommen Søndergade 14 besluttedes det i midten af 1996 at  

 etablere et større center, City 1 - Biledgaard-Centret.
Dette skete  

 efter udlejningsforsøg fra marts 1996 i det da endnu ikke besluttede  

 eller igangsatte centerbyggeri.
 Om Peter Bjerremand Jensens bestræbelser på at  

 få et lejemål i det nye center er der fremlagt en udateret intern  

 rapport fra Nybolig Erhverv, hvori det hedder:
"Matas/City 1-Intern rapport Møde den 22.03.96 Det fremsendte materiale blev gennemgået med Peter  

 Jensen. (lejemål 1.15-1.20) P.J.
Vil kontakte Matas hovedkontor.
Møde den 28.03.96 Flere forskellige punkter blev gennemgået og  

 sluttede med besigtigelse af det foretrukne lejemåde. (+ evt.  

 lejemål 1.27) Tydelig, stor interesse fra Peter Jensens side, men det er  

 min opfattelse at hovedkontoret ikke mener at centret er interessant for  

 Matas/Peter Jensen og at det i øvrigt ikke ville tilføre P.J.  

 nogen øget omsætning, når man tog i betragtning de 2  

 butikker i byen, næsten dækkede Matas oms. i Horsens.
 Vi aftalte at mødes efter sommerferien.
Møde den 14.08.96 Kort møde hvor vi gennemgik ledige lejemål  

 på nuværende tidspunkt. (1.27) Møde den 24.09.96 Det nu ønskede lejemål er ikke muligt p.t.  

 p.g.a. reservation.
 Øvrige lejemål blev gennemgået.
Hvis det ikke lykkedes med centret vil P.J. evt. flytte  

 sin nuværende butik på Søndergade til endnu større  

 lokaler. (villig til at betale afståelse.)" Ib Skov, der er uddannet Matas-materialist og i 8 år  

 har været ansat i en Matas-butik, ansøgte den 1. oktober 1996  

 Matas om etablering af en Matas-butik på adressen Søndergade 10,  

 Horsens.
I skrivelse af 4. oktober 1996 meddelte Matas Ib Skov, at  

 ansøgningen ville blive behandlet på førstkommende  

 bestyrelsesmøde den 9. november 1996. Det hedder i denne skrivelse i  

 øvrigt:
"Såfremt lejekontrakten skal forhandles  

 færdig inden mødet, bedes du i lejekontrakten tage forbehold for  

 bestyrelsens endelige godkendelse." I skrivelse af 17. oktober 1996 meddelte Matas Ib Skov, at  

 Matas  konsulent i forbindelse med forberedelsen af ansøgningen til  

 Matas  bestyrelse havde besigtiget adressen og konstateret, at den var en del  

 af et center, hvorfor man udbad sig tegninger over butikkens  

 påtænkte placering i centret og det samlede butiksareal.
I en  

 efterfølgende skrivelse af 23. oktober 1996 til Ib Skov afviste Matas  

 hans ansøgning "af formelle grunde, idet vi i vort system  

 siden den 28.04.95 har registreret en eksisterende aktionær som havende  

 førsteret". Matas meddelte samtidig, at Ib Skovs  

 ansøgning ville blive betragtet som en tilkendegivelse af hans  

 interesse i beliggenheden, og at han i konsekvens heraf var  

 "registreret som værende nr. 2". Det anførtes  

 videre, at "skulle de nuværende forhandlinger med den  

 materialist vi har stående som nr. 1 falde negativt ud, dvs. at  

 aktionæren ikke er interesseret i lejemålet i de af os  

 forhandlede vilkår, vender vi tilbage til dig og din  

 ansøgning". I Ib Skovs (udaterede) svar herpå hedder  

 det bl.a. :
 ". . .
 Som svar på dit brev af 23.10.96 kan jeg informere  

 dig om, at den person, som har "forhandlet" om lejemål i  

 centret, flere gange overfor udlejer har gjort opmærksom på, at  

 han ikke var interesseret.
Desuden har han indgivet ansøgning 28.04.95  

 altså for 1,5 år siden og centret åbner 01.10.96 hvorfor  

 man må sige, at han har haft sin chance.
Da udlejer herefter  

 tilbød undertegnede det sidste lejemål underskrev jeg straks  

 dette.
 . . .".
I skrivelse af 11. november 1996 til Ib Skov fastholdt  

 Matas afvisningen.
I skrivelsen hedder det i øvrigt:
 ". . .
Vi kan samtidig meddele dig, at såfremt du  

 fastholder, at kun du kan forhandle med centret, så vil det betyde, at  

 der ikke vil kunne komme nogen Matas butik ind i centret.
Denne beslutning er  

 meddelt udlejer.
Såfremt den materialist, der står nr. 1 til  

 centret skriftligt afstår lejemålet, vil vi komme tilbage til  

 dig, da du stadig er noteret som nr. 2 i rækken af forhandlere til  

 lejemålet." I skrivelse af samme dato fra Matas til Peter Bjerremand  

 Jensen hedder det:
"Vedr.: Din registrering som nr. 1 i City 1  

 Centret i Horsens "Bestyrelsen har på sit møde den 8.  

 november 1996 modtaget ansøgning fra en anden materialist, der  

 ønsker at etablere sig i ovenstående center.
Bestyrelsen besluttede at afvise denne ansøgning,  

 men besluttede samtidig at pålægge dig at indlede  

 realitetsforhandlinger med centret, og afslutte disse forhandlinger  

indenfor en måned.
Det lokale du bør forhandle med  

 centret om, må ikke være beliggende ud mod Søndergade.  

 Når forhandlingerne er afsluttet, imødeser bestyrelsen en  

 ansøgning fra dig.
Vælger du efter endt forhandling at afvise at  

 leje lokaler i City Centret, vil din forhandlingsret gå videre til den  

 materialist, som vi nu har stående som nr. 2 til lejemålet.
Vi forventer, at du selv hurtigt tager kontakt med  

 markedsafdelingen, således at forhandlingerne kan indledes (brev til  

 udlejer er vedlagt)." Skrivelsen af samme dato til udlejer - Sandberg Holding  

 A/S, City Center Horsens K/S, att.: Ole Jensen   lyder således:
"Vedr.: Lejemål i City 1 Centret i  

 Horsens Bestyrelsen for MATAS A/S harp på sit møde  

 den 8. november besluttet, at afvise en ansøgning fra materialist Ib  

 Skov om lejemål i Biledgaard Centret/City 1 Centret, med den  

 begrundelse, at Mataskæden og hr. materialist Peter Bjerremand Jensen,  

 ikke endeligt har afbrudt forhandlingerne med City 1 Centret, Såfremt City 1 Centret eller Biledgaard Centret af  

 kontraktlige eller andre grunde ikke kan eller vil indgå  

 realitetsforhandlinger med Peter Bjerremand Jensen, kan det samtidig  

 meddeles, at der i givet fald ikke vil kunne etableres en Matas butik i  

 centret.
Omvendt har bestyrelsen også besluttet, at  

 såfremt Peter Bjerremand Jensen skriftligt afviser en kontrakt, som  

 Matas markedsafdeling anser for svarende til almindelige markedsvilkår  

 for centre af samme størrelse og karakter, vil hr.
Ib Skov kunne  

 ansøge igen.
Det er bestyrelsen magtpåliggende at understrege,  

 at betingelserne til Peter Bjerremand Jensen skal være realistiske  

 markedsvilkår, og disse skal skriftligt forkastes, førend  

 forhandlinger med Ib Skov kan genoptages, med henblik på etablering af  

 en Matas butik.
 Hvorvidt Ib Skov vil anvende det lokale han har på  

 hånden til andre formål end en Matas butik, kan Matas bestyrelse  

 naturligvis ikke blande sig i.
Vi imødeser en kontakt til vores chefkonsulent  

 Allan Berri, således at realitetsforhandlinger med Peter Bjerremand  

 Jensen kan indledes." Med skrivelse af 18. marts 1996 fremsendte Ole Jensen, K/S  

 City Center Horsens, skrivelsen fra Matas til advokat Knud O.
Christensen.  

 Det hedder i fremsendelsesskrivelsen bl.a.:
 "Jeg tillader mig at kontakte Dem, idet jeg under  

 et par dags fravær fra mit kontor har modtaget skrivelse fra  

 bestyrelsen i MATAS A/S, dateret 11. november 1996. . . .
 Som det fremgår har MATAS A/S afvist  

 ansøgning fra materialist Ib Skov om lejemål i den del af City 1  

   Biledgaard Centret, der ejes af Deres klienter, B & T Beklædning  

 I/S v/Finn Biledgaard og Svend Tang. . . .
 Som bekendt har vi i hele udlejningsperioden været  

 enige om, at undertegnede har forestået koordineringen af den samlede  

 udlejning af centret . . .
Som De er bekendt med, var samtlige lejemål i  

 centret udlejet inden indvielsen den 31. oktober 1996, ligesom vi ikke  

 på noget tidspunkt har ført realitetsforhandlinger med Peter  

 Jensen om noget lejemål i centret.
Det ændrer ikke, at vi  

 såvel i foråret og sommeren 1996 har kontaktet Peter Jensen med  

 henblik på et lejemål, ligesom vi har haft et møde med en  

 anden MATAS-forhandler i august 1996.
 Ingen af disse initiativer har resulteret i nogen konkret  

 resultat endsige egentlige forhandlinger.
. . ." Advokat Knud O.
Christensen sendte herefter en enslydende  

 skrivelse af 28. november 1996 til samtlige bestyrelsesmedlemmer i MATAS A/S.  

 Det hedder i denne skrivelse bl.a.:
 ". . .
Forholdet er det, at City 1   Biledgaard Centret i midten  

 af 1996 blev etableret, efter at forsøg på udlejning var  

 indledt i marts måned 1996. Udlejningen blev forestået og  

 koordineret af Sandberg Holding A/S, Ole Jensen.
Udlejerne var, blandt andre  

 landsdækkende forretningskæder, meget interesseret i udlejning  

 til MATAS-forretning, men udlejning til dette formål var forgæves  

 indtil 18. oktober, da Ib Skov lejede det sidste lejemål i Centret.
Ib Skov indgav ansøgning om etablering i Centret  

 til MATAS.
Ansøgningen blev behandlet af MATAS 17. oktober, . .  

 . hvori det alene anføres, at MATAS udbeder sig tegninger, der  

 viser placering i centret og arealet, men navnlig ikke anfører, at  

 andre forhandler om lejemål samme sted.
 Først senere, den 23. oktober . . . meddeler  

 MATAS, at ansøgningen må afvises af formelle grunde, idet man i  

 MATAS s system "siden den 28. april 1995 har registreret en  

 eksisterende aktionær, som havende førsteret til forhandling om  

 butikslejemål i City 1 i Horsens".
 I denne sammenhæng bemærker jeg, at der slet  

 ikke eksisterede et City 1 i Horsens i 1995, idet beslutning om etablering af  

 City 1   Biledgaard Centret som foran nævnt først er truffet i  

 midten af 1996.
 Det er efterfølgende oplyst, at "den  

 eksisterende aktionær" skal være MATAS-forhandler Peter  

 Bjerremand Jensen, der ejer de 2 eneste MATAS-forretninger i Horsens.
 Peter Bjerremand Jensen har påstået, at han  

 har forhandlet lejemål i Centret, og at forhandlingerne ikke er  

 afbrudt. . . .
 Efter at jeg har undersøgt sagen meget grundigt,  

 herunder ved samtaler med alle, der har været involveret i udlejningen  

 i Centret, kan jeg klart udtale, at Peter Bjerremand Jensen ikke har  

 forhandlet om lejemål, at han ikke har været reelt  

 interesseret deri, og at det derfor er en tilsnigelse at tale om  

 "afslutning af forhandlingerne".
 . . .
 Peter Bjerremand Jensens interesse i lejemål i  

 Centret har først vist sig, efter at det sidste lejemål var  

 udlejet   til Ib Skov  , og efter at han flere gange forgæves siden  

 marts 1996 var blevet kontaktet i forsøg på at få ham til  

 at indgå et lejemål.
 Handlingsforløbet viser klart, at Bjerremand Jensen  

 aldrig har "forhandlet" om noget lejemål, men tværtimod  

 afvist at forhandle, og det er derfor uden mening at tale om, at "de  

 nuværende forhandlinger skulle falde negativt ud".
 Denne henvendelse til Matas  bestyrelse blev på  

 dennes vegne besvaret af advokat Erling Borcher i en skrivelse af 4. december  

 1996, hvori det bl.a. hedder:
 ". . .
 . . .
Det er her centralt, at Peter Bjerremand Jensen i hele  

 handlingsforløbet har haft kontakt til og har forhandlet med Nybolig  

 Erhverv.
Efter de oplysninger, jeg har modtaget, foregik forhandlingerne fra  

 den 22. marts 1996 frem til 24. september 1996, hvor de endnu ikke var  

 afsluttet, men tværtimod stadig beroede på mulighederne for at  

 erhverve et hensigtsmæssigt lejemål i centret.
 . . .
 I overensstemmelse med det handlingsforløb, der er  

 beskrevet ovenfor, har MATAS i sin sagsbehandling lagt til grund, at Peter  

 Bjerremand Jensen havde forhandlingsprioritet frem for Ib Skov, og at denne  

 prioritet ikke var bortfaldet, da Ib Skov den 4. oktober 1996 indgav en  

 optagelsesansøgning til MATAS.
 Den konstaterede prioritet må derfor i  

 overensstemmelse med MATAS  regler respekteres af Ib Skov og således  

 også af udlejer, hvis MATAS skal medvirke til etablering af en  

 MATAS-forretning i City 1 Biledgaardcentret, Horsens.
Som mangeårig medarbejder hos materialist Kurt  

 Kejser i Ålborg er Ib Skov utvivlsomt bekendt med procedurerne for  

 optagelse hos MATAS herunder prioritetsreglen og reglerne om  

 beliggenhedsgodkendelse, men Ib Skov vil også ved en  

 gennemlæsning af den optagelsesansøgning, han selv har  

 underskrevet, kunne se, at der gælder bestemte procedurer for  

 optagelse.
Disse procedureregler kan naturligvis ikke tilsidesættes,  

 fordi Ib Skov tilsyneladende på grund af en direkte kontakt til Svend  

 Tang ad den vej får adgang til en lejekontrakt uden om det  

 prioriteringssystem, han er bekendt med.
 . . .
 . . .".
4. Konkurrencerådets afgørelse 4.1 Konkurrencerådets afgørelse af 25.  

 februar 1998 meddeltes klagerne i skrivelser af samme dato:
 4.1.1 "Vedr.: Klager over Matas A/S   Klaus Kejser  

 Nielsen . . .
 Konkurrencerådet har på sit møde  

 d.d. behandlet ovenstående sag.
 Konkurrencerådet fandt, at der ikke var anledning  

 til at gribe ind over for Matas´ regler om optagelse af nye forhandlere.  

 Matas  vedtægter § 4.4 med tilhørende "Retningslinier for  

 beliggenhedsgodkendelse af Matas-forretninger" samt den interne  

 prioriteringsregel er omfattet af § 6 i gruppefritagelsen for detailhandel  

 (bekg. nr. 1011) og dermed ikke i strid med forbudet i konkurrencelovens § 6.
Rådet lagde ved sin afgørelse til grund, at  

 Matas vedtægter regulerer erhvervsvirksomhed og dermed er omfattet af  

 konkurrencelovens kapitel 2. Reglerne beskærer den enkelte  

 detailhandlendes muligheder for at deltage i en indkøb- og  

 markedsføringskæde for detailhandel med high cosmetics,  

 naturlægemidler og helsekost og derudover også for kosmetik i  

 øvrigt samt handel med materialvarer.
Efter vedtægternes § 4.4  

 som nærmere præciseret i "retningslinier for  

 beliggenhedsgodkendelse for Matas-forretninger" beror placeringen af nye  

 forretningslokaler i Matas-kæden på forhold, der må anses  

 for saglige og ensartet gældende for alle.
Disse regler er efter det  

 for rådet oplyste administreret ensartet.
Der henvises nærmere til vedlagte notat af d.d., der  

 gengiver rådets afgørelse, sagsfremstilling og vurdering.
En  

 udgave af notatet vil blive offentliggjort d.d.
Styrelsen fremsender referat  

 fra rådsmødet så snart dette er godkendt   om ca. 14  

 dage.
. . ." 4.1.2 Skrivelsen vedrørende Ib Skov indeholdt  

 yderligere følgende afsnit (efter afsnit 3 i den under 4.1.1  

 citerede):
"Tilsvarende må prioriteringsreglen anses  

 for at hvile på saglige hensyn, der gælder ensartet for  

 alle." 4.2 Det hedder i det notat, hvortil der henvises i de  

 under 4.1 nævnte skrivelser bl.a.:
 ". . .
3. Sagsfremstilling 3.1 Indledning Konkurrencerådet har modtaget 3 klager over  

 nægtet optagelse i Matas A/S.
 2 af klagerne vedrører Matas vedtægter § 4.4,  

. . .
 Den tredje klage vedrører "Retningslinier for  

 Matas-kæden", hvorefter der er indført et  

 prioriteringssystem i forbindelse med etablering af nye Matas-forretninger.  

. . .
Virkningerne af Matas håndhævelse af de  

 påklagede bestemmelser er, at materialister   der i øvrigt  

 opfylder de formelle krav til fx uddannelse   konkret ikke har kunnet optages  

 i kæden.
Optagelsesforbudet er ikke absolut, idet samme ansøger  

 evt. vil kunne optages på en anden beliggenhed.
3.2 Matas Matas-kæden bygger på et frivilligt samarbejde  

 bestående af de til enhver tid værende aktionærer i  

 grossistvirksomheden Matas A/S.
Matas forretningsområde er  

 ifølge vedtægterne fremstilling . . . og salg af  

 produkter inden for personlig pleje, helse og materialhandel.
For at drive en  

 Matas forretning kræves foruden visse faglige kvalifikationer, at der  

 erhverves en aktie (pr. forretning).
Matas-kæden består i øjeblikket af et  

 landsdækkende butiksnet på 288 butikker, hvis skønnede  

 detailomsætning i seneste regnskabsår (1996) var ca. . . .  

 kr. excl moms.
Den gennemsnitlige omsætning i en Matas-forretning var i  

 1995 på ca. . . . kr. årligt inkl. moms.
Ca. . . .  

 af omsætningen hidrører fra Matas egne produkter   stribevarerne  

 alene . . . . Ca. . . .  af forretningernes indkøb  

 går via Matas A/S enten ved direkte leverancer eller ved  

 gennemfakturering, hvor selve leverancen sker direkte fra leverandør  

 til butik.
Således hidrører . . . af Matas A/S  

 omsætning fra lagerleverancer og . . .fra gennemfakturering.
3.3 Klagerne Klage nr. 1[Klaus Kejser Nielsen] vedrører  

 etablering af en materialistforretning i Østergade i Kolding bymidte.  

 Butikken er etableret, men ikke i Matas-regi.
Der ligger i forvejen to  

 Matas-butikker i Kolding bymidte med en samlet omsætning på ca.  

. . . kr.
Heraf er den ene flyttet til nye lokaler i Østergade  

 i februar 1997, en måned efter at klager modtog afslag på  

 etablering.
 . . .
 Klage nr. 3[Ib Skov] vedrører etablering af en  

 Matas forretning i et nyt center i Horsens, hvor en anden materialist  

 allerede søgte om optagelse som Matas-forhandler, men efter 18  

 måneder endnu ikke havde afsluttet forhandlingerne.
 . . .
3.6 Matas regler 3.6.1 Konkurrenceloven   lov nr. 384 af 10. juni 1997 . . .
 Vedtægterne er med sine  

 konkurrencebegrænsninger som udgangspunkt omfattet af forbudet i § 6,  

 medmindre de falder under bagatelreglerne i § 7, ligger inden for rammerne af  

 en gruppefritagelse eller Matas efter ansøgning opnår individuel  

 fritagelse efter § 8   jf. dog overgangsreglerne i § 27, stk. 4.
 . . .
 Den foreliggende sag afgrænses under hensyn til  

 overgangsreglerne i § 27, stk. 4 til alene at vedrøre  

 vedtægternes § 4.4. i forhold til gruppefritagelsens § 6 . . .
3.6.2 Gruppefritagelse for detailhandel . . .
Gruppefritagelsen tillader i § 6, at placeringen af nye  

 forretningslokaler forelægges de øvrige deltagere i  

 kædesamarbejdet til godkendelse efter saglige og ikke diskriminerende  

 kriterier, der praktiseres ensartet.
Tilsvarende gælder placeringen af  

 forretningslokaler for virksomheder, der søger om optagelse i  

 kædesamarbejdet.
Vurderingen af, hvad der kan anses for sagligt må i  

 første omgang bero på, hvilke forhold Matas tillægger  

 vægt i sin overordnede politik   med forbehold for rådets  

 efterprøvning.
På forhånd er der dermed ikke grund til at  

 afvise kvalitative kriterier om beliggenhed, uddannelse, service,  

 markedsføring eller image.
Men sådanne krav må afstemmes i  

 forhold til den effekt, der tilstræbes.
De må ikke gå  

 videre end strengt nødvendigt.
Matas regler gælder ens for alle  

 men de indeholder et moment af forskelsbehandling.
Sat på spidsen vil  

 kravene i hvert enkelt tilfælde føre til, at "den der  

 kommer først til mølle" tilgodeses   og der er intet der  

 fører til, at denne fordel senere fortabes eller  

 indskrænkes.
Det fremgår også af de konkrete klager.
Der er  

 ingen oplysninger om at klagerne ikke skulle opfylde de saglige krav.
Var  

 klagerne i Horsens og på . . . kommet først med deres  

 ansøgninger ville de ifølge reglerne være blevet  

 accepteret.
I Kolding har den nuværende indehaver af Matas skiftet  

 adresse inden for samme nabolag efter klager søgte uden, klager derved  

 har fået adgang til medlemskab.
Klager fra Kolding har i tilknytning  

 hertil sat spørgsmålstegn ved, om den beregningsmodel Matas  

 lægger til grund, kan anses for saglig.
I Kolding med ca. 73.000  

 indbyggere er etableret 3 Matas butikker ligesom i Holstebro, der dog kun har  

 omkring 37.000 indbyggere, mens der i fx Hørsholm med 23.000  

 indbyggere er 3 forretninger . . . I det hele er der betydelig  

 variation i forretningsgrundlaget for den enkelte Matas-forretning uanset om  

 der tages hensyn til indtægtsgrundlag og pendleraktivitet.
Fx er der  

. . . Matas-omsætning pr. indbygger i Nordsjælland som  

 på Bornholm. . .
3.6.2.1 Prioriteringsreglen Matas har oplyst, at det er den enkelte materialist selv,  

 der forhandler om nye lokaler.
Matas yder kun støtte i form af  

 rådgivning.
Imidlertid fremgår det, at denne støtte  

 også indebærer at konkurrenter til ansøgerne på  

 samme adresse ikke kan få status som Matas-forhandler så  

 længe der forhandles.
Derved forsinker reglen optagelsen og  

 forsinkelsen kan føre til afslag på optagelse i medfør af  

 § 4.4.
Det hensyn, Matas fremfører om at undgå  

 konkurrence mellem ansøgere til et evt. center må anses for  

 sagligt set fra kædens synspunkt.
Alle ansøgere vil have samme  

 mulighed for at komme først, men den senest indgivne ansøgning  

 risikerer at få et afslag. . . .
4.0 Vurdering 4.1  Konkurrencelovens forbud og gruppefritagelsen Matas vedtægter er omfattet af forbudet i  

 konkurrencelovens § 6 og falder ikke under bagatelgrænsen i § 7.
Ved Matas vedtægter § 4.4 samt regelsættet og  

 proceduren for beliggenhedsgodkendelse sker en etableringskontrol i  

 Matas-kæden.
De forhold, der er inddraget i denne procedure, må  

 anses for saglige ud fra Matas politik.
Afgørelserne er baseret  

 på skøn, men dette er kvalificeret nærmere gennem den  

 beskrevne procedure.
Der er ikke tale om at en enkelt forretning kan  

 opnå absolut områdebeskyttelse, men der vil være kontrol  

 med antallet af Matas-forretninger inden for et større område.  

 Med de oplysninger, der er fremlagt over for styrelsen er der ikke grund til  

 at antage at reglerne ikke administreres ensartet.
Reglerne indebærer  

 en forskelsbehandling, da de ikke behandler alle i øvrigt  

 kvalificerede ansøgere ens.
Dette hænger sammen med, at det er  

 nødvendigt at behandle ansøgere i den rækkefølge,  

 de melder sig, og de er ikke udelukket fra senere at blive accepteret i samme  

 område, hvis aktiviteten i området er ændret, eller fx at  

 blive accepteret i et andet område.
 Tilsvarende gælder med hensyn til  

 prioriteringsreglen, der hviler på hensyn, der set ud fra Matas politik  

 må anses for saglige, sammenholdt med, at det er nødvendigt at  

 behandle de enkelte ansøgere i rækkefølge.
 . . .".
5. Klagernes argumentation 5.1. Klaus Kejser Nielsen Denne klager bestrider ikke, at Matas  regler om  

 beliggenhedsgodkendelse objektivt betragtet er saglige og velbegrundede og  

 efter deres ordlyd fuldt ud opfylder betingelserne i  

 gruppefritagelses-bekendtgørelsens § 6. De administreres imidlertid  

 ikke i overensstemmelse med deres indhold, og de praktiseres heller ikke  

 ensartet og konsekvent.
Bevisbyrden for lovlig praktisering påhviler i  

 øvrigt Matas.
Uanset tilkendegivelsen fra Matas om, at reglerne skal  

 administreres så optagelsesnægtelse er en absolut undtagelse, er  

 realiteten den, at der i de snart 4 år, reglerne har været  

 gældende, ikke er tilgået Matas nyt blod i form af udefra  

 kommende medlemmer, bortset fra en enkelt.
Tallene taler for sig selv.  

 Reglerne anvendes diskriminerende til fordel for allerede optagne medlemmer.
Dette er da også sket i Klaus Kejser Nielsens  

 tilfælde.
Når han havde udset sig Kolding som placeringssted,  

 skyldes det, at Kolding med 73.000 indbyggere er Danmarks femte til sjette  

 største by.
Der var her kun 3-Matas-butikker, hvilket er det samme  

 antal som i f.eks.
Fredericia, Herning, Holstebro, Sønderborg, Varde,  

 Viborg og Åbenrå.
I Randers med 80.00 indbyggere er der derimod 4  

 Matas-butikker, tilsvarende i Vejle, der har nogenlunde samme indbyggertal  

 som Kolding.
For landet som helhed er der 18.640 forbrugere pr. materialist  

 i Vejle Amt imidlertid hele 24.471 forbrugere pr. materialist.
At der var  

 plads til yderligere en butik i Kolding, fremgår da også af, at  

 Klaus Kejser Nielsen nu i 2 ½ år har drevet forretning på den  

 ansøgte beliggenhed i eget regi   med de dårligere muligheder og  

 resultater, som følger heraf, og som er blevet forstærket af, at  

 den ene af de eksisterende Matas-butikker er flyttet fra Torvegade og nu er  

 placeret skråt over for Kejser Nielsens butik i Østergade.
Der  

 er således ikke i omsætnings-potentialet grundlag for afslag.
En  

 henvisning til, at Klaus Kejser Nielsen i ansøgningen havde opstillet  

 et budget, som ikke efter Matas  beregninger ville kunne realiseres uden at  

 tage omsætning fra de eksisterende butikker, viser med al tydelighed,  

 hvad regelsættet bruges til.
Denne faktors inddragelse viser i  

 øvrigt, at Klaus Kejser Nielsen blot kunne have halveret den  

 budgetterede omsætning og valgt et mindre lokale, så havde  

 beregningerne givet plads til ham.
Reglerne administreres til beskyttelse af  

 den enkelte forretning   ikke kæden.
Der var ikke imageproblemer forbundet med den  

 ansøgte placering   med 120 meters gade-afstand til nærmeste  

 eksisterende Matas- butik   nogenlunde samme afstand som afstanden fra en ny  

 butik i Holstebro til en eksisterende.
Kriteriet anvendes således  

 overhovedet ikke rationelt eller stringent.
Med nyetableringen i Holstebro  

 med 37.000 indbyggere kom man der i øvrigt op på 3  

 Matas-butikker   med et halvt så stort kundeunderlag som i Kolding.
5.2 Ib Skov Denne klager har anført, at Matas  

  prioriteringsregel efter dens udformning og praktisering er i strid med  

 konkurrencelovens § 6. Efter ordlyden ("Den aktionær, der  

 først giver MATAS A/S skriftlig oplysning om sin interesse . .  

 .") er det en regel, hvorefter alene allerede etablerede  

 aktionærer kommer i betragtning.
Reglen fremgår alene af Matas  

  interne regelsæt.
Den er meddelt de eksisterende aktionærer, som  

 må antages at være bekendt med den.
Det er derimod ikke  

 dokumenteret, at reglen er tilgængelig for udefra kommende  

 interessenter i etablering af en Matas-butik i et center.
Reglen gør  

 det muligt for en allerede etableret Matas-forhandler, som kender reglen, at  

 anmelde sin interesse over for Matas på enhver tænkelig adresse  

 for et eventuelt kommende center og dermed udelukke andre fra at opnå  

 Matas-forhandling i vedkommende center   også selvom dette er det  

 eneste formål med interessetilkendegivelsen over for Matas.
Dette er netop situationen i den foreliggende sag.
Matas  

  registrering af indehaveren af de eksisterende Matas-butikker i Horsens,  

 Peter Bjerremand Jensen, som interesseret i etablering af en Matas-butik i  

 1995 kan gå på et hvilket som helst center, der måtte blive  

 etableret centralt i Horsens.
City 1 Biledgaard Centret blev først  

 besluttet etableret i 1996. Ejerne af City 1 Biledgaard Centret i Horsens var  

 mere end interesseret i at få en Matas-butik i centret.
Peter  

 Bjerremand Jensen har imidlertid aldrig ført reelle forhandlinger om  

 at få et af de 30 lejemål i centret   der var overhovedet ingen  

 kontakt til mægler i perioden 28. marts til 14. august 1996, hvor  

 næsten alle lejemålene blev afsat.
Matas har ved at nægte  

 Ib Skov optagelse bistået Peter Bjerremand Jensen i dennes ønske  

 om at undgå en Matas-butik i centret.
Begrundelsen for Matas  centerprioriteringsregel  

 foreligger overhovedet ikke i sagen, eftersom Ib Skov indgik lejeaftalen om  

 det sidste ledige lejemål i centret, uden at der forelå nogen som  

 helst interesse for dette lejemål fra anden side.
Matas  nægtelse  

 af at optage Ib Skov er derfor sket med en usaglig begrundelse og ulovligt -  

 konkurrencebegrænsende   formål og er udtryk for et klart misbrug  

 af Matas  prioriteringsregel, idet den er anvendt udelukkende til beskyttelse  

 af Peter Bjerremand Jensen.
Misbruget understreges af, at Peter Bjerremand  

 Jensen i mellemtiden har etableret yderligere en Matas-butik i Horsens ca.  

 200 meter fra City 1 Biledgaard Centret.
Det bestrides ikke, at Matas administrerer  

 prioriteringsreglen ensartet.
Det sker imidlertid ikke efter saglige,  

 ikke-diskriminerende kriterier, men udelukkende i det øjemed at  

 begunstige eksisterende medlemmer af kæden.
6. Konkurrencerådets argumentation Konkurrencerådet har anført, at der ved  

 afgørelsen alene er taget stilling til, at såvel Matas  

  vedtægter § 4, stk. 4, som prioritetsreglen er undtaget i  

 medfør af § 6 i bekendtgørelsen om gruppefritagelse af aftaler  

 m.v. om kædesamarbejde i detailhandelen, og at nægtelse af  

 optagelse af de 2 klagere er i overensstemmelse med disse regler, som Matas  

 anvender konsekvent.
6.1 Klaus Kejser Nielsen § 6 i gruppefritagelsesbekendtgørelsen er  

 indført med det formål at sikre de frivillige kæder  

 rammer, der tilnærmelsesvis minder om vilkårene for  

 kapitalkæder.
Matas  regelsæt indebærer i overensstemmelse  

 hermed, at kæden kan tage hensyn til områdets kundeunderlag,  

 omsætningen i de eksisterende forretninger og kædens image.  

 Sådanne hensyn er saglige, og der er ikke grundlag for at kritisere  

 Matas  regelsæt.
Forskelsbehandling som følge af at den, der  

 kommer først, bliver optaget, er en lovlig konsekvens af, at  

 etableringskontrol er tilladt.
Efter det, Matas har oplyst om forholdene i  

 Kolding, er der ikke grundlag for at kritisere afslaget.
Der foreligger i det  

 hele ingen oplysninger om fravigelser fra reglerne eller vilkårlighed i  

 administrationen.
6.2 Ib skov Prioritetsreglen har ikke som sådan nogen  

 indvirkning på antal butikker.
Den forfølger et både  

 sagligt og lovligt formål og går ikke videre end  

 nødvendigt.
Den er efter det, som foreligger for Rådet,  

 administreret ensartet siden dens indførelse i 1994. Den  

 indebærer et element af forskelsbehandling.
To ansøgere, der  

 opfylder samme objektive og saglige krav, risikerer at blive stillet  

 forskelligt alene fordi deres ansøgning om optagelse er kommet Matas i  

 hænde på forskellige tidspunkter.
At der kan forekomme  

 forskelsbehandling er imidlertid i overens-stemmelse med den efter § 6 i  

 bekendtgørelsen om kædesamarbejde tilladte etableringskontrol.
Rådet har ikke lagt vægt på  

 forløbet af 1.-prioritetshavers forhandlinger med City 1   Biledgaard  

 Centeret, men på, at Matas håndhævede sin regel, da Matas  

 efter modtagelsen af klagers ansøgning   og den efterfølgende  

 konstatering af beliggenhedssammenfaldet   anmodede 1.-prioritetshaver om at  

 færdiggøre forhandlingerne med centerledelsen inden en  

 måned.
Der er ikke grundlag for at kritisere en frist på en  

 måned fra Matas har fået kendskab til klagers interesse for  

 lejemålet og afgjort prioritetsrækkefølgen.
Prioritetsreglen indebærer, at alle kvalificerede  

 materialister har samme adgang til over for Matas at melde deres interesse i  

 et fremtidigt centerlejemål.
Det er korrekt, at eksisterende  

 Matas-forhandlere (og ansatte hos disse) vil have et fortrin ved at kende  

 Matas regelsæt.
Konkret vil alle interesserede dog rimeligt let kunne  

 sikre sig oplysningerne om prioritetsreglen m.v., f.eks. ved opslag på  

 Konkurrencestyrelsens hjemmeside.
Dertil kommer, at der næppe er nogen  

 anden måde at "udvælge" lige kvalificerede  

 ansøgere på end efter ansøgningstidspunkt.
7. Matas  argumentation 7.1 Klaus Kejser Nielsen Matas-kæden har et reelt behov for at sikre sig  

 mod overetablering for at sikre konceptopfyldelse og dermed  

 konkurrencedygtighed.
Reglerne hindrer kun etableringer i  

 handelsområder, hvor det fornødne kundeunderlag klart ikke er  

 til stede.
Reglerne medfører, at MATAS foretager en konkret vurdering  

 af hver enkelt ansøgning med udgangspunkt i den ansøgte  

 forretnings konkrete størrelse, omsætningsbudget og beliggenhed.  

 Reglerne er således indrettet, at den dynamiske udvikling i kæden  

 ikke begrænses.
Reglerne giver ikke nogen områdebeskyttelse og  

 tildeler dermed ikke lokale monopoler.
Der er til brug for administrationen udarbejdet  

 retningslinjer for beliggenhedsgodkendelse og i overensstemmelse hermed  

 udarbejdet et skema, der i systematiseret form angiver de  

 markedsmæssige forhold, der skal vurderes, og de beregninger, der skal  

 foretages ved ansøgninger om nyetableringer og flytninger.
Skemaet  

 indeholde 21 punkter, der gennemgås og vurderes.
Skemaet og  

 retningslinjerne er blevet anvendt ved samtlige ansøgninger om  

 nyetablering og flytning af en Matas-forretning, bortset fra tilfælde,  

 hvor det var helt åbenbart, at ansøgningen skulle godkendes.  

 Regelsættet anvendes uanset om ansøgeren er medlem af  

 kæden eller ej.
Reglerne sikrer således, at der foretages en  

 kvalificeret, saglig og ensartet vurdering af samtlige ansøgninger.
Det indgår i skemaet at definere det  

 handelsområde, som den ansøgte forretning skal vurderes i  

 forhold til, med udgangspunkt i den eksisterende struktur og  

 kundestrøm i området.
Der foretages efter en nærmere  

 bestemt metode   en beregning af den potentielle Matas-omsætning i det  

 definerede handelsområde, dvs. den omsætning, der kan forventes i  

 handelsområdet under forudsætning af, at de eksisterende  

 Matas-forretninger drives effektivt.
Den faktiske Matas-omsætning i  

 handelsområdet trækkes fra den potentielle Matas-omsætning  

 hvorved ses, om de eksisterende forretninger dækker  

 handelsområdet effektivt eller ikke.
Manglende effektiv dækning  

 hos de eksisterende forretninger vil være et element, der kan  

 føre til, at en nyetablering godkendes.
Matas vurderer, om omsætningsbudgettet for den  

 ansøgte forretning er realistisk i forhold til forretningens  

 beliggenhed og areal, og har et betydeligt talmateriale til brug for denne  

 vurdering.
Der sker en beregning af det beløb, som en nyetablering af  

 en Matas-forretning skønnes at kunne udvide Matas-omsætningen  

 med i handelsområdet.
På baggrund af ca. 70 flytninger og ca. 30  

 nyetableringer inden for de seneste år råder MATAS over et  

 betydeligt erfaringsmateriale, der viser, hvorledes etablering af en ny  

 forretning påvirker omsætningen afhængigt af  

 handelsområdets struktur og konkurrencesituation.
Det vurderes,  

 hvilke(n) eksisterende forretning/er der vil blive berørt af  

 etableringen af den nye forretning.
Den beregnede samlede  

 omsætningsnedgang fordeles herefter mellem de berørte butikker,  

 idet dette sker forholdsmæssigt efter de berørte butikkers  

 "kundestrømsmæssige" afstand til den ønskede  

 nyetablering.
MATAS besidder i kraft af de tidligere nyetableringer og  

 flytninger et betydeligt erfaringsmateriale til brug for vurderingen.
Hvis de  

 eksisterende forretningers omsætning bringes under nærmere  

 beregnede normtalsgrænser, vil de eksisterende forretninger få et  

 for ringe driftsgrundlag, og dermed bringes deres konceptopfyldelse i fare.  

 Dette er udtryk for, at kundeunderlaget ikke er tilstrækkeligt til  

 etablering af en yderligere forretning af den ansøgte størrelse  

 og med det ansøgte budget.
I sådanne tilfælde  

 imødekommes ansøgning derfor ikke.
Ansøgningen  

 imødekommes heller ikke, hvis de eksisterende forretningers  

 omsætning bringes under en nærmere beregnet  

 minimums-omsætning, idet øvrige Matas-forretninger derved skal  

 dække disse forretningers andel af fællesudgifterne.
Dette er  

 indirekte et udtryk for, at kundeunderlaget ikke er tilstrækkeligt.  

 Hvis de eksisterende forretningers omsætning ikke bringes under de  

 anførte grænser, vil ansøgningen derimod blive  

 imødekommet, selvom nyetableringen tager omsætning fra de  

 eksisterende forretninger.
Behandlingen af ansøgningerne er således i  

 høj grad baseret på objektivt talmateriale og beregningsmetoder  

 uden mulighed for at inddrage rent subjektive diskretionære  

 betragtninger i vurderingen.
Enkelte punkter i skemaet indeholder naturligt  

 et element af skøn fra MATAS side, der dog ikke fratager vurderingen  

 den saglige og objektive karakter.
Regelsættet medfører, at der  

 foretages en konkret bedømmelse af den ansøgte etablering med  

 udgangspunkt i den ansøgte forretnings konkrete størrelse,  

 omsætningsbudget og beliggenhed set i forhold til det  

 pågældende handelsområdes struktur.
MATAS har siden vedtagelsen i 1996 behandlet 37 sager i  

 henhold til reglerne om beliggenhedsgodkendelse. 26 blev godkendt, 11  

 afslået. 2 af de 11 afslag er imidlertid blot en fastholdelse af  

 tidligere meddelte afslag.
Der er således reelt kun tale om 9 afslag.  

 Antallet af afslag hænger snævert sammen med, at  

 MATAS-kæden i al væsentlighed er fuldt udbygget med ca. 290  

 butikker fordelt over hele landet.
MATAS-kæden er således  

 Danmarks største specialhandelskæde.
Af de 9 reelle afslag har  

 to ansøgere senere fået godkendt en forretning i det samme  

 handelsområde som oprindeligt ansøgt om.
Det drejer sig om  

 etableringen af en forretning i Skibby og en i Holstebro.
Således er  

 der alene tale om 7 vedvarende afslag.
Ansøgningen om etableringen af  

 en yderligere butik i Holstebro blev afslået i marts 1997. Den  

 budgetterede omsætning kunne ikke hentes fra den forventede  

 markedsudvidelse, og den forventede omsætningsnedgang i den  

 eksisterende berørte Matas-forretning ville medføre, at denne  

 forretning kom under normtalsgrænsen.
Endvidere var der visuel kontakt  

 mellem den eksisterende forretning og den ønskede etablering  

 (imageskadelig placering). Samme ansøger søgte senere på  

 ny godkendelse til etablering af en butik i Holstebro.
Der var tale om en  

 anden beliggenhed og en mindre butik med deraf følgende ændret  

 omsætningsbudget.
Den forventede omsætningsnedgang i den  

 eksisterende forretning ville ikke bringe denne forretning under  

 normtalsgrænsen, og da der ikke længere var visuel kontakt mellem  

 forretningerne, blev ansøgningen godkendt i efteråret 1997.
Af de 9 reelle afslag på nyetableringer blev 8 givet  

 til eksisterende medlemmer, hvilket dokumenterer, at regelsættet  

 også er aktivt over for eksisterende medlemmer.
For så vidt  

 angår de 26 godkendelser er der blevet godkendt 1 udvidelse af  

 eksisterende forretning, 10 flytninger og 15 nyetableringer.
Af de 15  

 nyetableringer var der i 10 tilfælde tale om, at den godkendte  

 nyetablering vil tage omsætning fra de eksisterende Matas-forretninger.  

 Reglerne tildeler således ikke lokale monopoler, der medfører,  

 at detailleddet fastfryses i dets nuværende struktur.
Det er  

 således kun, hvis nyetableringen vil fjerne kundeunderlaget fra de  

 eksisterende forretninger i en sådan grad, at deres konceptopfyldelse  

 kommer i fare, at ansøgningen afslås.
Det samme gælder,  

 hvis de eksisterende forretninger bringes under den fastsatte  

 minimumsomsætning, som alle Matas-forretninger skal have.
Der er  

 altså ikke tale om, at reglerne beskytter eksisterende medlemmer fra  

 konkurrence.
I juni 1998 godkendte bestyrelsen en nyetablering på  

 Vester Farimagsgade, København.
Ansøgeren var ikke på det  

 tidspunkt eksisterende medlem.
At alle godkendelser på nær  

 én er givet til eksisterende medlemmer skyldes, at der af de 37  

 ansøgninger, bestyrelsen har behandlet, kun har været to  

 ansøgere, der ikke var eksisterende medlemmer, nemlig Klaus Kejser  

 Nielsen og ovenfor nævnte ansøger (afvisningen af Ib Skov  

 skyldes alene prioritetsreglen).
Det fremgår af det dokumentationsmateriale, der blev  

 udarbejdet vedrørende Klaus Kejser Nielsen i overensstemmelse med  

 regelsættet, at etableringen af den ansøgte forretning med det  

 ansøgte omsætningsbudget ville medføre, at den  

 eksisterende Matas-butik i Torvegade ville blive bragt under den  

 minimumsomsætning, som en Matas-forretning skal have, på trods af  

 en forventet markedsudvidelse på 33% i Kolding Midtby.
De eksisterende  

 forretninger i handelsområdet dækkede tillige området  

 effektivt, idet den faktiske Matas-omsætning var større end den  

 potentielle Matas-omsætning i området.
Der var således  

 klart ikke det nødvendige kundemæssige grundlag for etablering  

 af den ansøgte forretning.
Herudover ville den ønskede  

 forretning gennem sin nære placering til forretningen i Torvegade kunne  

 skade kædens image.
Matas  regelsæt for beliggenhedsgodkendelse  

 tilsagde derfor, at etableringen blev afslået.
Der er således  

 intet belæg for at hævde, at Matas har inddraget usaglige hensyn  

 i vurderingen af klagers ansøgning.
Inden Konkurrencerådets afgørelse havde Matas  

 behandlet 22 ansøgninger.
Af de 22 ansøgninger blev der  

 godkendt 11 ansøgninger om nyetableringer.
De resterende 7  

 godkendelser omfattede alene flytninger og ikke generationsskifte af  

 eksisterende butikker.
Godkendelserne af de ansøgte nyetableringer  

 blev alle givet til eksisterende medlemmer, hvilket imidlertid skal se  

 på baggrund af, at Matas naturligvis ikke kan behandle andre  

 ansøgninger, end dem der indleveres.
I den pågældende  

 periode var klager den eneste ansøger, der ikke i forvejen var medlem  

 af kæden.
Senere har Matas tilladt en nyetablering, hvor  

 ansøgeren ikke var medlem i forvejen.
Matas favoriserer ikke  

 eksisterende medlemmer. Årsagen til afslaget på klagers  

 ansøgning var, at det blev behandlet i overensstemmelse med Matas  

  regelsæt for beliggenhedsgodkendelse og givet ud fra saglige og  

 objektive kriterier i fuld overensstemmelse med dette regelsæt.
Matas-kæden har ingen interesse i at beskytte  

 eksisterende medlemmer og holde nye ansøgere ude af Matas-kæden.  

 Det overordnede mål for kæden er optimal Matas-dækning  

 på landsplan.
Herved opnås større indkøbsvolumen,  

 hvilket medfører bedre priser fra leverandørerne, ligesom  

 Matas-kædens konkurrencedygtighed udbygges.
Det må dog samtidig  

 påses, at kædens forretninger som helhed gives  

 markedsmæssige vilkår, der sikrer tilstrækkelig  

 økonomi til at opfylde konceptet, hvilket er kædens  

 eksistensgrundlag.
Klager kan ikke anvende en sammenligning af forbrugere pr.  

 materialist pr. amt som argumentation for, at Kolding er underforsynet med  

 materialister.
Den interessante og relevante faktor i denne sammenhæng  

 er derimod, hvor stor Matas-omsætningen er pr. indbygger i de  

 forskellige amter.
Jo højere Matas-omsætning pr. indbygger, des  

 bedre Matas-dækning i amtet.
Forskellen på de enkelte amters  

 gennemsnitlige Matas-omsætning er i alt væsentlighed begrundet i  

 urbaniseringsgraden i området.
Hertil kommer, at vurderingen af, om der  

 kan etableres en yderligere forretning i Kolding, afhænger af den  

 konkrete ansøgning, idet der herefter foretages en konkret  

 bedømmelse med udgangspunkt i den ansøgte forretnings konkrete  

 størrelse, omsætningsbudget og beliggenhed set i forhold til det  

 pågældende handelsområdes struktur og konkurrencesituation.  

 Ved en sammenligning med Holstebro overser klager at Holstebro har et  

 større opland, og at størrelsen af kundeunderlaget ikke kan  

 anvendes som eneste målestok for, hvor mange butikker et område  

 kan bære, men at også den budgetterede omsætning for den  

 ønskede butik er et væsentligt led i vurderingen, idet denne er  

 bestemmende for omsætningsnedgangen i de eksisterende butikker, og  

 dermed for om disse butikker vil blive bragt under normtalsgrænserne.
I  

 klagers tilfælde ville en butik med den ansøgte størrelse  

 og med det ansøgte omsætningsbudget bringe en af de eksisterende  

 butikker i Kolding under normtalsgrænserne.
Anderledes forholdt det sig  

 med ansøgeren i Holstebro.
Endvidere var afstanden til nærmeste  

 butik i Holstebro over 150 meter (og ikke 120 meter), og der var ingen visuel  

 kontakt mellem butikkerne.
7.2 Ib Skov Prioritetsreglen har ikke noget at gøre med  

 overetableringsproblematikken, men forudsætter at der kan etableres en  

 butik på den ansøgte beliggenhed.
Den regulerer alene, hvem af  

 flere ansøgere der først forhandler med udlejer om et lokale.  

 Hermed styrkes kædens konkurrenceberedskab, idet det enkelte medlem  

 typisk opnår en bedre beliggenhed og bedre lejevilkår.
Reglen er  

 udtryk for en tillempelse til kapitalkædens fordel på dette  

 punkt.
Lignende regler anvendes af mange danske frivillige kæder.
Det center, som realiseredes i 1996 i Horsens, er  

 anført i en lokalplan fra 1991, hvilket førte til, at Peter  

 Bjerremand Jensen sonderede mulighederne og tilkendegav sin interesse over  

 for Matas i 1995. Ib Skov ønskede som nr. 2 i Horsens ikke at  

 respektere prioritetsreglen i forhold til Peter Bjerremand Jensen, der var i  

 forhandlinger om lokaler i centret.
Matas kunne derfor kun reagere ved ikke  

 at optage Ib Skov, da han ikke ville afstå lokalerne til Peter  

 Bjerremand Jensen.
Prioritetsreglen har ingen indvirkning på antallet  

 af Matas-butikker.
Den eneste konkurrencebegrænsning, som reglen  

 indebærer, er, at en ansøger ikke i det pågældende  

 center kan etablere en Matas-butik i strid med en anden ansøgers bedre  

 prioritet.
Prioritetsreglen varetager Matas  saglige interesse i bedst mulig  

 forhandlingsstyrke over for centerledelsen.
Den er ikke-diskriminerende, da  

 den er indifferent over for, hvilken ansøger der kommer først.  

 En ansøger med 1. prioritet kan ikke spærre for andre  

 ansøgere ved at forhandle på skrømt.
Når der  

 registreres flere ansøgere, får ansøgeren med 1.  

 prioritet en passende frist til at forhandle færdigt, og sker dette  

 ikke, overgår forhandlingsretten til den næste i rækken.  

 Som mangeårig medarbejder i Matas var Ib Skov bekendt med  

 prioritetsreglen, og han er den eneste ansøger, der siden reglens  

 indførelse i 1994 ikke har ønsket at iagttage den trods sit  

 kendskab til den.
8. Ankenævnets bemærkninger Ved den påklagede afgørelse har  

 Konkurrencerådet alene taget stilling til, at Matas  regelsæt om  

 beliggenhedsgodkendelse og Matas  prioritetsregel samt praktiseringen heraf  

 opfylder kravene i § 6 i bekendtgørelsen om gruppefritagelse af  

 aftaler m.v. om kædesamarbejde i detailhandelen, hvorefter deltagerne i  

 et sådant kædesamarbejde kan betinge nye forretningers etablering  

 af deres godkendelse "efter saglige og ikke-diskriminerende kriterier,  

 der praktiseres ensartet".
 Ankenævnet tiltræder, at Matas  regelsæt  

 om beliggenhedsgodkendelse indebærer, at godkendelsen skal ske  

 "efter saglige og ikke-diskriminerende kriterier", og som sagen  

 foreligger oplyst for Ankenævnet, må det lægges til grund,  

 at regelsættet praktiseres ensartet.
Matas  centerprioritetsregel tillægger efter sin  

 formulering de eksisterende aktionærer eneret til  

 interesseregistrering, og meddelelsen af 9. marts 1994 synes at afskære  

 de enkelte aktionærer fra selv at forhandle med centret, idet Matas  

 synes at betinge sig at forestå forhandlingerne med centret ("Den  

 aktionær, der først . . . er den aktionær, vi  

 overfor center-administrationen først forhandler færdig")  

 og forelægge resultatet af sådanne forhandlinger til accept for  

 de registrerede i prioritetsorden, jf. herved også Matas  skrivelse af  

 23. oktober 1996 til Ib Skov ("de af os forhandlede vilkår").  

 Uanset reglens formulering var den imidlertid ikke til hinder for  

 registrering af Ib Skov, der ikke var aktionær, og den var heller ikke  

 til hinder for, at Peter Bjerremand Jensen kunne bevare sin bedre  

 prioritetsstilling, selv om han ikke havde overladt forhandlingerne med  

 centret til Matas.
Reglen skal angiveligt forhindre centret i at spille  

 ansøgere ud mod hinanden, men der foreligger ikke oplysning om, at  

 andre end Ib Skov i forhold til centret var interesseret i det sidste ledige  

 lejemål, da han indgik aftale herom.
På denne baggrund finder Ankenævnet, at der  

 foreligger en sådan usikkerhed om centerprioritetsreglens indhold og  

 praktisering, at der   som sagen foreligger oplyst   ikke er fornødent  

 grundlag for at anse den for omfattet af § 6 i den nævnte  

 gruppefritagelses-bekendtgørelse.
Denne del af den påklagede  

 afgørelse vil derfor være at hjemvise til fortsat  

 behandling.
 Herefter bestemmes:
 Konkurrencerådets afgørelse af 25. februar  

 1998 stadfæstes for så vidt angår Matas A/S  regelsæt  

 om beliggenhedsgodkendelse og hjemvises til fortsat behandling for så  

 vidt angår Matas A/S  centerprioritetsregel.
Ole Jess Olsen Jens Fejø Børge Dahl Udskriftens rigtighed bekræftes.
 Konkurrenceankenævnet, den15. oktober 1999.
