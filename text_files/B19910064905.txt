 I medfør af § 27, nr. 3 og 5, § 28, § 42, stk. 2, og § 50, stk. 1, i lov  

 nr. 306 af 4. juni 1986 om saltvandsfiskeri samt § 1, stk. 1-2, og § 6, stk.  

 4, i lov om administration af Det europæiske økonomiske Fællesskabs  

 forordninger om etablering af en fælles strukturpolitik for fiskerisektoren  

 og om den fælles markedsordning for fiskerivarer m.v., jf. lovbekendtgørelse  

 nr. 661 af 25. september 1986, fastsættes:
 § 1.  I Østersøen, Bælterne og Øresund som afgrænset  

 mod vest af en linie fra Hasenøre til Gnibens spids, fra Korshage til  

 Spodsbjerg og linien Gilbjerg Hoved til Kullen, er det forbudt at anvende  

 trawl og hildingsgarn med en maskestørrelse mindre end 105 mm (helmasker) ved  

 fiskeri efter torsk, og mindre end 90 mm (helmasker) ved fiskeri efter  

 fladfisk med trawl.
 Stk. 2.  Ved hildingsgarn forstås garnredskaber som  

 nedgarn, drivende og svajende garn, hvor fisken fanges ved fastholdelse i  

 netmaskerne.
 Stk. 3.  Ved trawlfiskeri forstås fiskeri med ethvert  

 vodredskab fæstet til båd eller fartøj, som bevæges ved hvilken som helst  

 kraft.
 § 2.  Ved måling af maskestørrelsen forholdes i  

 overensstemmelse med art. 6 i Rådets forordning (EØF) nr. 1866/86 om  

 fastsættelse af tekniske foranstaltninger til bevarelse af fiskeressourcerne  

 i Østersøen, Bælterne og Øresund.
 § 3.  Overtrædelse af § 1, stk. 1, straffes med bøde.
 § 4.  Bekendtgørelsen træder i kraft den 1. oktober  

 1991.
