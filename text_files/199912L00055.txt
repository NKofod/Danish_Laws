Fremsat den 26. oktober 1999 af Ole M.
Nielsen (KRF),  

 Flemming Kofod-Svendsen (KRF), Jann Sjursen (KRF) og Tove Videbæk  

 (KRF) Forslag til Lov om ændring af lov om mægling i  

 arbejdsstridigheder (Ændring af afstemningsreglerne) § 1 I lov om mægling i arbejdsstridigheder, jf. lovbekendtgørelse  

 nr. 192 af 6. marts 1997, foretages følgende ændring:
 1. § 11, stk. 1, 2. og 3. pkt. ophæves, og  

 i stedet indsættes som nyt punktum:
» § 2 Loven træder i kraft den 1. januar 2000.
Bemærkninger til lovforslaget Ifølge den gældende lov om  

 mægling i arbejdsstridigheder skal der kun 25 pct. af de  

 stemmeberettigede lønmodtagere til at forkaste et  

 mæglingsforslag, hvis mindre end 40 pct. af de stemmeberettigede  

 deltager i afstemningen.
Hvis stemmeprocenten er 40 pct. eller derover,  

 kræves simpelt flertal af de stemmeberettigede.
 Med lovforslaget kan mindst 35 pct. af de  

 stemmeberettigede afvise et mæglingsforslag i overensstemmelse med  

 lovgrundlaget fra før lovændringen, der trådte i kraft den  

 1. januar 1997.
Ved overenskomstforhandlingerne i 1998 på  

 LO/DA-området lykkedes det på de fleste overenskomstområder  

 at opnå en aftale.
De få områder, hvor der ikke kunne  

 opnås enighed, blev samlet op i forligsmandens mæglingsforslag.  

 Ved urafstemning blandt lønmodtagerne blev mæglingsforslaget  

 afvist af 26 pct. af de stemmeberettigede lønmodtagere, hvilket  

 førte til en storkonflikt, der kostede samfundet milliarder af kroner.  

 Såfremt afstemningsreglerne fra før 1. januar 1997 var  

 gældende, kunne storkonflikten have været undgået.
Forslagsstillerne finder det på den baggrund  

 urimeligt, at et lille mindretal af de stemmeberettigede medlemmer kan afvise  

 et mæglingsforslag på vegne af flertallet af de stemmeberettigede  

 medlemmer.
Når demokratisk valgte repræsentanter fra  

 arbejdsmarkedets parter har godkendt et mæglingsforslag, bør det  

 efter forslagsstillernes opfattelse kræve en større andel end 25  

 pct. af de stemmeberettigede at afvise et mæglingsforslag, idet  

 parternes forhandlere og forligsmanden må have de bedste  

 forudsætninger for at vurdere, hvilket overenskomstresultat der er  

 rimeligt set fra parternes og samfundets side.
 Erfaringerne fra overenskomstforhandlingerne i 1998, der  

 endte med et nej til mæglingsskitsen, kan medføre, at  

 fagforeningerne, af frygt for at få endnu et nej ved urafstemning ved  

 næste overenskomstforhandling, vil stille skærpede krav, hvilket  

 medfører øget risiko for sammenbrud og endnu en storkonflikt.  

 Målet bør i stedet være, at forligsmandsloven indrettes  

 på en måde, der fremmer opnåelse af forhandlingsresultater  

 mellem arbejdsmarkedets parter frem for konflikter.
 Dertil kommer, at de eksisterende afstemningsregler er  

 udformet på en paradoksal måde, der medfører, at en  

 yderligere ja-stemme i visse tilfælde kan bringe stemmeprocenten op  

 på 40 pct. eller derover, hvilket vil medføre, at et  

 mæglingsforslag, der ellers ville have været vedtaget, forkastes.  

 En lønmodtager, der stemmer ja, kan dermed ikke være sikker  

 på, at vedkommendes stemme vil forbedre mulighederne for at vedtage et  

 mæglingsforslag, hvilket forslagsstillerne finder i modstrid med  

 almindelige demokratiske spilleregler.
Skriftlig fremsættelse Ole M.
Nielsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 mægling i arbejdsstridigheder. (Ændring af  

 afstemningsreglerne).
(Lovforslag nr.
L 55).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget § 1.
 I lov om mægling i arbejdsstridigheder, jf. lovbekendtgørelse  

 nr. 192 af 6. marts 1997 foretages følgende ændring:
§ 11. Inden for hvert forbund (fagforening,  

 fagforeningsafdeling) træffes afgørelsen af dets stilling til et  

 mæglingsforslag enten ved urafstemning eller af en dertil kompetent  

 forsamling.
Til forkastelse af et mæglingsforslag ved urafstemning  

 på arbejderside kræves, at et flertal af de i afstemningen  

 deltagende har stemt imod forslaget.
Hvis mindre end 40 pct. af de  

 stemmeberettigede har deltaget i afstemningen, kræves tillige, at  

 mindst 25 pct. af de stemmeberettigede har stemt imod forslaget.
 1. § 11, stk. 1, 2. og 3. pkt. ophæves, og  

 i stedet indsættes som nyt punktum:
