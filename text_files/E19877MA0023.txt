 En handelstandsforening klagede over toldvæsenets afgørelse om, at der  

 skulle betales moms af et kommunalt tilskud til en flagallé, og at  

 foreningen ikke kunne fradrage moms af mad og drikkevarer, som blev uddelt  

 gratis ved afholdelse af arrangementer.
Foreningen flagede på nationale flagdage uden at opkræve leje.
Kommunen  

 afslog oprindeligt at betale for en flagallé, men tilbød i stedet at  

 yde et tilskud til dækning af en del af foreningens udgifter til  

 flagalléen.
 Da kommunen havde ydet tilskuddet under forudsætning af, at foreningen  

 drev en flagallé, traf nævnet afgørelse om, at der skulle betales moms  

 af tilskuddet.
 Om uddelingen var oplyst, at de varer, som foreningen uddelte/udskænkede  

 som et led i foreningens arrangementer, ikke var påført foreningens mærke  

 eller navn.
 Foreningen anså uddelingen som reklameudgifter for foreningen, for hvilke  

 der er fradragsret for momsen.
 Nævnet traf afgørelse om, at uddelingen måtte anses som  

 repræsentation/gaveydelser, for hvilke der ikke er fradragsret for momsen, jf  

 lovens § 16, stk 3, pkt e.
