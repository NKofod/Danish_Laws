 Ved en den 13. december 1949 stedfunden noteveksling mellem det kgl.  

 gesandtskab i Bryssel og det belgiske udenrigsministerium er der indgået  

 følgende aftale om udveksling af officielle publikationer mellem Danmark og  

 Belgien:
1. Hver af de to regeringer skal regelmæssigt levere  

 et eksemplar af alle de fra dens forskellige ministerier og andre  

 regeringsorganer, officielle kontorer og institutioner hidrørende  

 publikationer i overensstemmelse med bibliografien over landets officielle  

 publikationer eller en liste udarbejdet senest et år efter nærværende  

 overenskomsts ikrafttræden.
Forsendelserne kan til enhver tid revideres og  

 udvides uden nye forhandlinger med det formål at medtage alle andre af  

 vedkommende regerings officielle publikationer, som ikke allerede findes  

 opført i bibliografien eller på listen, tilligemed publikationer fra sådanne  

 nye organer, som vedkommende regering måtte oprette i fremtiden.
 2. Det officielle udvekslingskontor til fremsendelse  

 af de danske publikationer skal være Danmarks Institut for international  

 Udveksling af videnskabelige Publikationer (I.D.E.), adresse Det kgl.  

 Bibliotek, hvilket institut også skal modtage de publikationer, der leveres  

 til gengæld.
3. Det officielle udvekslingskontor til fremsendelse  

 af de belgiske publikationer skal være Det kgl.
Bibliotek i Belgien.
De  

 danske publikationer vil tilgå dettes udvekslingskontor.
 4. Nærværende aftale forpligter ingen af de to  

 regeringer til at levere blanketter eller cirkulærer, som ikke er af  

 offentlig karakter, eller fortrolige publikationer.
 5. Hver af de to regeringer skal afholde udgifterne  

 til forsendelse med post, jernbane eller skib til det andet lands  

 udvekslingskontor såvelsom udgifterne til fordeling på sit eget område efter  

 publikationernes ankomst i medfør af nærværende aftale.
6. Nærværende aftale skal ikke kunne anses som  

 medførende ændringer i nogen som helst udvekslingsaftale, som tidligere måtte  

 være indgået mellem et under den ene regering henhørende ministerium eller  

 andet regeringsorgan og et ministerium eller regeringsorgan under den anden  

 regering.' Hvilket herved bringes til almindelig kundskab med tilføjende, at aftalen  

 er trådt i kraft den 1. januar 1950.
 Udenrigsministeriet, den 8. maj 1950.
 F.M.
 Dahl.
