I medfør af § 7 og § 8, stk. 3 i lov nr. 407 af 14. juni 1995 om statstilskud til omstilling af elopvarmede bygninger fastsættes efter bemyndigelse:
Tilskudsberettigede bygninger § 1.  Der kan gives tilskud til installation af  

 centralvarmeanlæg i følgende elopvarmede bygninger:
 Stk. 2.  Tilskuddet ydes til ejere, samt private  

 andelsboligforeninger m.v.
Stk. 3.  For at være tilskudsberettiget, skal bygningen  

 være registreret som elopvarmet i Bygnings- og boligregistret (BBR) og være  

 beliggende i et område, hvor der ikke findes fjernvarme- eller  

 naturgasforsyning, og som i den kommunale planlægning ikke er udlagt til en  

 sådan forsyning i henhold til lov om varmeforsyning.
Mindre fælles varmeanlæg  

 mellem nærliggende ejendomme med varmekapacitet under 0,25 MW regnes ikke som  

 kollektiv varmeforsyning.
 Stk. 4.  Tilskuddet er betinget af, at bygningen  

 samtidig omstilles fra elopvarmning til anden form for opvarmning, herunder  

 opvarmning baseret på vedvarende energikilder.
Tilskudsberettigede arbejder § 2.  Tilskuddet ydes til materialer og installation  

 af centralvarmeanlægget i bygningen incl. installationer til fremføring af  

 varmt brugsvand, men ekskl. det tilhørende opvarmningsanlæg.
Stk 2.  Tilskudsberettigede centralvarmeanlæg skal  

 udføres som almindelig anerkendt installation, f. eks. som et traditionelt  

 vædskebårent system med radiatorer, som et gulvvarmeanlæg, eller som et  

 luftopvarmet system med fordeling til de enkelte rum.
Anlæggene skal forsynes  

 med radiatortermostatventiler eller andet tilsvarende reguleringsudstyr.
Som  

 tilskudsberettigede arbejder regnes endvidere automatik til periodevis  

 sænkning af rumtemperaturen (natsænkning), samt tilsvarende automatik, der  

 kan begrænse energiforbruget.
Stk. 3.  Tilskud kan ikke ydes til brugte eller  

 renoverede anlæg.
Tilskud ydes ikke til separate anlægkomponenter eller til  

 anlægskomponenter, der ikke nødvendigt indgår i et almindeligt velfungerende  

 centralvarmeanlæg.
Særligt luksusprægede materialer eller installationer er  

 ikke til skudsberettigede.
 Stk. 4.  Tilskud ydes ikke til fremføring af  

 centralvarmeanlægget til sekundære rum, tilbygninger, garager og lignende,  

 som ikke anvendes til bolig- eller institutionsformål, eller som kun  

 lejlighedsvist kræver opvarmning.
 Stk. 5.  Finansieringsudgifter er ikke til  

 skudsberettigede.
 § 3.  Tilskuddet til centralvarmeanlægget kan  

 kombineres med standardtilskud til vedvarende energianlæg, f.eks. mindre  

 fastbrændselskedler, gårdbiogasanlæg, varmepumpeanlæg og solvarmeanlæg.
Information og rådgivning § 4.  I forbindelse med tilskudsordningen ydes der af  

 energi- og miljøkontorer og energicentre udpeget af Energistyrelsen  

 information om de forskellige tilskudsmuligheder samt uvildig rådgivning om  

 energibesparelser, energieffektive opvarmningsanlæg og vedvarende energianlæg  

 i forbindelse med omstillingen af elvarme.
Rådgivningen kan ydes i  

 forbindelse med en gennemgang af den aktuelle bygning, og foretages i så fald  

 af energikonsulenter, som i nødvendigt omfang bistås af regionale  

 energikontorer og energicentre med særlig sagkundskab inden for vedvarende  

 energi.
Rådgivningen vedrører kun bygningens energimæssige funktioner.
Betingelser for meddelelse af tilsagn om  

 tilskud § 5.  Tilsagnet om tilskud kan betinges af, at der i  

 forbindelse med omstillingen af elvarme gennemføres foranstaltninger til  

 begrænsning af energiforbruget i et nærmere angivet omfang, samt at  

 centralvarmeanlægget og det tilhørende opvarmningsanlæg opfylder nærmere  

 angivne krav til energieffektivitet, holdbarhed og reduceret miljøbelastning.  

 Nærmere angivelse af sådanne krav vil blive offentliggjort i oversigter, der  

 formidles af de regionale centre, jf. § 11, stk. 2.
§ 6.  Tilsagn om tilskud kan kun meddeles, såfremt der  

 foreligger skriftlig aftale mellem ansøger og leverandør af det samlede  

 anlæg, hvor udgifterne til det varmefordelende anlæg og opvarmningsanlægget  

 specificeres særskilt.
Aftalen kan være betinget af, at et tilsagn om tilskud  

 opnås fra Energistyrelsen.
Stk. 2.  Tilsagn om tilskud kan kun meddeles, såfremt  

 anlægget leveres og installeres af en momsregistreret virksomhed, der driver  

 bygge- og anlægsvirksomhed.
Hvis virksomheden tillige leverer og installerer  

 et opvarmningsanlæg baseret på vedvarende energi, skal virksomheden være  

 tilsluttet evt. kvalitetssikringsordninger, som er gældende på området.
 § 7.  Tilsagn om tilskud kan kun meddeles, såfremt der  

 gennem kommunen er indhentet bekræftelse på, at bygningen er elopvarmet og  

 beliggende udenfor den kollektive varmeforsyning, jf. § 1, stk. 3., samt  

 oplysninger om bygningens etageareal.
 Stk. 2.  Tilsagn om tilskud kan kun meddeles, såfremt  

 der foreligger en endelig byggetilladelse, hvor en sådan kræves af kommunen.
 § 7.  Arbejdet må ikke påbegyndes forinden skriftligt  

 tilsagn om tilskud er modtaget.
Stk. 2.  Arbejdet anses for påbegyndt ved den fysiske  

 iværksættelse på ejendommen.
Kontrahering eller indkøb af materialer anses  

 ikke for påbegyndelse.
I tvivlstilfælde afgør Energistyrelsen, hvornår et  

 arbejde anses for påbegyndt.
Ansøgning om tilsagn om tilskud § 9.  Ansøgninger om tilskud indsendes til  

 Energistyrelsen via de udpegede regionale energikontorer, jf. § 4.
 Stk. 2.  Ansøgninger skal udfærdiges på et særligt  

 ansøgningsskema, der sammen med en vejledning rekvireres på det regionale  

 energikontor, eller i kommunen.
 Stk. 3.  Ansøgning om tilskud til bygninger, der er  

 opdelt i ejerlejligheder eller ejes af boligforeninger m.v. indsendes samlet  

 for den pågældende ejerlejlighedsejendom eller boligforening.
 Stk. 4.  Ansøgningen skal påtegnes vedrørende  

 varmeplanmæssige og bygningsmæssige forhold, jf. § 7.
Stk. 5.  Med ansøgning om tilskud skal sendes et  

 datablad eller en kopi af en evt. udfærdiget rapport vedr. bygningens energi  

 mæssige forhold.
Dette sker i forbindelse med energikontorets videresendelse  

 af ansøgningen til Energistyrelsen, jf. § 9, stk. 1.
 Stk. 6.  Med ansøgning om tilskud skal sendes en kopi af  

 skriftlig aftale om levering af centralvarmeanlægget, jf. § 6. Såfremt der  

 efter Energistyrelsens retningslinier stilles krav til centralvarmeanlægget  

 eller om gennemførelse af særlige supplerende foranstaltninger til  

 nedbringelse af energiforbruget som vilkår for tilskuddet, jf. § 5, skal der  

 samtidig fremsendes kopi af skriftlig aftale om udførelse af sådanne  

 arbejder.
 Stk. 7.  Såfremt der udover centralvarmeanlægget også  

 søges om standardtilskud til et tilhørende opvarmningsanlæg baseret på  

 vedvarende energikilder, jf. § 3, skal ansøgning herom fremsendes sammen med  

 ansøgningen om tilskud til centralvarmeanlægget.
Beregning af tilskud § 10.  Når tilsagnsbeløbet er reserveret af  

 Energistyrelsen, meddeles tilsagn om tilskud og adgang til at påbegynde  

 arbejdet.
 Stk. 2.  Energistyrelsen skønner, hvorvidt de anførte  

 udgifter til centralvarmeanlægget er rimelige.
Stk 3.  Energistyrelsen kan på grundlag af ansøgningen  

 meddele tilsagn om tilskud.
Det meddelte tilsagn kan ikke forhøjes.
§ 11.  Tilskuddet til centralvarmeanlægget beregnes  

 som et grundbeløb med tillæg for størrelsen af det opvarmede bygningsareal,  

 samt tillæg, der kan opnås, såfremt centralvarmeanlæggets energiforyning  

 baseres på vedvarende energikilder.
Tilskuddet kan dog ikke overstige 75% af  

 de godkendte udgifter incl. moms, jf. § 2. Beregning af eventuelle  

 supplerende tilskud til selve opvarmningsanlægget foretages særskilt af  

 Energistyrelsen, jf. § 3.
 Stk. 2.  Størrelsen af grundbeløbet og tillæggene  

 fastsættes af Energistyrelsen og offentliggøres sammen med nærmere principper  

 for beregning af tillæggene i oversigter, jf. § 5.
 Stk. 3.  Oplysninger i Bygnings- og boligregistret (BBR)  

 om bygninger, arealer, anvendelse og opvarmningsformer lægges til grund ved  

 fastsættelse af tilskud.
Ansøgning om udbetaling af tilskud § 12.  Ansøgning om udbetaling af tilskud indsendes  

 til Energistyrelsen.
Stk. 2.  Ansøgningen skal udfærdiges på et særligt  

 skema, der fremsendes til ansøgeren sammen med meddelelsen om tilsagn om  

 tilskud.
Med ansøgningen skal sendes fakturaer for udført arbejde påført de  

 leverende firmaers SE-numre.
Af fakturaerne skal det fremgå, hvilket arbejde  

 der er udført, samt en angivelse af arbejdsperioden.
§ 13.  Tilskuddet kan kun udbetales, såfremt  

 nødvendige godkendelser af installationerne foreligger.
Med ansøgningen om  

 udbetaling af tilskud skal sendes kopi af sådanne godkendelser, herunder  

 ibrugtagningstilladelse, hvor en sådan kræves af kommunen.
§ 14.  Tilskuddet kan kun udbetales, hvis arbejdet er  

 udført i henhold til leveringsaftalen.
Hele arbejdet skal være afsluttet, og  

 ansøgningen om udbetaling skal være indsendt inden 6 måneder efter tilsagnets  

 dato.
 Stk. 2.  Energistyrelsen kan meddele fristforlængelse,  

 såfremt der foreligger særlige grunde, og begrundet ansøgning om  

 fristforlængelse er indsendt inden fristens udløb.
 Stk. 3.  Fristforlængelse udover den 31. oktober i året  

 efter tilsagnsåret meddeles ikke.
§ 15.  Tilskud kan kun udbetales til  

 tilsagnsmodtagere.
Dog kan, på tilsagnsmodtagerens begæring, meddelt tilsagn  

 om tilskud overføres til pengeinstitut eller realkreditinstitut i forbindelse  

 med låntagning med henblik på finansiering af anlægget.
 § 16.  Det er en forudsætning for tilskud, at anlægget  

 indberettes til Bygnings- og boligregistret (BBR).
Klage § 17.  Afgørelser truffet af Energistyrelsen i henhold  

 til denne bekendtgørelse kan ikke indbringes for anden administrativ  

 myndighed.
Bortfald og tilbagebetaling af tilskud § 18.  Meddelt tilsagn om tilskud bortfalder, hvis  

 ansøgeren har afgivet urigtige eller vildledende oplysninger eller fortiet  

 oplysninger af betydning for ansøgningen, eller hvis betingelserne for at yde  

 tilsagn ikke længere er tilstede.
Hvis tilskuddet er udbetalt, kan det kræves  

 tilbagebetalt.
Straffebestemmelser § 19.  Den, der afgiver urigtige oplysninger i  

 forbindelse med ansøgning om tilsagn om tilskud eller om udbetaling af  

 tilskud, straffes med bøde eller hæfte, medmindre højere straf er forskyldt  

 efter anden lovgivning.
Stk. 2.  Er overtrædelsen begået af en forening, en  

 selvejende institution, et selskab eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges kommunen eller det kommunale fællesskab bødeansvar.
Ikrafttræden § 20.  Bekendtgørelsen træder i kraft den 15. januar  

 1996.
