Bekendtgørelse om sammensætning  

 af det nationale råd for  

 lægers videreuddannelse I medfør af § 4 a, stk. 6, i lov om udøvelse af  

 lægegerning, jf. lovbekendtgørelse nr. 632 af 20. juli 1995 som  

 senest ændret ved lov nr. 1312 af 20. december 2000  

 fastsættes:
 § 1. Det nationale råd for lægers  

 videreuddannelse skal rådgive myndighederne i spørgsmål om  

 lægers videreuddannelse.
 Stk. 2. Sundhedsstyrelsen fastsætter nærmere  

 regler for rådets virksomhed.
 § 2. Det nationale råd for lægers  

 videreuddannelse består af en af sundhedsministeren efter indstilling  

 fra Sundhedsstyrelsen udnævnt formand, af formændene for de  

 regionale videreuddannelsesråd, og af 14 medlemmer, der udnævnes  

 af Sundhedsstyrelsen således:
1)	1 medlem efter indstilling fra Sundhedsministeriet, 2)	1 medlem udnævnes direkte af Sundhedsstyrelsen, 3)	1 medlem efter indstilling fra Forskningsministeriet, 4)	1 medlem efter indstilling fra Amtsrådsforeningen i  

 Danmark, 5)	1 medlem efter indstilling fra Sygesikringens  

 Forhandlingsudvalg, 6)	1 medlem efter indstilling fra Hovedstadens  

 Sygehusfællesskab, 7)	3 medlemmer efter indstilling fra Dansk Medicinsk Selskab,  

 repræsenterende henholdsvis de medicinske, de kirurgiske og de  

 tværgående specialer, 8)	4 medlemmer efter indstilling fra Den Almindelige Danske  

 Lægeforening, heraf 1 fra Foreningen af Speciallæger, 1 fra  

 Foreningen af Yngre Læger, 1 fra Praktiserende Lægers  

 Organisation, 9)	1 fakultetsmedlem efter indstilling fra de sundhedsvidenskabelige  

 fakulteter.
 Stk. 2. For hvert medlem udpeges en stedfortræder, der  

 kan indtræde, når pågældende medlem har forfald.
 § 3. Bekendtgørelsen træder i kraft  

 den 1. januar 2001.
 Stk. 2. Bekendtgørelse nr. 568 af 20. juni 1996 om  

 Specialistnævnets sammensætning ophæves samtidig.
