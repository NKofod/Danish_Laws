Nyt  

 fra Ankestyrelsen - oversigt over Ankestyrelsens afgørelser om pension efter  

 førtidspensionsreform - af souschef Kirsten Borum I det følgende gives en samlet systematisk oversigt over  

 afgørelserne om førtidspension efter lov om social pension, jf.  

 lovbekendtgørelse nr. 42 af 28. januar 2004, §§ 16-20.
 Først oplyses, hvilke overskrifter artiklen omhandler, og  

 derefter redegøres nærmere for Ankestyrelsens afgørelser efter lov om social  

 pension.
 Oversigten, der følger lovens systematik, indeholder følgende  

 overskrifter:
1. Ansøgning om  

 førtidspension (§ 17) a.  

 	  

 Helhedsvurdering b.  

 	  

 Foreliggende  

 dokumentationsgrundlag 2. Afgørelser efter en  

 helhedsvurdering (§ 18) a.  

 	  

 mulighed for  

 forbedring af arbejdsevnen ved arbejdsprøvning b.  

 	  

 mulighed for  

 behandling c.  

 	  

 betydningen af  

 sagsbehandlerens indstilling 3. Grundlaget for  

 afgørelsen om førtidspension (§ 19) a.  

 	  

 manglende  

 ressourceprofil b.  

 	  

 mangelfuld  

 ressourceprofil c.  

 	  

 borgerens medvirken d.  

 	  

 konkrete  

 jobfunktioner, der skal findes i rimeligt omfang på arbejdsmarkedet e.  

 	  

 det foreliggende  

 dokumentationsgrundlag 4. Afgørelser om retten  

 til pension (§ 20) a.  

 	  

 tilkendelse af  

 pension b.  

 	  

 afslag på pension c.  

 	  

 tilbud om møde 5. Klageinstansernes  

 kompetence a.  

 	  

 klage over  

 ressourceprofilen b.  

 	  

 klageinstansernes  

 kompetence i øvrigt Den følgende redegørelse indeholder kun oplysninger om de  

 afgørelser, der er truffet efter lov om social pension.
 Ankestyrelsen har også udsendt en række afgørelser til belysning  

 af de øvrige love, der er berørt af førtidspensionsreformen, herunder navnlig  

 loven om aktiv socialpolitik, men disse afgørelser er ikke medtaget i  

 oversigten.
 I det følgende redegøres herefter nærmere for Ankestyrelsens  

 afgørelser.
1. Ansøgning om førtidspension ( § 17) 1a.
Helhedsvurdering En henvendelse om førtidspension skal behandles i forhold til  

 alle de muligheder, der findes for at yde hjælp efter den sociale lovgivning,  

 jf. pensionslovens § 17, stk. 1, 1. punktum.
 Ankestyrelsen har lagt til grund, at der også skal foretages  

 helhedsvurdering, selv om en person udtrykkeligt søger om førtidspension.
 Kommunen skal således også ved ansøgning om førtidspension som  

 hovedregel først vurdere, om der er andre muligheder for at yde hjælp efter  

 den  

 sociale lovgivning.
 Der kan som eksempel henvises til P-22-03, hvor der var søgt om  

 førtidspension, men hvor Ankestyrelsen fandt, at det var en betingelse for  

 påbegyndelse af pensionssagen, at betingelsen efter pensionslovens § 18  

 var opfyldt.
1b.
Foreliggende dokumentationsgrundlag Personer, som ønsker, at kommunalbestyrelsen alene tager  

 stilling spørgsmålet om førtidspension, kan dog anmode herom.
I sådanne  

 tilfælde træffer kommunalbestyrelsen afgørelse om, at sagen på det  

 foreliggende  

 dokumentationsgrundlag overgår til behandling efter reglerne om  

 førtidspension,  

 jf. § 17, stk. 1, 2. og 3. punktum.
 Kommunen har efter Ankestyrelsens opfattelse pligt til at sørge  

 for, at det ved ansøgninger om førtidspension bliver afklaret tilstrækkeligt,  

 om ansøger eventuelt ønsker sagen behandlet på det foreliggende  

 dokumentationsgrundlag efter § 17, stk. 1, 3. punktum.
 Det kan medføre ugyldighed, at der ikke er foretaget den  

 nødvendige afklaring og vejledning.
 I  

  

 P-13-04  

  

 havde  

 kommunen behandlet sagen på det foreliggende dokumentationsgrundlag.
 Ankestyrelsen fandt, at det i forbindelse med anmodningen om  

 pension ikke var tilstrækkeligt afklaret, om ansøger ønskede sagen behandlet  

 på  

 det foreliggende dokumentationsgrundlag, eller om ansøger ønskede at deltage  

 i  

 arbejdsprøvning og få sagen yderligere belyst lægeligt.
 Der var endvidere ikke vejledt om konsekvensen af, at sagen blev  

 behandlet på det foreliggende dokumentationsgrundlag.
 Endelig havde ansøger ikke været indkaldt til møde i kommunen,  

 før der skulle træffes afgørelse om pension, og hun havde således ikke  

 medvirket til belysning og udarbejdelse af ressourceprofilen.
 Ankestyrelsen fandt derfor, at der var begået væsentlige  

 sagsbehandlingsfejl, og at kommunens afgørelse måtte anses for ugyldig.  

 Kommunens afgørelse blev hjemvist til ny behandling og afgørelse.
 I  

  

 P-21-04  

  

 blev  

 afgørelsen også fundet ugyldig som følge af væsentlige sagsbehandlingsfejl.
Ankestyrelsen lagde blandt andet vægt på, at der ikke i  

 forbindelse med ansøgers møde i kommunen om pensionsansøgningen blev truffet  

 afgørelse om behandling af sagen på det foreliggende grundlag efter  

 § 17,  

 stk. 1, 3. punktum.
Ansøger var således ikke tilstrækkeligt vejledt om  

 forskellen på behandling efter pensionslovens § 17 og § 18.
 I sagen var der også andre sagsbehandlingsfejl, som er omtalt  

 nedenfor i punkt 3b i oversigten.
 I  

  

 P-17-04  

  

 havde  

 ansøger klaget over kommunens afslag på at påbegynde pensionssag efter  

 § 18.  

 Kommunen behandlede klagen som en ansøgning om afgørelse om pension på det  

 foreliggende dokumentationsgrundlag efter § 17, stk. 1, 2. punktum.  

 Nævnet  

 behandlede sagen efter § 18.
Ankestyrelsen fandt ligesom nævnet, at ansøgeren ikke havde  

 udtrykt ønske om, at sagen alene skulle behandles med henblik på  

 førtidspension  

 efter § 17, stk. 1, 2. pkt.  

 Klagen  

 over kommunens afgørelse kunne ikke betragtes som en anmodning om, at sagen  

 alene blev behandlet med henblik på førtidspension.
Det var derfor korrekt,  

 at  

 nævnet havde behandlet klagen efter § 18.
2. Afgørelser efter en helhedsvurdering  

 (pensionslovens § 18) Efter pensionslovens § 18 er det en betingelse for at  

 påbegynde pensionssag, at det er dokumenteret eller det på grund af særlige  

 forhold er helt åbenbart, at pågældendes arbejdsevne ikke kan forbedres ved  

 aktiverings-, revaliderings-, og behandlingsmæssige samt andre  

 foranstaltninger.
2a.
Mulighed for forbedring af arbejdsevnen ved  

 arbejdsprøvning I følgende 5 sager har Ankestyrelsen stadfæstet, at der ikke var  

 grundlag for at påbegynde sag om førtidspension, da alle aktiverings-,  

 revaliderings- og behandlingsmæssige samt andre foranstaltninger ikke havde  

 været afprøvet:
I  

  

 P-22-03  

  

 blev lagt  

 vægt på ansøgers unge alder (33 år) og den forholdsvis nye uddannelse inden  

 for  

 kontorfaget, som han skulle kunne bestride med de helbredsmæssige gener han  

 havde.
Desuden var der mulighed for vægttab.
 Han havde kun gennemgået ca. 1 ½ måneds arbejdsprøvning, og der  

 var fravær halvdelen af tiden.
 Det kunne derfor ikke udelukkes, at han ved yderligere  

 foranstaltning ville kunne forbedre arbejdsevnen, således at han ville kunne  

 få  

 et lettere kontorarbejde, hvor der blev taget de nødvendige hensyn over for  

 ryglidelsen.
I  

  

 P-11-04  

  

 var ansøger  

 65 år.
Der blev lagt vægt på, at hun havde været i beskæftigelse i 23 år og  

 helt frem til februar 2002.
 Det blev bemærket, at kravet i loven om foranstaltninger i form  

 af aktivering eller revalidering bestod uafhængig af alder, og at  

 foranstaltningerne ikke behøvede at være et længerevarende forløb.
 Alder og den helbredsmæssige tilstand var ikke til hinder for  

 foranstaltninger, der tog sigte på, at hun igen fik tilknytning til  

 arbejdsmarkedet, eventuelt inden for kontorfaget.
I  

  

 P-14-04  

  

 var ansøger  

 også 65 år.
På tidspunktet for kommunens afgørelse var der ikke dokumentation  

 for, at arbejdsevnen ikke kunne forbedres.
 Sagen kunne dog overgå til behandling efter reglerne om  

 førtidspension fra det tidspunkt, hvor det af erklæring fra et  

 arbejdsprøvnings-projekt fremgik, at ansøgerens arbejdsevne som følge af  

 mentalt  

 og fysisk svækkelse ikke ville kunne forbedres.
 I  

  

 N-2-04  

  

 var ansøger  

 en 42-årig maskinarbejder, som ved arbejdsprøvningen kunne arbejde 15 timer  

 om  

 ugen.
 Ankestyrelsen stadfæstede afslag på påbegyndelse af pensionssag.  

 Det vurderedes, at han trods sine helbredsgener kunne klare en form for  

 tilsynsførende arbejde, måske med udgangspunkt i sin interesse for EDB og  

 jagt.
I  

  

 P-29-04  

  

 fandt  

 Ankestyrelsen, at der var behov for en arbejdsprøvning, da ansøgeren på grund  

 af ryglidelse ikke kunne fortsætte det hidtidige arbejde som maler.
Der var  

 derfor behov for afklaring af, hvilke opgaver, han kunne klare og muligheden  

 for forbedring.
 Det var ikke dokumenteret, at han ikke kunne medvirke til  

 hensyntagende arbejdsprøvning, selv om han havde psykiske vanskeligheder og  

 havde haft lang tids fravær fra arbejdet.
2b.
Mulighed for behandling I  

  

 P-26-04  

  

 har  

 Ankestyrelsen truffet afgørelse om, at der ved vurderingen af retten til  

 førtidspension ikke kunne tages hensyn til muligheden for behandling, som  

 ikke  

 var realistisk på afgørelses-tidspunktet.
 Ankestyrelsen lagde vægt på, at ansøger ikke havde fået tilbud  

 om et kunstigt knæled af det offentlige behandlingssystem.
 Der var derfor ikke tale om en konkret realistisk behandlingsmulighed.
 Afgørelsen kan også anvendes til at belyse de nye  

 pensionsregler, selv om den formelt er truffet efter førtidspensionsloven (de  

 hidtidige regler).
2c.
Betydningen af sagsbehandlerens indstilling Kommunen er berettiget til at træffe en anden afgørelse, end den  

 som sagsbehandleren har indstillet.
 I  

  

 P-29-04  

  

 var  

 ressourceprofilen udfyldt og udarbejdet i overensstemmelse med reglerne i  

 arbejdsevnebekendtgørelsen, og sagen var i øvrigt tilstrækkeligt oplyst til,  

 at  

 der kunne træffes afgørelse efter pensionslovens § 18.
Ankestyrelsen bemærkede, at kommunen var berettiget til at  

 træffe en anden afgørelse end den, der var blevet indstillet af  

 sagsbehandleren.
Indstillingen kunne ikke betragtes som en afgørelse, da den  

 ikke i sig selv havde nogen retsvirkning over for borgeren.
 Borgeren havde derfor ikke nogen beskyttelsesværdig forventning  

 om, at kommunens afgørelse var i overensstemmelse med indstillingen.
 Det var dog i overensstemmelse med god forvaltningsskik, at  

 kommunen orienterede borgeren om, at der alene var tale om en indstilling, og  

 at det ikke var sikkert, at indstillingen blev fulgt.
 Ankestyrelsen var i det konkrete tilfælde enig med kommunen og  

 nævnet i, at der var behov for arbejdsprøvning, da ansøgeren på grund af  

 ryglidelsen ikke kunne fortsætte det hidtidige arbejde som maler.
Der var derfor behov for afklaring af, hvilke opgaver han kunne  

 klare og muligheden for forbedring.
Han havde haft mulighed for at deltage i  

 arbejdsprøvning, hvor der ville blive taget skånehensyn, men han havde selv  

 afbrudt arbejdsprøvningen.
 Det var ikke dokumenteret, at han ikke kunne medvirke til  

 hensyntagende arbejdsprøvning, selv om han havde psykiske vanskeligheder og  

 havde haft lang tids fravær fra arbejdet.
3. Grundlaget for afgørelsen om førtidspension (pensionslovens  

 § 19) Det er en betingelse efter pensionsloven, at reglerne i  

 Arbejdsmarkedsstyrelsens bekendtgørelse nr. 552 af 19. juni 2003 om  

 beskrivelse, udvikling og vurdering af arbejdsevne er fulgt, jf.  

 pensionslovens  

 § 19.
 Der skal således være udarbejdet en ressourceprofil i overensstemmelse  

 med retningslinierne.
3a.
Manglende ressourceprofil Det medfører normalt ugyldighed, at der ikke er udarbejdet nogen  

 ressourceprofil.
Det gælder også, selv om pensionssagen er overgået til  

 behandling efter pensionsreglerne på det foreliggende dokumentationsgrundlag.
 Til eksempel kan henvises til P-4-04, hvor Ankestyrelsen  

 tiltrådte nævnets afgørelse om, at ansøgningen, der var behandlet på det  

 foreliggende dokumentationsgrundlag, var afgjort på et utilstrækkeligt  

 oplysningsgrundlag.
Ankestyrelsen bemærkede, at det blandt andet er en betingelse,  

 at der til brug for vurdering af arbejdsevnen udarbejdes en ressourceprofil.  

 Kommunen havde dog ikke udarbejdet den nødvendige ressourceprofil.
Sagen blev  

 derfor hjemvist til kommunen til fornyet behandling og afgørelse.
 Også efter lov om aktiv socialpolitik er der truffet afgørelser  

 om ugyldighed, når den lovkrævede ressourceprofil ikke er udarbejdet.
3b.
Mangelfuld ressourceprofil Det er en forudsætning for, at kommunen kan træffe afgørelse, at  

 der foreligger en fyldestgørende ressourceprofil.
Hvis en ressourceprofil er  

 mangelfuld, kan kommunen ikke træffe afgørelse.
 Et eksempel er P-8-04, hvor Ankestyrelsen fandt, at kommunen  

 ikke havde tilstrækkeligt grundlag for at træffe afgørelse om, hvorvidt sagen  

 kunne overgå til behandling efter pensionsreglerne, da ressourceprofilen var  

 mangelfuld.
 Det var i det konkrete tilfælde en væsentlig mangel ved  

 ressourceprofilen, at der manglede oplysninger om baggrunden for ophør på  

 arbejdsmarkedet,  

 senest et kortvarigt fleksjob.
 Der manglede blandt andet oplysning fra arbejdsstederne om de  

 opgaver, han havde haft og hvad han ikke kunne klare og den nærmere  

 begrundelse  

 for ophøret.
 Kommunen burde have udsat afgørelsen med henblik på, at der blev  

 udarbejdet en fyldestgørende ressourceprofil, som kunne danne grundlag for  

 afgørelsen.
Ankestyrelsen hjemviste derfor sagen til kommunen til ny  

 behandling og afgørelse.
Kommunen skulle indhente yderligere oplysninger til  

 belysning af ressourcer og barrierer, således at der kunne foreligge en  

 fyldestgørende ressourceprofil, der kunne anvendes som grundlag for en  

 afgørelse.
I  

  

 P-21-04  

  

 bemærkede  

 Ankestyrelsen, at der manglede oplysninger fra et tidligere  

 ansættelsesforhold  

 i fleksjob om arbejdsforløbet, og at helbredsproblemerne ikke var indarbejdet  

 i  

 ressourceprofilen.
Arbejdsgiverens brev om arbejdsforløbet og de  

 helbredsmæssige vanskeligheder samt forsøget på afhjælpning var heller ikke  

 indarbejdet i ressourceprofilen.
 I  

  

 P-21-04  

  

 bemærkede  

 Ankestyrelsen også, at lægekonsulentens opgave udelukkende er at medvirke  

 vejledende vedrørende funktionsniveau, behandlingsmuligheder og skånebehov.  

 Kommunens lægekonsulent burde derfor ikke have vurderet pensionsberettigelsen  

 i  

 sin udtalelse til kommunen.
3c.
Borgerens medvirken Efter arbejdsevnebekendtgørelsen skal udarbejdelsen og  

 anvendelsen af ressourceprofilen tage udgangspunkt i en samtale med borgeren.
 Denne dialog er vigtig for hvilke elementer i ressourceprofilen,  

 det er relevant at arbejde med, og i hvilket omfang elementerne skal  

 beskrives  

 og vurderes i forhold til kravene på arbejdsmarkedet.
 Ankestyrelsen har vurderet, at det er en væsentlig  

 sagsbehandlingsfejl, hvis borgeren ikke har været indkaldt til møde og  

 medvirket ved udarbejdelsen af ressourceprofilen.
 Til eksempel kan henvises til P-13-04 samt P-21-04, hvor det  

 medvirkede til afgørelsernes ugyldighed, at borgeren ikke havde været  

 indkaldt  

 til møde med henblik på udarbejdelse af ressourceprofil.
 Udover reglerne om borgerens medvirken ved udarbejdelse af  

 ressourceprofilen er der i pensionslovens § 20, stk. 3 en regel om, at  

 der  

 forud for afgørelse om pension skal gives ansøgeren tilbud om i et møde at  

 udtale sig over for den eller de personer, der skal træffe afgørelsen.
 Der henvises til omtalen herom nedenfor under pkt. 4c.
3d.
Konkrete jobfunktioner, der skal findes i  

 rimeligt omfang på arbejdsmarkedet Ankestyrelsen har lagt til grund, at når der ved vurderingen af  

 arbejdsevnen skal angives konkrete arbejdsfunktioner, som borgeren skønnes at  

 kunne varetage, forstås der herved såvel egentlige stillingsbeskrivelser som  

 angivelse af aktiviteter, der kan udføres i forskellige jobs.
 Der er tale om et dynamisk begreb, der ændrer sig over tid, dels  

 i forhold til borgerens personlige ressourcer og dels i forhold til  

 arbejdsmarkedets krav.
 Der henvises til  

  

 N-2-04.  

  

 Ankestyrelsen bemærkede i det konkrete tilfælde, at nævnet burde have peget  

 på,  

 hvilke konkrete erhvervsstillinger eller hvilke konkrete specificerede  

 arbejdsfunktioner, med relation til ansøgerens hidtidige arbejdsområde, han  

 måtte antages at kunne arbejde med.
 Ved afgørelsen lagde Ankestyrelsen vægt på, at ansøgeren havde  

 ryggener, som ville være hindrende for rygbelastende arbejde og arbejde der  

 fortrinsvis  

 var stillesiddende.
Det var lægeligt vurderet, at rygfunktionen i nogen grad kunne  

 bedres ved fysisk træning.
Fysisk havde ansøgeren vist, at han havde været i  

 stand til at klare indtil 15 timers arbejde ugentlig.
 Samlet vurderede Ankestyrelsen, at ansøgeren trods sine  

 helbredsgener i et vist omfang, for eksempel skulle kunne klare en form for  

 tilsynsførende arbejde, måske med udgangspunkt i sin interesse for EDB og  

 jagt.
 Ankestyrelsen var således enig i, at ansøgeren ikke havde ret  

 til pension.
 Som eksempler på andre jobfunktioner, der er henvist til, kan  

 nævnes P-22-03, hvor der er nævnt mulighed for lettere kontorarbejde, hvor  

 der  

 blev taget de nødvendige hensyn over for ryglidelsen, eventuelt i et  

 fleksjob,  

 og P-11-04, hvor der som mulighed er nævnt tilknytning til arbejdsmarkedet,  

 eventuelt inden for kontorfaget.
3e.
Afgørelse på det foreliggende  

 dokumentationsgrundlag I sager, der påbegyndes efter loven § 17, stk. 1, 3. pkt.,  

 indhentes der ikke yderligere oplysninger.
Grundlaget for afgørelse om  

 førtidspension i disse sager skal udarbejdes efter reglerne i lovens  

 § 19,  

 stk. 1, ud fra de foreliggende oplysninger.
Det fremgår af bekendtgørelsen om  

 social pension § 8.
 I  

  

 P-25-04  

  

 har  

 Ankestyrelsen givet udtryk for, at der ved foreliggende  

 dokumentationsgrundlag  

 forstås allerede udarbejdet materiale, som en myndighed er forpligtet til at  

 fremskaffe til brug for sagsbehandlingen.
 Der blev lagt vægt på, at myndigheden efter de  

 forvaltningsretlige regler er forpligtet til at oplyse en sag tilstrækkeligt  

 til, at der kan træffes en korrekt afgørelse, og at borgeren har ret til at  

 medvirke til oplysning af sin sag.
 Ankestyrelsen fandt i det konkrete tilfælde i  

  

 P-25-04  

  

 , at kommunen burde have  

 inddraget en speciallægeerklæring, som ansøger medbragte ved partshøring i  

 forbindelse med afslutningen af ressourceprofilen forud for  

 pensionsafgørelsen.
4. Afgørelser om retten til pension (pensionslovens § 20) 4a.
Tilkendelse af pension I 2 tilfælde har Ankestyrelsen ændret nævnets afgørelse ved at  

 tilkende pension.
 P-19-04  

  

 vedrørte en  

 21-årig mand, der søgte pension efter at han i et halvt år havde haft en  

 alvorlig  

 kræftlidelse med et usikkert forløb.
 Han fik afslag på pension i kommunen med henvisning til, at han  

 var under behandling, hvorfor det ikke var muligt at fastslå, om tilstanden  

 var  

 varig.
 Kommunen burde have behandlet sagen om førtidspension med  

 hensyntagen til undtagelsen fra varighedskriteriet.
 Efter omstændighederne tilkendte Ankestyrelsen førtidspension  

 fra den 1. i måneden efter, at kommunen havde truffet afgørelse.
 I  

  

 P-22-04  

  

 var der ret til  

 førtidspension til en ufaglært kvinde på 47 år, der udelukkende havde haft  

 korterevarende ufaglært arbejde og ikke havde været i beskæftigelse siden  

 1994.
Hun var forsøgt aktiveret/revalideret adskillige gange uden  

 resultat.
Det fremgik af ressourceprofilen, at det skønnedes urealistisk, at  

 ansøger igen kom på arbejdsmarkedet, herunder i fleksjob.
 Der var lagt vægt på, at ansøger led af en borderline  

 personlighedsforstyrrelse kompliceret af mangeårige misbrugsproblemer, og at  

 det lægeligt var vurderet, at hun behandlingsmæssigt var uden for rækkevidde.
 Hun led desuden af kronisk diarré, havde brok, var overvægtig,  

 havde følger efter piskesmældslæsion, havde rygsmerter, højresidig  

 tennisalbue  

 og gigtsmerter i hænderne.
4b.
Afslag på pension Ankestyrelsen har behandlet 6 sager om afslag på pension.
De var  

 alle overgået til behandling på det foreliggende dokumentationsgrundlag efter  

 borgerens ønske, jf. § 17, stk. 1, 2. og 3 pkt.
 I  

  

 P-6-04  

  

 vurderede  

 Ankestyrelsen på det foreliggende dokumentationsgrundlag, at ansøgeren ikke  

 havde ret til førtidspension.
I vurderingen indgik blandt andet, at han var fundet berettiget  

 til revalidering til en 2-årig uddannelse til produktionsteknolog.
Det kunne  

 ikke bedømmes, om han ville have mulighed for at gennemføre et  

 revalideringsforløb,  

 alene efter én dags fremmøde til forrevalidering.
 Det blev også lagt til grund, at der helbredsmæssigt var tale om  

 følger, der tilsagde skånehensyn i forhold til fysisk belastende arbejde,  

 efter  

 at der var foretaget en stivgøringsoperation af et hvirvelmellemrum i  

 lænderyggen.
Der var ikke påvist andre helbredsgener som kunne have betydning  

 for hans fysiske arbejdsevne.
Ansøgerens samlede helbredstilstand, sådan som  

 den var beskrevet i de foreliggende oplysninger, burde ikke udelukke, at han  

 ville kunne blive selvforsørgende ved et arbejde i fleksjob.
P-7-04  

  

 vedrørte en  

 58-årig kvinde, som ifølge sagsbehandlerens konklusion i ressourceprofilen  

 havde gode personlige og faglige kompetencer.
Sagsbehandleren indstillede på  

 grund af visse skånehensyn, at der blev etableret fleksjob.
 Efter ansøgerens ønske overgik sagen til behandling på det  

 foreliggende dokumentationsgrundlag, da hun ikke følte sig i stand til at  

 have  

 en tilknytning til arbejdsmarkedet på grund af den aktuelle helbredstilstand.
Ankestyrelsen tiltrådte afslag på pension.
Det var ikke  

 åbenbart, at ansøgeren ikke ville kunne komme til at forsørge sig selv ved  

 indtægtsgivende arbejde, herunder arbejde i fleksjob.
Der blev desuden lagt  

 vægt på, at ansøgerens arbejdsevne ikke var nærmere belyst.
 Ankestyrelsen tilføjede, at kravet til beskrivelse af konkrete  

 jobfunktioner i lovens § 20, stk. 2 om afslag på pension afsvækkes, når  

 sagen behandles efter § 17, stk. 1, 2. og 3. punktum.
 P-15-04  

  

 vedrørte en  

 45-årig ufaglært kvinde med ryglidelse, og også denne sag var rejst efter  

 § 17,  

 stk. 1, 3. punktum.
Ankestyrelsen vurderede, at helbredstilstanden, sådan som den  

 var beskrevet i de foreliggende oplysninger, ikke burde udelukke, at  

 ansøgeren  

 ville kunne blive selvforsørgende ved et arbejde i et fleksjob.
I vurderingen  

 indgik, at hun havde deltaget i arbejdsprøvning stigende til 12 timer  

 ugentlig.  

 Hun oplyste, at hun ikke kunne klare 12 timer og søgte pension.
 Ankestyrelsen lagde vægt på, at der blev arbejdet på at skaffe  

 hende en ny praktik med henblik på afklaring af, om hun kunne stå til  

 rådighed  

 for fleksjob.
P-25-04  

  

 drejede sig om  

 en 31-årig mand uden uddannelse, der søgte pension på det foreliggende  

 dokumentationsgrundlag.
Efter en arbejdsskade havde han knæ- og rygsmerter.  

 Under forsøg på arbejdsprøvning var der stort fravær.
 Ankestyrelsen tiltrådte afgørelsen om, at der ikke var ret til  

 pension på det foreliggende grundlag.
 Der blev ved afgørelsen lagt vægt på, at mulighederne for at  

 udvikle arbejdsevnen ved hjælp af revalidering ikke var afprøvet, og at  

 ansøgers deltagelse i arbejdsprøvning havde været så sparsom og kortvarig, at  

 den ikke kunne belyse hans muligheder for skånebehov på arbejdsmarkedet.
P-28-04  

  

 vedrørte en  

 55-årig uddannet typograf, der i 30 år havde arbejdet på den samme  

 arbejdsplads,  

 men ophørte på grund af tiltagende smerter i ryggen.
Han fik bevilget  

 fleksjob,  

 men ønskede sagen behandlet på det foreliggende dokumentationsgrundlag efter  

 § 17,  

 stk. 1, 3. punktum.
Der var ikke dokumentation for, at han ikke kunne klare  

 et  

 fleksjob.
 Der blev blandt andet lagt vægt på, at kommunens lægekonsulent  

 havde anbefalet, at der blev indhentet erklæring fra en smerteklinik  

 vedrørende  

 mulighederne for en bedre smertebehandling.
 Desuden blev der lagt vægt på, at en psykolog på revalideringscentret  

 havde anbefalet psykologisk samtalebehandling med henblik på bearbejdelse af  

 ansøgerens personlige tabsoplevelser.
 I en sag, der har j. nr.  

  

 6700004-04  

  

 ,  

 og som forventes offentliggjort ca. 1. september 2004, gav Ankestyrelsen  

 afslag  

 på dansk pension til en tidligere typograf, der var bosat i Norge.
 I afgørelsen blev det vurderet, at han efter en samlet faglig  

 vurdering kunne blive selvforsørgende i hensyntagende lettere administrativt  

 arbejde på deltid.
Ankestyrelsen lagde vægt på, at han på fritidsbasis var sekretær  

 i en forening, hvor han havde en del arbejde, blandt andet med EDB  

 fremstilling  

 af tryksager.
Der henvistes til ressourceprofilen, som var udarbejdet på  

 grundlag af hans oplysninger om uddannelse, arbejde og helbred.
Det vurderedes, at disse ressourcer kunne bruges i forbindelse  

 med et arbejde, hvor der ved tilrettelæggelsen af arbejdstid og opgaver tages  

 de nødvendige hensyn.
Ankestyrelsen bemærkede, at der ved bedømmelsen af  

 arbejdsevnen ikke tages hensyn til eventuelle strukturproblemer på  

 arbejdsmarkedet.
4c.
Tilbud om møde Inden der træffes afgørelse om førtidspension, skal den person,  

 som afgørelsen vedrører, have tilbud om i et møde at udtale sig over for den  

 eller de personer, der skal træffe afgørelsen, jf. pensionslovens § 20,  

 stk. 3..
 I  

  

 SM P-30-04  

  

 fandt  

 Ankestyrelsen, at kommunens afslag på førtidspension var ugyldig, fordi  

 ansøgeren  

 ikke inden der blev truffet afgørelse havde fået tilbud om i et møde at  

 udtale  

 sig over for den eller de personer, der skulle træffe afgørelse om pension.
 Reglen om tilbud om møde før afgørelsen om pension træffes, blev  

 anset for en garantiforskrift og Ankestyrelsen fandt ikke, at det kunne  

 godtgøres, at det manglende tilbud om møde havde været uden betydning i det  

 konkrete tilfælde.
5. Klageinstansernes kompetence 5a.
Klage over ressourceprofilen Ankestyrelsen har lagt til grund, at nævnet ikke kan behandle en  

 klage over ressourceprofilen, mens sagen er under behandling, men at nævnet  

 skal behandle en klage over en afgørelse og i den forbindelse også en klage,  

 der vedrører udarbejdelsen af ressourceprofilen.
I  

  

 R-9-03  

  

 havde nævnet  

 afvist at behandle en klage over afslag på fleksjob m.v.
Den vedrører således  

 ikke direkte førtidspension, men afgørelsen har også vejledningsværdi for  

 førtidspension.
 Ankestyrelsen pålagde nævnet at behandle klagen over kommunens  

 afgørelse om visitering til fleksjob m.v.
 Nævnet skulle således tage stilling til klagepunkterne over den  

 udarbejdede ressourceprofil.
 Der blev lagt vægt på, at klagen over ressourceprofilen var  

 indgivet som en klage over kommunens afgørelse om visitering til fleksjob  

 m.v.  

 og således vedrørte oplysningsgrundlaget og de vurderinger, der skulle  

 foretages for at der på grundlag af ressourceprofilen kunne træffes en  

 materielt korrekt afgørelse.
 Klagen kunne ikke begrænses og nævnet kunne således efterprøve  

 afgørelsen i sin helhed.
5b.
Klageinstansernes kompetence i øvrigt Ankestyrelsen har behandlet et par sager, hvor kommunen har  

 klaget over, at nævnet havde truffet afgørelse, som det ikke havde kompetence  

 til efter kommunens opfattelse.
 Ankestyrelsen lagde i begge sager vægt på retssikkerhedslovens § 60,  

 stk. 1, 1. punktum, hvorefter de afgørelser, som kommunen træffer inden for  

 den  

 sociale lovgivning, kan indbringes for det sociale nævn.
 I  

  

 P-10-04  

  

 var  

 Ankestyrelsen enig med kommunen i, at nævnet kun kunne tage stilling til  

 kommunens  

 afslag på at lade sagen overgå til behandling efter pensionsreglerne.
 Nævnet kunne således ikke samtidig tilkende pension.
 I  

  

 P 23-04  

  

 var  

 Ankestyrelsen enig med kommunen i, at nævnet alene kunne tage stilling til  

 kommunens  

 afslag på førtidspension på det foreliggende dokumentationsgrundlag, som var  

 påklaget.
 Nævnet havde således ikke ret til samtidig at træffe afgørelse  

 om visitation til fleksjob.
