(Til samtlige lærerseminarier) Hermed fremsendes aftale af 20. december 1989 mellem  

 Undervisningsministeriet og Dansk Magisterforening om tillæg til og  

 timereduktion for datavejledere på lærerseminarierne.
Instruks for arbejdet  

 er medtaget som bilag.
 Til bestemmelserne i aftalen skal anføres følgende:
 Aftalen finder tilsvarende anvendelse for overenskomstansatte akademikere.
 Ved indgåelse af aftalen er der som følge af en forøgelse af  

 tilsynsopgaven foretaget en udvidelse af honoreringen af  

 datavejlederfunktionen, således at der ud over den timereduktion, der var  

 fastsat i datavejlederaftalen af 19. september 1986, tillige nu ydes et  

 løntillæg.
 Ad. § 1.
Timereduktionen er i aftalen angivet som afhængig af antallet af spor.
Det  

 skal derfor i relation til seminariesammenlægningerne bemærkes, at  

 timereduktionen på seminarier, hvor antallet af spor ikke er ens på alle  

 årgange, må beregnes på baggrund af det gennemsnitlige antal spor pr. årgang,  

 idet decimaler på 0,5 og derover forhøjes til nærmeste højere hele spor-tal.  

 På seminarier med 4 spor og derover ydes der timereduktion som angivet i  

 aftalen ved 4-sporede seminarier.
 Ad. § 2.
 Tillæget udgør pt. årligt 14.036,24 kr. (niveau 1. april 1989).
 Ad. § 3.
I relation til seminariesammenlægningerne skal det bemærkes, at det ved  

 aftalens indgåelse er forudsat, at reduktion og tillæg bevares så længe der  

 er 2 adskilte enheder, d.v.s. såvel ved det seminarium, der er under  

 aftrapning, som ved det seminarium, hvor sammenlægningen skal finde sted.
Når  

 den endelige sammenlægning er foretaget, bortfalder reduktionen og tillægget  

 ved det seminarium, der er ophørt.
 Ad. § 4.
 Aftalen har virkning fra 1. august 1988 og udløber 31. marts 1991. Man  

 skal anmode seminarierne om at sørge for, at lønnen reguleres i  

 overensstemmelse hermed.
 P.m.v.
 e.b.
Marianne la Cour Sonne fm.
Bilag 1 Aftale om tillæg til og timereduktion for datavejledere på  

 lærerseminarierne.
 I henhold til § 45, stk. 2, i lov af 18. juni 1969 om tjenestemænd i  

 staten, folkeskolen og folkekirken samt i medfør af § 2, stk. 2, i  

 hovedaftale af 27. oktober 1969 med tjenestemændenes centralorganisation  

 aftales følgende regler om tillæg til og indregning af datavejledning i  

 tjenestetiden for lærere ved statsseminarierne og de private seminarier.
§ 1 For varetagelse af hvervet som datavejledere ydes en timereduktion på 72,  

 54 og 36 timer pr. år på henholdsvis 4-, 3- og 2-sporede seminarier.
§ 2 Herudover ydes der for tilsynsfunktionen et tillæg på 11.975,38 kr. årligt  

 (niveau 1. okt. 1984).
Stk. 2 Tillægget reguleres efter de for tillæg til tjenestemænd gældende regler.
§ 3 Der ydes timereduktion og tillæg til en datavejleder pr. seminarium.
Stk. 2 Hvis datavejlederfunktionen deles mellem 2 personer, deles timereduktion  

 og tillæg efter arbejdets omfang mellem de to.
§ 4 Aftalen har virkning fra 1. august 1988 og udløber 31. marts 1991.
 København den 20. december 1989.
Dansk Magisterforening Søren Vang Rasmussen Undervisningsministeriet P.m.v.
 e.b.
Marianne la Cour Sonne Bilag 2 § 1.  Instruksen omfatter adjunkter og lektorer ved  

 statsseminarierne og private seminarier, der varetager hvervet som  

 datavejleder.
 § 2.  Datavejlederen er behjælpelig med installation  

 og tilretning af anvendelsesprogrammel samt udarbejdelse af brugervejledning  

 hertil.
 Datavejlederen vedligeholder seminariets katalog over  

 anvendelseprogrammel.
 Datavejlederen giver faglig støtte til de lærere, der måtte ønske det.  

 Denne vejledning kan ske ved møder eller ved individuel vejledning.
 Stk. 2.  Datavejlederen fører tilsyn med seminariets  

 dataudstyr til undervisningsbrug.
 Datavejlederen udfører visse driftsopgaver så som afprøvning og oprydning  

 på baggrundslager.
 Datavejlederen tager initiativ til fornøden reparation af udstyret.
 § 3.  Datavejlederen udpeges af Rektor for et år ad  

 gangen.
Stk. 2.  Datavejlederfunktionen kan eventuelt deles af 2  

 personer.
Fordelingen af opgaverne foretages af rektor efter drøftelse med de  

 pågældende.
 §. 4.  Instruksen har virkning fra den 1. august 1988.
G.
Jaspersen.
