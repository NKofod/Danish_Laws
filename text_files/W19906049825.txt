Ansøger havde erhvervet landbrugsejendom på 38 ha uden at opfylde  

 uddannelseskravet i landbrugslovens § 16, stk. 1. 2 naboer med animalsk  

 produktion hævdede at have suppleringsjordsbehov.
Da dette behov imidlertid  

 ikke var aktuelt, og da der ikke kunne siges at være »særlig stærk«  

 efterspørgsel af landbrugsjord i området, meddeltes tilladelse til  

 erhvervelse.
I skrivelse af 14. april 1990 har De på vegne af  Erik  Falkberg påklaget  

 den af Jordlovsudvalget i skrivelse af 15. marts 1990 trufne afgørelse,  

 hvorefter der meddeltes afslag på ansøgning om tilladelse til, at  

  Erik Falkberg erhverver landbrugsejendommen matr. nr.  5a Freerslev  

 By, Nr.
Herlev af areal 38,6712 ha.
 Jordlovsudvalget begrunder afslaget med, at Erik Falkberg ikke opfylder  

 uddannelseskravet, og at det over for Jordlovsudvalget er oplyst, at der er  

 suppleringsjordsbehov fra en nabo med stor animalsk produktion.
I klageskrivelsen fremfører De, at der faktisk er 2 naboer med animalsk  

 produktion, men at ingen af ejendommene for tiden har behov for  

 suppleringsjord for at skabe harmoni mellem den animalske produktion og  

 jordtilliggendet.
De fremfører videre, at såfremt disse naboer på et senere  

 tidspunkt ville få problemer med at overholde miljøreglerne, vil et areal på  

 ca. 4 ha til hver næppe have nogen større betydning.
Derimod vil en afgivelse  

 af 8 ha fra den omhandlede landbrugsejendom medfører en disharmoni mellem  

 ejendommens anlæg til kornopbevaring, tørring, m.v. og jordtilliggende.
 De fremfører endelig, at en frastykning af 4 eller 8 ha vil have en  

 uheldig arronderingmæssig effekt og være uhensigtsmæssig, idet det  

 er Erik Falkbergs plan indenfor den nærmeste fremtid udelukkende at have  

 landbrug som erhverv.
 Landbrugsministeriet finder, at der er grundlag for at ændre den af  

 Jordlovsudvalget trufne afgørelse.
Landbrugsministeriet skal i denne forbindelse oplyse, at arealgrænsen på  

 30 ha i landbrugslovens § 16 vedrørende erhvervelse af en landbrugsejendom  

 uden krav om landmandsuddannelse efter lovens § 18, stk. 2, nr. 1, kan  

 fraviges indtil 50 ha, medmindre særlige forhold taler imod.
Der kan således  

 meddeles afslag, hvis der i området er en særlig stærk efterspørgsel efter  

 landbrugsejendomme over 30 ha fra personer, der opfylder uddannelseskravene,  

 eller der er en særlig stærk efterspørgsel efter suppleringsjord til  

 sammenlægning med bestående landbrug.
Landbrugsministeriet har ved sagens afgørelse lagt vægt på, at det  

 forhold, at en enkelt eller nogle få, har ytret interesse for  

 suppleringsjord, ikke i sig selv er begrundelse nok for afslag på en  

 fravigelse af arealgrænsen.
Ministeriet finder derfor, at oplysningerne fra  

 den stedlige jordbrugskommission om, at der er en nabo, der har  

 suppleringsjordsbehov, ikke kan begrunde et afslag.
Landbrugsministeriet meddeler hermed tilladelse til Erik Falkbergs  

 erhvervelse af landbrugsejendommen matr. nr.  5a Freerslev By, Nr.
Herlev.
 P.M.V.
 e.b.
