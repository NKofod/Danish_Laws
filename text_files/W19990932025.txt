Kendelse fra Pressenævnet i sag nr.  

 15/1999 Warner-Lambert Consumer Healthcare har ved advokat Stefan  

 Reinel klaget til Pressenævnet over et indslag i udsendelsen "Rene ord  

 for pengene", bragt i Danmarks Radio den 8. februar 1999, idet firmaet mener,  

 at god presseskik er tilsidesat.
Der er endvidere klaget over, at Danmarks  

 Radio har afvist at bringe et genmæle.
 I indslaget hed det:
 "Reklame:
Mellem dine tænder samles der bakterier, som  

 tandbørsten har svært ved at nå.
Men Listerine når  

 dem.
Listerine myndskyld bekæmper de bakterier, der giver  

 tandkødsbetændelse.
Klinisk dokumenteret.
Listerine fuldender  

 tandbørstens arbejde.
Studievært: De står altid og bevæger  

 munden og ser seje ud på tv-reklamer.
Der kommer ikke nogen ord ud.
Men  

 det er hamrende smart, sådan noget hvad.
Specielt om morgenen, ikke.
Vi  

 har hammer travlt.
Vi når lige kun rundt med tandbørsten  

 (Børster kort tænderne). Og så klarer Listerine her  

 resten, ikke? Op i et lille bæger og æh (fylder et bæger  

 og tager en slurk, skyller munder, billedet af "tandlæge" dukker frem  

 på skærmen).
 Studievært: Smart, nu er min tandpleje fuldendt.
Person i hvid kittel: Ja ja, det er jo risikabelt, hvis du  

 tror, at en gang skylning med Listerine kan gøre tandbørstens  

 arbejde færdigt.
Der er ikke to, der skyller på samme måde.  

 Og for de flestes vedkommende, så kommer mundskyllevæsken slet  

 ikke på de vanskelige steder, nemlig mellem tænderne og bagtil i  

 munden.
Studievært: Mundskyl mig her og mundskyl mig der.  

 Listerine fuldender ikke en meter.
Og så koster den oven i købet  

 kassen.
Et års forbrug af stadset, som i øvrigt smager  

 afskyeligt, (klokke ringer, tallet vises på skræmen) 2.634  

 kroner og 50 øre, mine damer og herrer.
Vi har sagt det ført  

 men det er det, vi er her for   vi gør det gerne igen.  

 Tandbørste   tandtråd, det er det, der skal til, når  

 pløkkerne skal holdes rene.
Alt det andet gøgl og gejl  

 fuldender ikke det fjerneste.
Det skulle da lige være producenternes  

 økonomi.
Et spørgsmål blev besvaret til  Susanne.
Jeg  

 håber, du er tilfreds med svaret.
Studievært: Man kan sikkert sige mange ting om  

 Listerinen her.
Men Warner-Lambert, som laver den, påstår, at  

 Listerinen fuldender tandbørstens arbejde (flaske med Listerine  

 smides i skraldespanden) ." Klageren har anført, at det er i strid med god  

 presseskik, at der i indslaget blev vist en ikke identificerbar person i hvid  

 kittel, som tilsyneladende udtaler sig som tandlæge.
Det må  

 være muligt for seerne at konstatere, hvem der udtaler sig.
 Klageren har videre anført, at klageren ikke inden  

 udsendelsen har haft mulighed for at kommentere de fremførte  

 påstande, idet klageren alene kom til orde via et reklamespot.
Klageren har vedrørende kravet om genmæle  

 anført, at den unavngivne tandlæge i indslaget ikke udtaler sig  

 om produktets virkning men alene om, hvorledes det   muligvis uden  

 effekt   anvendes af brugerne.
Der er således ingen  

 sammenhæng mellem studieværtens konklusion om at "Listerine  

 fuldender ikke en meter" og tandlægens udsagn om, hvorledes produktet  

 anvendes.
 Klageren har i den forbindelse anført, at det er  

 objektivt forkert, at produktet ikke virker, og klageren har i forbindelse  

 med klagesagen fremlagt dokumentation herfor.
 Klageren har herudover anført, at  

 studieværtens børsten og skyllen ikke er korrekt brug af  

 produktet, men at det er denne brug, tandlægen forholder sig til, og at  

 den derved skete fordrejning bør give klageren mulighed for  

 genmæle.
 Klageren har endelig anført, at det ikke må  

 være tilladt at anvende den "halvsatiriske stil" på bekostning af  

 grundig reseach, og at det må være helhedsindtrykket af  

 udsendelsen, som må være afgørende.
 Danmarks Radio har i en udtalelse anført, at der  

 efter Danmarks Radios oplysninger i videnskabeligt anerkendte  

 publikationer ikke eksisterer dokumentation for Listerines effekt.
Danmarks Radio har videre anført, at det i de  

 fleste tifælde er nødvendigt at angive de medvirkendes navn og  

 status.
I udsendelsen var tandlæge  Leif  Glavind ved en fejl  

 overhovedet ikke tiltuleret.
Danmarks Radio er kede af fejlen, men noterer,  

 at personen i billedet uden al tvivl af de fleste opfattes som værende  

 tandlæge   hvilket er det væsentlige.
 Danmarks Radio har endelig afvist, at der i udsendelsen  

 forelå fejlagtige oplysninger af faktisk karakter eller i øvrigt  

 forhold, der kunne danne grundlag for et genmæle.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Ulrik  

 Holmstrup og Erling Fugl.
 Pressenævnet udtaler:
 Pressenævnet kan ikke foretage en  

 bevisførelse, og nævnet kan derfor navnlig ikke tage stilling  

 til, om der foreligger videnskabelig dokumentation for effekten af klagerens  

 produkt.
 Da de oplysninger, som klageren ønsker bragt som et  

 genmæle, ikke udgør en korrektion men derimod et supplement til  

 de oplysninger, der blev bragt i udsendelsen, tiltræder  

 Pressenævnet, at Danmarks Radio har afvist at bringe et genmæle  

 fra klageren.
 Pressenævnet finder ikke grundlag for på  

 baggrund af denne klage at udtale kritik af, at tandlæge  Leif  Glavind  

 i udsendelsen ikke var navngivet.
 Pressenævnet finder, at udsendelsens oplysninger om,  

 at klagerens produkt "fuldender ikke en meter" burde have været  

 efterprøvet i særlig grad ved forelæggelse for klageren.  

 Da dette ikke skete, har Danmarks Radio tilsidesat god presseskik, og  

 nævnet udtaler sin kritik heraf.
 I medfør af medieansvarslovens § 49  

 pålægges det herefter den ansvarshavende redaktør af  

 Danmarks Radio at offentliggøre følgende:
 "Kendelse fra Pressenævnet.
 Pressenævnet har udtalt kritik af et indslag bragt i  

 "Rene ord for pengene" den  8. februar 1999. Indslaget omhandlede  

 mundskyllemidlet "Listerine". På baggrund af producentens reklame,  

 hvori det bl.a. hed, at "Listerine fuldender tandbørstens arbejde",  

 blev det udtalt, at "Listerine fuldender ikke en meter".
 Producenten af "Listerine", Warner-Lambert Consumer  

 Healthcare, klagede til Pressenævnet over udsendelsen, som man fandt  

 indebar en tilsidesættelse af god presseskik.
Pressenævnet har i anledning af klagen udtalt, at  

 udsendelsens oplysninger om, at klagerens produkt "fuldender ikke en meter",  

 burde have været efterprøvet i særlig grad ved  

 forelæggelse for klageren.
Da dette ikke skete, har Danmarks Radio  

 tilsidesat god presseskik, og nævnet udtaler sin kritik heraf.
 København, den 14. april 1999.
Per Sørensen, Aage Lundgaard, Ulrik Holmstrup og  

 Erling Fugl." Afsagt den 14. april 1999.
