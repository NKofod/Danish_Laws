 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om tjenestemænd i staten, folkeskolen og folkekirken, jf.  

 lovbekendtgørelse nr. 572 af 5. august 1991, foretages følgende ændringer:
 1. I § 1, i overskriften til kapitel 8 og i § 39,  

 stk. 1, 1. pkt., ændres »folkeskolens« til: »den  

 amtskommunale folkeskoles«.
 2. I § 32, stk. 4, nr. 3, § 35, § 45, stk. 3, § 53, stk. 5,  

 og § 58 c, stk. 1 og 2, ændres »folkeskolen« til:  

 »den amtskommunale folkeskole«.
 3. § 36 affattes således:
»§ 36.  Under forhør i forbindelse med  

 disciplinær undersøgelse mod en tjenestemand i den amtskommunale folkeskole  

 har enhver, der er ansat i folkeskolen, samt amtsrådets og skolebestyrelsens  

 medlemmer pligt til at give møde under forhørene og afgive forklaring.« 4. § 37 ophæves.
 5. I § 39, stk. 1, 2. pkt., ændres »folkeskolelæreres  

 videre uddannelse« til: »videre uddannelse af lærere i den  

 amtskommunale folkeskole«.
 6. I § 39, stk. 2, ændres »§§ 37, 38 og 39, stk.  

 1« til: »§§ 38 og 39, stk. 1«.
 7. I § 45, stk. 3, ændres »(amts)kommunale« til:  

 »amtskommunale«.
 8. I § 53 a ændres »(amts)kommuner« til:  

 »amtskommuner«.
§ 2 I lov nr. 264 af 22. maj 1986 om åremålsansættelse af tjenestemænd og  

 ansatte på tjenestemandslignende vilkår affattes § 1, stk. 1, således:
»Ansættelse på åremål i staten, den amtskommunale folkeskole eller  

 folkekirken i henhold til denne lov vil kunne finde sted såvel af personer,  

 der allerede er ansat som tjenestemænd i staten, folkeskolen eller  

 folkekirken, som af andre.« § 3 I lov om folkeskolen, jf. lovbekendtgørelse nr. 519 af 3. juli 1991,  

 foretages følgende ændringer:
 1. § 29 a, stk. 1, affattes således:
»For hver amtskommune udarbejdes en oversigt over normeringen af  

 stillinger som tjenestemænd og timelærere i folkeskolen ved amtskommunens  

 skole- og undervisningsvæsen samt disse stillingers klassificering, for så  

 vidt den ikke følger af almindelige regler.« 2. § 30 affattes således:
»§ 30.  Undervisnings- og forskningsministeren  

 fastsætter regler om ansættelsesvilkårene for timelærere, vikarer og  

 faglærere i den amtskommunale folkeskole.« 3. § 31, 2. pkt., affattes således:
»Kan der på grund af fritagelsen ikke tillægges en lærer fuld  

 tjenestetid, nedsættes lærerens lønning tilsvarende, for lærere, der optjener  

 pensionsalder, dog uden nedsættelse af pensionsalderen.« 4. I § 39 a, stk. 2, nr. 2, udgår », jf. dog stk.  

 5«.
 5. § 39 a, stk. 5 og 6, ophæves.
 6. I § 39 b, stk. 3, udgår »§ 29 a, stk. 1, og«.
 7. § 39 h, stk. 2, affattes således:
»Stk. 2.  Amtsrådet ansætter og afskediger ledere  

 og lærere ved amtskommunens skole- og undervisningsvæsen inden for  

 folkeskolen.
Ansættelse sker efter indstilling fra vedkommende  

 skolebestyrelse.
Uansøgt afskedigelse af en fast ansat leder eller lærer  

 foretages af undervisnings- og forskningsministeren bortset fra uansøgt  

 afsked på grund af svagelighed eller ved opnået 70-års-alder.« 8. I § 39 h indsættes efter stk. 2 som nyt stykke:
»Stk. 3.  Undervisnings- og forskningsministeren  

 fastsætter nærmere regler om fremgangsmåden ved udfærdigelse af opslag og om  

 ansættelse og afskedigelse af ledere og lærere ved amtskommunens skole- og  

 undervisningsvæsen inden for folkeskolen.« Stk. 3  bliver herefter stk. 4.
 9. § 41 affattes således:
 »§ 41.  Udgiften til pensioner til tjenestemænd i  

 den amtskommunale folkeskole og deres efterladte, herunder efterindtægt af  

 pensioner, samt pligtige præmier afholdes af staten.
Stk. 2.  Amtsrådet forestår administrationen af  

 tjenestemandspensioner m.v. til tjenestemænd i den (amts)kommunale  

 folkeskole, indtil anden administration er fastlagt af finansministeren efter  

 forhandling med (amts)kommunerne.« § 4 I § 15 i lov om frikommuner, jf. lovbekendtgørelse nr. 644 af 12.  

 september 1991, som senest ændret ved § 95 i lov nr. 9 af 3. januar 1992,  

 ændres »kommunen« til: »en amtskommune« og  

 »frikommune« til: »friamtskommune«.
§ 5 Stk. 1.  Loven træder i kraft dagen efter  

 bekendtgørelsen i Lovtidende og har virkning fra den 1. april 1993.
 Stk. 2.  Frikommuneregulativer, der er godkendt efter  

 den hidtil gældende formulering af § 15 i lov om frikommuner, bortfalder den  

 1. april 1993 for så vidt angår primærkommuner.
Givet på Amalienborg, den 20. maj 1992 Under Vor Kongelige Hånd og Segl MARGRETHE R.
