Resumé En studerende blev i 1998 udsat for et voldeligt overfald der  

 medførte at han var sygemeldt i to måneder.
Han modtog i denne periode  

 sygedagpenge, men meldte sig ikke fra universitetet.
Efter overfaldet betalte  

 han selv for behandlinger der bedrede hans tilstand.
Året efter meddelte SUstyrelsen at han skulle  

 tilbagebetale 20.212 kr. til styrelsen som følge af for stor egenindkomst i  

 1998. Den studerende mente bl.a. der måtte kunne tages specielle hensyn i en  

 voldssag som hans.
Dette afviste SUstyrelsen og Ankenævnet for  

 Uddannelsesstøtten.
 I en udtalelse til ombudsmanden oplyste ankenævnet at  

 det forud for afgørelsen havde overvejet om man kunne anvende en  

 dispensationsbestemmelse i SU-loven hvorefter der i enkelte tilfælde kunne  

 godkendes særlige fradrag i egenindkomsten.
Ombudsmanden udtalte bl.a. at det var en beklagelig  

 fejl at SUstyrelsen på baggrund af henvendelsen fra den studerende ikke havde  

 truffet afgørelse efter dispensationsbestemmelsen.
Det var samtidig en  

 væsentlig fejl at ankenævnet havde truffet afgørelse om at  

 dispensationsbestemmelsen ikke kunne anvendes, uden forudgående afgørelse  

 herom  

 fra SUstyrelsen, idet borgeren herved blev frataget den retssikkerhed og  

 beskyttelse som den administrative rekurs skal give ham.
 Endelig mente ombudsmanden at når ankenævnet havde  

 taget stilling til om dispensationsbestemmelsen kunne anvendes, burde det  

 være  

 fremgået af afgørelsen, ligesom ankenævnet burde have angivet den nærmere  

 begrundelse for at bestemmelsen ikke kunne anvendes, jf. forvaltningslovens §  

 24.
 Da ankenævnet senere besluttede at give dispensation,  

 mente ombudsmanden ikke der var grundlag for at foretage sig mere i sagen.  

 (J.nr. 2001-0796-730).
Dispensation i forbindelse med krav om tilbagebetaling af  

 uddannelsesstøtte.
Begrundelse.
Toinstansprincippet A blev  

 indskrevet på det økonomiske fakultet på Københavns Universitet som  

 stud.polit.  

 i september 1995. I juni 1998 afsluttede han bachelorstudiet på normeret tid.  

 Han fortsatte på overbygningen og fravalgte uddannelsesstøtte for juni måned  

 1998 og året ud.
Den 11. juli 1998 blev A  

 udsat for et voldeligt overfald.
Af erklæring af 28. juni 1999 fra egen læge  

 fremgår at han ved overfaldet fik et hovedtraume og var sygemeldt i to  

 måneder.  

 Han var sengeliggende i en uge, herefter oppegående, men fortsat syg med  

 stærk  

 hovedpine og træthed.
Hovedpinen varede ved indtil medio april 1999.
I de to måneder A var  

 sygemeldt, modtog han sygedagpenge.
Han undlod at melde sig ud af studiet,  

 idet  

 han håbede at han ville få det bedre.
A havde på grund af følger fra  

 overfaldet  

 svært ved at følge studiet i tiden efter sin sygemelding.
Efter overfaldet  

 betalte han selv for behandlinger der bedrede hans tilstand.
Behandlingerne  

 var  

 akupunktur, afspænding og fysioterapi.
A søgte Nævnet vedrørende erstatning  

 til  

 ofre for forbrydelser om erstatning for behandlingen og fik først udbetalt  

 erstatningen i august og september 1999.
 I brev af 10. september 1999  

 meddelte SUstyrelsen A at han skulle tilbagebetale 20.212 kr. til styrelsen  

 som  

 følge af for stor egenindkomst i 1998.
A bad i brev af 18. september  

 1999 styrelsen om at trække sit krav om tilbagebetaling tilbage.
Han henviste  

 til overfaldet samt følgerne heraf, navnlig til at han havde modtaget  

 sygedagpenge og at man ifølge SU-reglerne må tjene 21.136 kr. i måneder hvor  

 man modtager anden offentlig støtte.
 Styrelsen skrev i brev af 20.  

 oktober 1999 bl.a. følgende til A:
Sygedagpenge ydes som en  

 erstatning for lønindkomst, jf. lov om sygedagpenge.
En sådan hjælp ydes  

 alene  

 som kompensation for den løn, du ikke har kunnet tjene ved siden af dine  

 studier, fordi du var syg.
 Styrelsen betragter ikke  

 sygedagpenge som anden offentlig støtte, der tilsigter at dække  

 leveomkostningerne, og som derfor udelukker tildeling af  

 uddannelsesstøtte.
At du har modtaget  

 sygedagpenge giver dig derfor ikke ret til det højeste fribeløb.
Endvidere  

 har  

 du fravalgt din støtte fra juni måned 1998 og året ud.
Dette berettiger dig  

 kun  

 til det mellemste fribeløb, da du stadigvæk står tilmeldt på  

 uddannelsesstedet.
Vi fastholder derfor kravet  

 om tilbagebetaling af 10. september 1999. I brev af 27. oktober 1999  

 bad A på ny styrelsen om at vurdere sagen, bl.a. under henvisning til at det  

 måtte være muligt at tage specielle hensyn i en voldssag som hans.
 Den 6. marts 2000 fastholdt  

 styrelsen sin tidligere afgørelse.
A klagede den 10. marts 2000  

 til Ankenævnet for Uddannelsesstøtten.
Han henviste til at SUstyrelsens  

 information Bilag til støttemeddelelsen 1998. Er din SU rigtig?  

 ikke  

 indeholdt specifik information om at sygedagpenge ikke opfattes som  

 anden  

 offentlig støtte, der skal dække leveomkostninger.
Endvidere henviste  

 han til  

 at det voldelige overfald med efterfølgende behandlinger medførte store  

 udgifter for ham og flyttede hans fokus fra administrative forhold som f.eks.  

 detaljer i SUstyrelsens regler.
 I udtalelse af 22. juni 2000  

 til ankenævnet anførte SUstyrelsen bl.a. følgende:
 SUstyrelsen fastholder  

 kravet om tilbagebetaling.
 Kravet er fremsat i  

 forbindelse med indkomstkontrollen for støtteåret 1998 med 18.890 kr. før 7 %  

 tillæg og renter, idet klager har overskredet sit årsfribeløb.
Klager er af den opfattelse,  

 at sygedagpenge må opfattes som anden offentlig støtte, der tilsigter  

 at dække  

 leveomkostningerne, og at han derfor må have ret til det højeste  

 fribeløb i de  

 2 måneder, hvor han var sygemeldt.
Han henviser i den forbindelse til, at  

 idet  

 han fravalgte uddannelsesstøtten fra juni måned 1998 og året ud, måtte hans  

 sygedagpenge have til formål at dække leveomkostningerne, og dermed falde ind  

 under anden offentlig støtte i SU-lovens forstand.
Klager mener endvidere, at  

 han ikke kan opfattes som studieaktiv i efterårssemesteret 1998, idet han som  

 følge af overfaldet ikke var i stand til at følge studiet.
Han oplyser dog,  

 at  

 han er klar over, at han burde have meldt sig ud af studiet for at være  

 berettiget til det højeste fribeløb i hele perioden.
I klagen af 10. marts 2000  

 beder klager Ankenævnet for Uddannelsesstøtten om at vurdere sagen, herunder  

 at  

 tage hensyn til, at det ikke specifikt fremgår af bilaget til  

 støttemeddelelsen  

 1998, at sygedagpenge ikke opfattes som anden offentlig støtte, der tilsigter  

 at dække leveomkostningerne.
Herudover mener klager, at han som følge af  

 overfaldet var i en speciel situation.
Sygedagpenge ydes som  

 kompensation for lønindkomst, jf. lov om sygedagpenge.
Hjælpen ydes således  

 som  

 kompensation for den løn, man ikke har mulighed for at tjene ved siden af  

 uddannelsesstøtten i den periode, hvor man er sygemeldt.
SUstyrelsen betragter derfor  

 ikke sygedagpenge som anden offentlig støtte, der tilsigter at dække  

 leveomkostningerne, og som udelukker uddannelsesstøtte.
Klager kunne  

 således,  

 hvis han ikke havde fravalgt uddannelsesstøtten, have modtaget denne samtidig  

 med sygedagpengene.
 Klager har fravalgt sin  

 uddannelsesstøtte i perioden juni-december 1998, hvilket giver ret til det  

 mellemste fribeløb.
SUstyrelsen kan i øvrigt  

 oplyse, at det fremgår specifikt af vejledningen til ansøgningsskemaets punkt  

 4, at sygedagpenge ikke udelukker uddannelsesstøtte. Ankenævnet for Uddannelsesstøtten  

 skrev den 29. september 2000 bl.a. således til A:
 Ankenævnet tiltræder  

 SUstyrelsens afgørelse.
 Begrundelse:
 Ankenævnet henviser til  

 reglerne om fribeløb i § 24 i lov om statens uddannelsesstøtte, jf.  

 lovbekendtgørelse nr. 558 af 31. juli 1998.
 For de måneder i 1998, hvor  

 den uddannelsessøgende har fravalgt støtte, har været indskrevet ved en  

 uddannelse, der giver ret til uddannelsesstøtte, men har haft orlov fra  

 uddannelsen eller ikke har været studieaktiv eller har været i lønnet  

 praktik,  

 er fribeløbet 11.840 kr. pr. måned (mellemste fribeløb), jf. § 24, stk. 2.
 Ifølge § 24, stk. 3, nr. 4 er  

 fribeløbet 21.136 kr. pr. måned (højeste fribeløb) i perioder, der i øvrigt  

 giver ret til uddannelsesstøtte, men hvor den uddannelsessøgende får anden  

 offentlig støtte, der tilsigter at dække leveomkostningerne, jf. § 2, stk. 1,  

 nr. 5.
 Det fremgår af oplysningerne  

 i sagen, at De har fravalgt uddannelsesstøtte fra juni 1998 og resten af  

 året,  

 og at De har modtaget sygedagpenge 2 måneder i efteråret 1998 på grund af  

 følgerne af et voldeligt overfald den 11. juli 1998.
 Ankenævnet er enig med  

 SUstyrelsen i, at sygedagpenge ikke er anden offentlig støtte, der tilsigter  

 at  

 dække leveomkostningerne, og som udelukker uddannelsesstøtte.
 De er derfor ikke berettiget  

 til det højeste fribeløb i de 2 måneder, hvor De har modtaget sygedagpenge.
Ankenævnet gør opmærksom på,  

 at det bl.a. fremgår af vejledningen til ansøgningsskemaets punkt 4, at  

 sygedagpenge ikke udelukker uddannelsesstøtte. A anmodede i brev af 5. oktober  

 2000 ankenævnet om at vurdere sagen på ny.
Han henviste igen til det overfald  

 han havde været udsat for, og anførte at det gjorde ham ude af stand til at  

 gennemføre studiet i efterårssemestret 1998, og at ingen på daværende  

 tidspunkt  

 kunne forudse det tidsmæssige forløb, men at man efterfølgende naturligvis  

 kunne sige at han burde have meldt sig ud af studiet.
A mente ikke at det var  

 rimeligt at han ud over den fysiske, psykiske og økonomiske belastning som  

 voldsepisoden havde påført ham, skulle straffes yderligere fordi han ikke - i  

 svækket tilstand - var i stand til at gennemskue hvordan SU-reglerne skulle  

 fortolkes i hans sag.
A vedlagde brev af 28. juni 1999 fra egen læge, breve  

 af  

 25. august og 3. november 1998 fra en speciallæge i neuromedicin og brev fra  

 sin fysioterapeut.
 I brev af 1. december 2000  

 skrev ankenævnet bl.a. således til A:
 Ankenævnet har desværre ikke  

 mulighed for at hjælpe Dem.
Når ankenævnet træffer  

 afgørelse i en sag, må ankenævnet følge gældende love og bekendtgørelser.
De  

 gældende regler på SU-området åbner ikke mulighed for at ankenævnet i sin  

 afgørelse kan tage hensyn til den specielle situation, som De på grund af et  

 voldeligt overfald befandt Dem i i sommeren 1998.
Ankenævnets afgørelse af 29.  

 september 2000 er endelig.
Ankenævnet finder ikke, at der foreligger nye  

 oplysninger i sagen, der kan danne grundlag for en genoptagelse af  

 sagen. A klagede til mig den 3.  

 marts 2001 over ankenævnets afgørelse.
Den 15. marts 2001 bad jeg  

 ankenævnet og styrelsen om en udtalelse i anledning af klagen.
Jeg bad om at  

 myndighederne særligt udtalte sig om spørgsmålet om den vejledning som A  

 havde  

 modtaget vedrørende fribeløbsgrænserne.
 I udtalelse af 26. juni 2001  

 skrev SUstyrelsen bl.a. således:
De støtteformer, som regnes  

 som anden offentlig støtte, der udelukker SU, og som derfor giver det højeste  

 fribeløb, jf.
SU-lovens § 24, stk. 3, nr. 4, fremgår af punkt 4 i  

 vejledningen  

 til SU-ansøgningsskemaet, som klager anvendte, da han i slutningen af 1997  

 søgte om dobbeltklip vedrørende støtteåret 1998. Af sidste afsnit i punkt 4  

 fremgår det, at sygedagpenge ikke regnes for anden offentlig støtte, som  

 udelukker SU.
 Herudover bestod  

 vejledningsmaterialet i 1998 af et antal pjecer, der kort beskrev SU-reglerne  

 efter emne, håndbog om SU til videregående uddannelser i 1998 med en mere  

 detaljeret redegørelse for reglerne, samt af SUstyrelsens hjemmeside  

 www.su.dk,  

 der indeholdt samme informationer som de trykte vejledninger.
Oplysninger om fribeløb  

 fremgår af pjecen Satser og Frister 1998, der kunne afhentes på alle  

 uddannelsessteder.
Det fremgår blandt andet, at det mellemste fribeløb  

 gælder,  

 hvis man fravælger SU eller erklæres studieinaktiv, mens det højeste fribeløb  

 gælder, når man modtager anden offentlig støtte til dækning af  

 leveomkostningerne.
Det er ikke specificeret, hvilke indkomster der betragtes  

 som anden offentlig støtte, men det fremgår af pjecens bagside, at der ikke  

 er  

 tale om udtømmende information.
Håndbogen for 1998 var  

 tilgængelig på alle uddannelsesstederne og på bibliotekerne.
Kapitel 8 (side  

 33  

 ff.) omhandler anden offentlig støtte, og det fremgår af kapitlet, at  

 sygedagpenge ikke betragtes som anden offentlig støtte, der udelukker SU.
 Herudover har klager haft  

 mulighed for at henvende sig på Københavns Universitets SU- kontor for at få  

 vejledning.
 SUstyrelsen mener på denne  

 baggrund, at den vejledning, der stod til rådighed for klager i 1998 har  

 været  

 fuldt tilstrækkelig til, at klager kunne få oplysninger om, at sygedagpenge  

 ikke sidestilles med anden offentlig støtte, der tilsigter at dække  

 leveomkostningerne.
 Det fremgår da også af  

 klagers brev til ankenævnet af 5. oktober 2000, at han har forståelse for  

 argumentationen i relation til SU-reglerne i afsnittet om sygedagpenge i  

 ankenævnets afgørelse af 29. september 2000. Som det fremgår af klagers brev  

 til Folketingets Ombudsmand af 3. marts 2001, mener han stadig, at det ikke  

 kan  

 være rigtigt, at SU-reglerne ikke indeholder mulighed for en fleksibel  

 administration.
Idet vi i øvrigt henviser til  

 vores udtalelse af 22. juni 2000 til Ankenævnet for Uddannelsesstøtten  

 fastholder vi, at fribeløbet i de måneder, hvor (A) var sygemeldt, i  

 overensstemmelse med de gældende regler, er det mellemste. Ankenævnet udtalte i brev af  

 6. september 2001 bl.a. følgende:
 Styrelsen redegør for det  

 vejledningsmateriale, der fandtes i 1998 og for de vejledningsmuligheder, der  

 i  

 øvrigt var.
 Styrelsen udtaler, at den  

 mener, at den vejledning, der stod til rådighed for klager i 1998 har været  

 fuldt tilstrækkeligt til, at (A) kunne få oplysninger om, at sygedagpenge  

 ikke  

 sidestilles med anden offentlig støtte, der tilsigter at dække  

 leveomkostningerne.
 Ankenævnet tilslutter sig  

 dette synspunkt og har i øvrigt ikke yderligere bemærkninger vedrørende  

 vejledningsspørgsmålet.
(A) mener ikke, at det kan  

 være rigtigt, at SU- reglerne ikke indeholder mulighed for flexibel  

 administration, og at det dermed ikke er muligt at tage højde for specielle  

 situationer.
Eksempelvis (A)s tilfælde hvor han som følge af et  

 voldeligt  

 overfald pådrog sig en alvorlig hjernerystelse, som gjorde ham ude af stand  

 til  

 at følge sit studium og samtidig ikke levnede ham overskud til at analysere  

 sin  

 egen situation i forhold til SU- reglerne.
 Han mener ikke, at det kan  

 være rimeligt, at han som studerende oven i den fysiske, psykiske og  

 økonomiske  

 omkostning, som voldsepisoden har påført ham, skal straffes yderligere, fordi  

 han ikke, i en meget svækket tilstand, var i stand til at gennemskue, hvordan  

 SU-reglerne skulle fortolkes i hans konkrete situation.
 Styrelsen fastholder, at  

 fribeløbet i de måneder, hvor (A) var sygemeldt, i overensstemmelse med de  

 gældende regler, er det mellemste.
 Ankenævnet har ved  

 behandlingen overvejet, om man ved opgørelsen af (A)s egenindkomst  

 kunne  

 anvende dispensationsbestemmelsen i § 23, stk. 4, i lov om statens  

 uddannelsesstøtte, jf. lovbekendtgørelse nr. 558 af 31. juli 1998.
 Hvis egenindkomsten i et  

 støtteår overstiger årsfribeløbet skal den uddannelsessøgende tilbagebetale  

 uddannelsesstøtte i overensstemmelse med reglerne i § 30, stk. 2. i loven.
 Det fremgår af § 23 i loven,  

 at egenindkomsten er enhver positiv indkomst, der henføres til eller indgår i  

 den personlige indkomst, kapitalindkomsten og aktieindkomst, der beskattes  

 efter personskattelovens § 8 a, stk. 2.
 I dette beløb kan der kun ske  

 fradrag for stipendium efter loven om statens uddannelsesstøtte, lejeværdi af  

 bolig i egen ejendom, arbejdsmarkedsbidrag og renter af beløb, der er  

 opsparet  

 i henhold til lov om uddannelsesopsparing.
 Ifølge § 23, stk. 4 i loven  

 kan styrelsen i enkelte tilfælde godkende andre særlige fradrag i  

 egenindkomsten.
 Det fremgår af bemærkningerne  

 til § 23, stk. 4 i forslag til lov om statens uddannelsesstøtte (L 202)  

 fremsat  

 5. april 1995, i hvilke tilfælde denne bestemmelse tænkes anvendt.
Ankenævnet anvendte § 23,  

 stk. 4, da det den 2. juni 1999 afgjorde sag nr. ( ) vedrørende ( ), der  

 havde  

 været udsat for et voldtægtsforsøg.
Fra afgørelsen citeres begrundelsen.
 Ankenævnet lægger til grund,  

 at De den 29. september 1996 blev udsat for et voldtægtsforsøg, hvilket var  

 en  

 stærkt medvirkende årsag til, at De i 1997 havde en egenudgift på 18.400 kr.  

 til psykologbistand, at De ikke førend sommeren 1998 modtog erstatningen på  

 kr.  

 15.000 kr. fra Erstatningsnævnet til imødegåelse af bl.a. udgifter til  

 psykologbistand, og at De derfor var nødt til i 1997 ved arbejde at skaffe  

 Dem  

 indtægter ud over uddannelsesstøtten.
Ankenævnet henviser til § 23,  

 stk. 4, i lov om statens uddannelsesstøtte, jf. lovbekendtgørelse nr. 430 af  

 23. maj 1996, hvorefter styrelsen i enkelte tilfælde kan godkende andre  

 særlige  

 fradrag i egenindkomsten. Efter ankenævnets opfattelse  

 finder § 23, stk. 4 ikke anvendelse i den foreliggende sag.
Ankenævnet fastholder, at de  

 gældende regler på SU-området ikke åbner mulighed for, at ankenævnet i sin  

 afgørelse kan tage hensyn til den specielle situation, som (A) på grund af et  

 voldeligt overfald befandt sig i i sommeren 1998. I brev af 10. oktober 2001  

 kommenterede A udtalelserne fra myndighederne.
Han anførte i den forbindelse  

 bl.a. følgende:
Efter Ankenævnet for Uddannelsesstøttens  

 opfattelse kan § 23, stk. 4 ikke anvendes i min sag - hvorfor ikke? I brev  

 til  

 Ankenævnet for Uddannelsesstøtten af 10. marts 2000 gør jeg opmærksom på, at  

 overfaldet havde påført mig, ikke bare fysiske og psykiske, men også store  

 økonomiske omkostninger.
Hvis § 23, stk. 4, kunne anvendes i det eksempel,  

 som  

 Ankenævnet henviser til på side 2, må den også kunne anvendes i mit tilfælde.  

 De store udgifter til fysioterapi, afspænding mm. måtte jeg selv afholde  

 indtil  

 retssag og behandlingstid i Nævnet Vedrørende Erstatning Til Ofre For  

 Forbrydelser ( ) var overstået.
Mine udgifter fra sommeren 1998 og frem til  

 foråret 1999 kom først til udbetaling henholdsvis d. 13 august og 17  

 september  

 1999. Havde jeg ikke modtaget sygedagpenge og arbejdet i efteråret 1998,  

 havde  

 jeg ikke været i stand til at afholde disse udgifter selv, hvilket jeg har  

 gjort opmærksom på tidligere (jf.
Brev af 10/03-00).
Såfremt dokumentation i  

 forbindelse med afholdte udgifter og erstatningsudbetaling ønskes fremsendt  

 står jeg gerne til rådighed. I min foreløbige redegørelse  

 af 16. april 2002 skrev jeg bl.a. således:
Ombudsmandens foreløbige redegørelse 1. Fribeløb i lovens § 24 Ankenævnets og SUstyrelsens afgørelser er truffet på grundlag af § 24 i lov  

 om statens uddannelsesstøtte (den dagældende lovbekendtgørelse nr. 558 af 31.  

 juli 1998).
 Det fremgår af § 24, stk. 2, nr. 1, at det mellemste fribeløb skal anvendes  

 for hver måned i støtteåret hvor den uddannelsessøgende har valgt stipendium  

 og studielån fra.
 Af § 24, stk. 3, nr. 4, fremgår at det højeste fribeløb skal anvendes for  

 hver måned i støtteåret hvor den uddannelsessøgende i perioder der i øvrigt  

 giver ret til uddannelsesstøtte, får anden offentlig støtte der  

 tilsigter at dække leveomkostningerne, jf. § 2, stk. 1, nr. 5.
 Efter § 2, stk. 1, nr. 5, udelukker modtagelse af anden offentlig støtte der  

 tilsigter at dække leveomkostningerne, at en uddannelsessøgende kan få  

 uddannelsesstøtte.
Det fremgår af sagen at (A) havde fravalgt uddannelsesstøtte fra juni 1998 og  

 resten af året.
Han var derfor i disse måneder berettiget til det mellemste  

 fribeløb.
 For så vidt angår de to måneder hvor (A) modtog sygedagpenge, har SUstyrelsen  

 og ankenævnet henvist til at sygedagpenge ikke er anden offentlig støtte der  

 tilsigter at dække leveomkostningerne, og som udelukker uddannelsesstøtte, og  

 at (A) derfor ikke er berettiget til det højeste fribeløb i disse to måneder.
 Efter min gennemgang af sagen kan jeg tilslutte mig myndighedernes opfattelse  

 hvorefter sygedagpenge ikke er anden offentlig støtte der tilsigter at dække  

 leveomkostningerne (§ 24, stk. 3, nr. 4, jf. § 2, stk. 1, nr. 5).
 Jeg mener derfor ikke at jeg kan kritisere at myndighederne har fundet at (A)  

 ikke var berettiget til det højeste fribeløb i de to måneder hvor han modtog  

 sygedagpenge.
Af vejledning til  

 ansøgningsskema for 1998 punkt 4 fremgår at sygedagpenge ikke er anden  

 offentlig støtte der udelukker uddannelsesstøtte.
SUstyrelsen har endvidere i  

 sin udtalelse af 26. juni 2001 gjort rede for hvor (A) i øvrigt har haft  

 adgang  

 til vejledning vedrørende fribeløbsgrænserne.
 På den baggrund mener jeg  

 heller ikke at jeg kan kritisere den vejledning (A) har modtaget og haft  

 adgang  

 til vedrørende fribeløbsgrænserne.
2. Dispensationsadgangen i lovens § 23,  

 stk. 4 Efter § 23,  

 stk. 4, i lov om statens uddannelsesstøtte (lovbekendtgørelse nr. 558 af 31.  

 juli 1998) træffes afgørelse om godkendelse af særlige fradrag i  

 egenindkomsten  

 af SUstyrelsen.
SUstyrelsens afgørelse herom kan påklages til ankenævnet  

 efter  

 lovens § 46, stk. 1.
I brev af 27. oktober 1999  

 bad (A) SUstyrelsen om at revurdere sagen, navnlig under henvisning til at  

 det  

 måtte være muligt at tage specielle hensyn i en voldssag som hans.
På  

 baggrund  

 af denne anmodning er det min umiddelbare opfattelse at SUstyrelsen burde  

 have  

 truffet afgørelse om dispensation efter § 23, stk. 4.
 Det fremgår imidlertid ikke  

 af de foreliggende akter at SUstyrelsen som 1. instans skulle have truffet  

 afgørelse om anvendelsen af § 23, stk. 4. Såfremt dette er tilfældet, burde  

 det  

 have fremgået af afgørelsen.
 Jeg beder derfor SUstyrelsen  

 udtale sig om hvorvidt man i forbindelse med sagen tog stilling til om der  

 kunne gives dispensation efter § 23, stk. 4.
 Ankenævnet har i udtalelsen  

 hertil oplyst at det ved behandlingen af sagen har overvejet om  

 man ved  

 opgørelsen af hans egenindkomst kunne anvende dispensationsbestemmelsen i §  

 23,  

 stk. 4.
Ankenævnet har henvist til en  

 afgørelse truffet af ankenævnet den 2. juni 1999 hvor bestemmelsen i § 23,  

 stk.  

 4, blev anvendt, og har herefter anført at bestemmelsen ikke efter  

 ankenævnets  

 opfattelse finder anvendelse i (A)s sag.
Ankenævnet har imidlertid ikke  

 nærmere begrundet hvorfor bestemmelsen ikke kan anvendes.
Det står mig ikke klart  

 hvorvidt ankenævnet allerede i forbindelse med afgørelsen af 29. september  

 2000  

 overvejede om dispensationsbestemmelsen i § 23, stk. 4, kunne anvendes, eller  

 om ankenævnet først overvejede dette i forbindelse med udarbejdelse af sin  

 udtalelse til mig.
Såfremt ankenævnet overvejede anvendelse af bestemmelsen i  

 forbindelse med sin afgørelse af 29. september 2000, burde ankenævnet efter  

 min  

 opfattelse have anført dette i afgørelsen, ligesom ankenævnet i afgørelsen  

 burde have givet en nærmere begrundelse for at bestemmelsen ikke kunne  

 anvendes, jf. forvaltningslovens § 24.
Administrativ rekurs har  

 bl.a. til formål at sikre borgeren retssikkerhed ved at borgeren får mulighed  

 for at få sin sag behandlet i to instanser.
Hvis ankenævnet træffer afgørelse  

 om anvendelsen af § 23, stk. 4, uden forudgående behandling i SU-styrelsen,  

 fratages  

 borgeren den retssikkerhed og beskyttelse som den administrative rekurs skal  

 sikre ham.
Det samme gælder hvis ankenævnet udtaler sig på en sådan måde at  

 udtalelsen opfattes som bindende for 1. instansen.
 Det er således min foreløbige  

 opfattelse at ankenævnet ikke kan tage stilling til dispensation efter § 23,  

 stk. 4, uden forudgående afgørelse herom fra SUstyrelsen.
 Såfremt ankenævnet har taget  

 stilling hertil uden forudgående afgørelse fra styrelsen, beder jeg  

 ankenævnet  

 udtale sig om hvilke konsekvenser dette måtte have for sagen.
I brev af 10. oktober 2001 er  

 (A) kommet med bemærkninger til ankenævnets udtalelse af 6. september 2001.  

 Brevet sendes til ankenævnet med henblik på at det han har anført heri,  

 indgår  

 i grundlaget for myndighedernes udtalelser til sagen. Den 17. september 2002 modtog  

 jeg en udtalelse fra Ankenævnet for Uddannelsesstøtten vedlagt bl.a. en  

 udtalelse fra SUstyrelsen af 15. juli 2002 og sagens akter.
Af udtalelsen fra  

 styrelsen fremgår bl.a. følgende:
I den anledning skal vi  

 oplyse, at styrelsen ikke har taget stilling til, om der kunne gives  

 dispensation efter § 23, stk. 4, i SU-loven.
Styrelsen er enig i, at der  

 burde  

 være taget stilling til spørgsmålet i forbindelse med styrelsens  

 sagsbehandling, og vi beklager, at det ikke er sket.
 I øvrigt er styrelsen enig  

 med Ankenævnet i, at dispensationsbestemmelsen ikke finder anvendelse i denne  

 sag.
 Efter SU-lovens § 23, stk. 2,  

 indgik i 1998 enhver positiv indkomst, der henføres til eller indgår i den  

 personlige indkomst, kapitalindkomst og aktieindkomst, der beskattes efter  

 personskattelovens § 8a, stk. 2. Fra egenindkomsten fradrages efter § 23,  

 stk.  

 3, SU-stipendium, efter lovens afsnit 1, lejeværdi af bolig i egen ejendom,  

 arbejdsmarkedsbidrag og renter af uddannelsesopsparing i henhold til  

 opsparingsloven.
 Derudover kan styrelsen efter  

 § 23, stk. 4, i enkelte tilfælde godkende andre særlige fradrag i  

 egenindkomsten.
Efter forarbejderne tænkes  

 dispensationsbestemmelsen kun anvendt i enkelte konkrete tilfælde, hvor  

 støttemodtageren efter en individuel vurdering ellers ville blive urimeligt  

 ringe stillet.
Det har ikke været hensigten at give en generel adgang til  

 fradrag i egenindkomsten, men der er tilsigtet en snæver undtagelse, der  

 forudsættes anvendt i særlige tilfælde.
Som eksempel på tilfælde,  

 hvor dispensationsbestemmelsen tænkes anvendt nævnes i forarbejderne blandt  

 andet fradrag for renteindkomst i forbindelse med omprioritering (hvor  

 renteindtægten stort set svarer til renteudgiften), fradrag for belønning for  

 tapperhed, og ligestilling af uddannelsessøgende, der er selvstændige  

 erhvervsdrivende, f.eks. ved ligestilling af studerende, der benytter  

 kapitalafkastordningen med studerende, der er i virksomhedsordningen.
Fradrag  

 godkendes i samme omfang, som indkomsten er beskattet.
Styrelsen har forståelse for  

 den vanskelige situation, som klager er blevet bragt i ved overfaldet.
Men  

 efter styrelsens opfattelse er det forhold, at klager har været udsat for et  

 voldeligt overfald og derfor har afholdt udgifter, som han først senere har  

 fået dækket, ikke i sig selv ensbetydende med, at han kan betragtes som  

 urimeligt ringe stillet i § 23, stk. 4s forstand.
 Styrelsen finder ikke, at  

 oplysningerne om hans økonomiske situation i 1998 giver holdepunkter for at  

 antage, at der er tale om et tilfælde, der må sidestilles med de tilfælde,  

 hvor  

 dispensationsbestemmelsen ifølge forarbejderne tænkes anvendt.
Det bemærkes, at klagers brev  

 af 10. oktober 2001 er inddraget i grundlaget for udtalelsen.
Styrelsen har  

 ikke yderligere bemærkninger til den foreløbige redegørelse. Af ankenævnets udtalelse af  

 16. september 2002 fremgår bl.a. følgende:
 Ombudsmanden har bedt  

 ankenævnet udtale sig om, hvilke konsekvenser det måtte have for sagen,  

 såfremt  

 ankenævnet har taget stilling til dispensation efter § 23, stk. 4 uden  

 forudgående afgørelse herom fra SUstyrelsen.
Anvendelsen af  

 dispensationsbestemmelsen i § 23, stk. 4 var inde i ankenævnets overvejelser  

 allerede i forbindelse med afgørelsen den 29. september 2000. Ankenævnet  

 fandt  

 imidlertid, at det område, hvor bestemmelsen ifølge forarbejderne tænktes  

 anvendt, ikke omfattede problemerne i den foreliggende sag.
Det samme gjorde  

 sig for så vidt gældende i den sag, hvor klager havde været udsat for et  

 voldtægtsforsøg, og hvor ankenævnet traf afgørelse den 2. juni 1999.
 Ankenævnet er enig med  

 ombudsmanden i, at ankenævnet ikke kan tage stilling til dispensation efter §  

 23, stk. 4 uden forudgående afgørelse herom fra SUstyrelsen og beklager, at  

 det  

 er sket i den foreliggende sag.
Ankenævnet er af den opfattelse,  

 at denne (formelle) mangel ved sagsbehandlingen har været uden betydning for  

 afgørelsen.
Til belysning af dette synspunkt vedlægges et notat af 31. maj  

 1999  

 vedrørende anvendelsen af § 23, stk. 4 og en oversigt over ankenævnets  

 anvendelse/ikke anvendelse af dispensationsmuligheden.
Ankenævnet har i den  

 foreliggende sag især koncentreret sig om, hvorvidt sygedagpenge udelukkede  

 SU-støtte og dermed berettigede til det højeste fribeløb.
Ankenævnet var enig  

 med SUstyrelsen i, at det gjorde dagpenge ikke.
Sagen minder om den i  

 oversigten på side 7 markerede sag.
Klager havde taget et job for at kunne  

 betale sine (dokumenterede) udgifter til psykolog m.v., hvilket var  

 nødvendigt,  

 da den erstatning, som klager fik til dækning af diverse udgifter, først blev  

 udbetalt langt senere end betalingstidspunktet.
Jobbet havde derfor været  

 nødvendigt, og ankenævnet fandt på den baggrund en dispensation for rimelig.
 Ankenævnet er enig i, at  

 lignende betragtninger kan anlægges i denne sag, idet (A), såfremt han ikke  

 havde  

 modtaget dagpenge, som han kunne betale med, havde måttet tage et job - hvis  

 hans tilstand havde muliggjort dette - og brugt (noget af) lønnen til  

 betaling  

 af helbredelsesudgifterne.
Ankenævnet har behandlet  

 sagen på ny og er indstillet på at ændre den tidligere afgørelse i sagen,  

 hvis  

 (A) indsender dokumentation for de udgifter til fysioterapi og afspænding,  

 som  

 han kan dokumentere, at han har haft i 1998 som følge af overfaldet.  

 Ankenævnet  

 vil anvende § 23, stk. 4 således, at egenindkomsten i 1998 reduceres med de i  

 1998 afholdte af overfaldet foranledigede udgifter. I min endelige udtalelse af  

 11. oktober 2002 anførte jeg bl.a. følgende:
Ombudsmandens endelige udtalelse Idet jeg henviser til det jeg har anført i min foreløbige redegørelse af 16.  

 april 2002, er det fortsat min opfattelse at jeg ikke kan kritisere  

 Ankenævnet for Uddannelsesstøttens afgørelse af 29. september 2000 ifølge  

 hvilken (A) ikke var berettiget til det højeste fribeløb i de to måneder hvor  

 han modtog sygedagpenge.
Jeg kan heller ikke kritisere den vejledning som (A)  

 modtog og havde adgang til vedrørende fribeløbsgrænserne.
 I min foreløbige redegørelse anførte jeg at det var min umiddelbare  

 opfattelse at SUstyrelsen på baggrund af (A)s brev af 27. oktober 1999  

 burde have truffet afgørelse efter dispensationsbestemmelsen i SU-lovens §  

 23, stk. 4, men at det ikke fremgik af de foreliggende akter om styrelsen  

 havde truffet en sådan afgørelse.
Styrelsen har i sin udtalelse af 15. juli 2002 anført at man ikke har taget  

 stilling til om der kunne gives dispensation efter § 23, stk. 4, men at man  

 er enig i at der burde have været taget stilling hertil i forbindelse med  

 styrelsens sagsbehandling.
Styrelsen har beklaget at dette ikke er sket.
Jeg er enig med styrelsen i at dette er en beklagelig fejl.
Jeg har gjort  

 styrelsen bekendt med min opfattelse.
Ankenævnet for Uddannelsesstøtten har oplyst at dispensationsbestemmelsen i §  

 23, stk. 4, var inde i ankenævnets overvejelser allerede i forbindelse med  

 afgørelsen af 29. september 2000, men at man fandt at det område hvor  

 bestemmelsen ifølge forarbejderne tænktes anvendt, ikke omfattede problemerne  

 i den foreliggende sag.
Ankenævnet har anført at det samme for så vidt gjorde  

 sig gældende i den sag hvor en person havde været udsat for et  

 voldtægtsforsøg, og hvor nævnet traf afgørelse den 2. juni 1999.
 Efter forvaltningslovens § 24, jf. § 22, skal en afgørelse når den meddeles  

 skriftligt, være ledsaget af en begrundelse der indeholder en henvisning til  

 de regler efter hvilke afgørelsen er truffet, en eventuel angivelse af de  

 hovedhensyn der har været lagt vægt på, og en kort redegørelse for sagens  

 faktiske omstændigheder.  

 Begrundelsen skal være korrekt, dvs. dels at angivelserne om faktiske  

 forhold,  

 retsregler mv. i sig selv skal være rigtige, dels at selve begrundelsen skal  

 være korrekt i den forstand at den skal være et sandt udtryk for de forhold  

 og  

 overvejelser (også selv om de er tvivlsomme eller ligefrem ulovlige) der har  

 ført myndigheden frem til den trufne afgørelse.
 Når ankenævnet allerede i  

 forbindelse med afgørelsen af 29. september 2000 tog stilling til om  

 dispensationsbestemmelsen i SU-lovens § 23, stk. 4, kunne finde anvendelse,  

 burde dette efter min opfattelse have været anført i afgørelsen, ligesom  

 ankenævnet burde have angivet den nærmere begrundelse for at bestemmelsen  

 ikke  

 kunne anvendes, jf. forvaltningslovens § 24. Dette gælder uanset at det er  

 min  

 opfattelse at ankenævnet ikke uden forudgående afgørelse fra styrelsen kunne  

 træffe afgørelse efter dispensationsbestemmelsen, jf. nedenfor.
Det er således beklageligt at  

 nævnets stillingtagen og begrundelsen herfor ikke fremgik af afgørelsen.
Jeg  

 har gjort ankenævnet bekendt med min opfattelse.
 Som det fremgår af min  

 foreløbige redegørelse, er det min opfattelse at ankenævnet ikke kan tage  

 stilling til dispensation efter § 23, stk. 4, uden forudgående afgørelse  

 herom  

 fra SUstyrelsen, idet borgeren ellers fratages den retssikkerhed og  

 beskyttelse  

 som den administrative rekurs skal sikre ham.
Ankenævnet har i udtalelsen  

 til mig anført at man er enig med mig i at man ikke kunne tage stilling til  

 dispensation efter § 23, stk. 4, uden forudgående afgørelse herom fra  

 SUstyrelsen.
Ankenævnet har beklaget at dette skete i den foreliggende sag.
Efter min opfattelse er der  

 tale om en væsentlig fejl som er meget beklagelig.
Jeg har gjort ankenævnet  

 bekendt med min opfattelse.
Ankenævnet har oplyst at man  

 har behandlet sagen på ny og er indstillet på at ændre sin afgørelse og  

 anvende  

 dispensationsbestemmelsen mod dokumentation for (A)s udgifter i 1998  

 som følge  

 af overfaldet.
Ankenævnet har i den forbindelse henvist til den  

 sammenlignelige  

 sag omtalt i ankenævnets udtalelse af 6. september 2001 til mig hvor  

 ankenævnet  

 traf afgørelse den 2. juni 1999. Det fremgår af akterne at ankenævnet i den  

 anledning  

 har rettet henvendelse til (A) den 16. september 2002.
 På den baggrund har jeg ikke  

 grundlag for at foretage mig mere i sagen.
Jeg har bedt (A) afvente en  

 eventuel genoptagelse af sagens behandling i ankenævnet før han tager  

 stilling  

 til om der er grundlag for at klage til mig igen. Ankenævnet  

 traf efterfølgende en ny afgørelse i sagen hvorved nævnet efter SU-lovens §  

 23,  

 stk. 4, reducerede As egenindkomst for støtteåret 1998 med 8.694 kr. på  

 grundlag af dokumentation for udgifter som den pågældende havde haft som  

 følge  

 af det voldelige overfald han havde været udsat for.
 Jeg meddelte herefter  

 ankenævnet at jeg ikke foretog mig mere i sagen.
