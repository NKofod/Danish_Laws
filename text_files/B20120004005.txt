Bekendtgørelse om ændring af bekendtgørelse om den kompetencegivende kloakmestereksamen (Præcisering af bestemmelserne om adgangskrav til den praktiske prøve, eksamensudvalgets beføjelser samt klageadgangen) § 1 I bekendtgørelse nr. 327 af 28. april 2009 om den kompetencegivende kloakmestereksamen foretages følgende ændringer:
 1. I § 5, stk. 1, indsættes som 2. pkt.:
»Adgang til kloakmestereksamens praktiske prøve kan desuden gives, når eksaminanden har gennemført kurser svarende til dem i anlægsstruktøruddannelsen.« 2. I § 5, stk. 2, indsættes som 2. pkt.:
»Eksamensudvalget kan afvise kursister til eksamen, hvis de ikke opfylder kravene i stk. 1.« 3. § 31 affattes således:
»§ 31. Klageren kan indbringe eksamensudvalgets klageafgørelse til Sikkerhedsstyrelsen.
Klagen skal være skriftlig og begrundet.
Klagen kan indgives elektronisk.
Stk. 2. Klagen skal indgives senest 2 uger efter, at eksamensudvalgets klageafgørelse er meddelt klageren.« § 2 Bekendtgørelsen træder i kraft den 25. januar 2012.
