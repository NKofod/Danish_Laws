 Der er ikke hjemmel til at udbetale befordringsgodtgørelse til ekskursion,  

 uanset at ekskursionen er arrangeret af uddannelsesinstitutionen.
 Et medlem af en arbejdsløshedskasse havde fået bevilget  

 uddannelsesgodtgørelse og befordringsgodtgørelse til  

 voksenunderviseruddannelsen i perioden fra den 8. januar til den 20. december  

 1996.
 Uddannelsesstedet arrangerede fælles ekskursion den 26. januar 1996 til  

 Odense.
 Arbejdsmarkedets Ankenævn har som endelig administrativ klageinsats  

 behandlet medlemmets klagen om, hvorvidt der kan udbetales  

 befordringsgodtgørelse til en ekskursion.
 Ankenævnet fandt, at medlemmet ikke var berettiget til  

 befordringsgoddtgørelse for ekskursionen til Odense den 26. januar 1996.
 Ankenævnet henviste til § 17, stk. 5 i lov om en aktiv  

 arbejdsmarkedspolitik, samt til § 149e, stk. 1 i Arbejdsmarkedsstyrelsens  

 dagældende bekendtgørelse nr. 1185 af 22. december 1995 om en aktiv  

 arbejdsmarkedsindsats.
Ankenævnet lagde vægt på, at der ifølge ovennævnte bekendtgørelse kunne  

 udbetales befordringsgodtgørelse til »den daglige transport mellem bopæl  

 og ..... uddannelsessted«.
Der ses således ikke at være hjemmel til at  

 udbetale befordringsgodtgørelse til den omhandlede fælles ekskursion, hvor  

 transporten foregik mellem medlemmets bopæl og Odense, uanset at ekskursionen  

 var arrangeret af uddannelsesinstitutionen.
 Det bemærkes, at ankenævnet ikke hermed har taget stilling til, i hvilket  

 omfang der i øvrigt kan udbetales befordringsgodtgørelse i situationer, hvor  

 dele af uddannelsen afvikles et andet sted, end på det normale uddannelssted.
