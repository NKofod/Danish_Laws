Nr BTL 172 Betænkning over Forslag til lov om arbejdsgiverens pligt til at underrette  

 lønmodtageren om vilkårene for ansættelsesforholdet   

 Nr L 172 1992-93, 1. samling Afgivet af Arbejdsmarkedsudvalget Afgivet: 19930526 Udvalget har behandlet lovforslaget i en række møder og har herunder  

 stillet spørgsmål til arbejdsministeren, som denne har besvaret skriftligt.  

 Nogle af udvalgets spørgsmål og arbejdsministerens besvarelse heraf er  

 optrykt som bilag til betænkningen.
 Endvidere har udvalget modtaget skriftlige henvendelser fra  

 Finanssektorens Arbejsgiverforening og Ledernes Hovedorganisation.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
 Et mindretal (Fremskridtspartiets medlem af udvalget) finder, at det er  

 ret og rimeligt, at arbejdsgiverne skal give deres ansatte oplysninger om  

 ansættelsesbetingelserne, således som dette er nærmere beskrevet i  

 lovforslaget, der i øvrigt er en udløber af et EF-direktiv, som  

 Fremskridtspartiet har tilsluttet sig.
 ÆndringsforslagAf arbejdsministeren , tiltrådt af udvalget :
 Til § 3 1) I stk. 1 indsættes efter nr. 4 som nyt nummer:
»5) om der er taget skridt til at få udstedt de nødvendige attester i  

 forbindelse med udstationeringen.« Bemærkninger Til nr. 1 Efter indstilling fra såvel arbejdsgiversiden som  

 lønmodtagersiden i Landsarbejdsnævnets Arbejdsudvalg foreslås, at  

 arbejdsgiveren i forbindelse med udstationering også får pligt til at oplyse,  

 om der er taget skridt til at få udstedt de nødvendige attester fra bl.a.  

 Socialministeriet i forbindelse med udstationeringen.
Udstedelsen af  

 attesterne har blandt andet betydning for, om lønmodtageren kan forblive  

 under dansk social sikring, herunder arbejdsløshedsforsikring, under  

 udstationering i et andet EF-land.
Både arbejdsgiveren og lønmodtageren kan  

 efter de gældende EF-regler tage initiativ til at få udstedt attesten  

 vedrørende social sikring.
Rahbæk Møller (SF) Bakholt (S) Ole Vagn Christensen (S) Poul Erik Dyrlund  

 (S) Hans Jørgen Jensen (S) fmd.
Lone Møller (S) Klaus Hækkerup (S) Lilli  

 Gyldenkilde (SF) nfmd.
Svend Aage Jensen (CD) Per Stig Møller (KF) Kai  

 Dige Bach (KF) Charlotte Antonsen (V) Helge Sander (V) Bertel Haarder (V)  

 Poul Nødgaard (FP) Jørgen Estrup (RV) Glønborg (KRF) Bilag Nogle af udvalgets spørgsmål til arbejdsministeren og dennes besvarelse  

 heraf Spørgsmål nr. 14:
Er lovforslagets definition af en lønmodtager i § 1, stk. 2, identisk med  

 kildeskattelovens § 43, stk. 1? I benægtende fald bedes ministeren oplyse, hvorledes de to definitioner  

 adskiller sig fra hinanden.
 Spørgsmål nr. 15:
Er definitionen i lovforslagets bemærkninger (nederst side 4 og øverst  

 side 5) identisk med kildeskattelovens § 43, stk. 1? I benægtende fald bedes ministeren oplyse, hvorledes de adskiller sig fra  

 hinanden.
Er der personer, der betaler A-skat, der ikke er omfattet af lovforslaget  

 (ikke er lønmodtagere)? Svar:
 Efter ordlyden er der sammenfald mellem den personkreds, der er omfattet  

 af definitionen i § 1, stk. 2, og den personkreds, hvis indtægter er omfattet  

 af kildeskattelovens § 43, stk. 1. Begge definitioner omfatter således  

 personer, hvis indtægt er vederlag for personligt arbejde i et  

 tjenesteforhold.
Ved fortolkning af § 1, stk. 2, kan de retsskabende myndigheder dog ikke  

 udelukkende se på, om en persons indtægter er omfattet af § 43, stk. 1. Også  

 andre momenter må tages i betragtning, i princippet må der foretages en  

 selvstændig vurdering af, om der foreligger et tjenesteforhold.
Også  

 personer, hvis indtægt efter kildeskatteloven er B-indtægt, kan være omfattet  

 af § 1, stk. 2, jf. nedenfor.
 Personer, hvis indtægt henregnes til A-indkomst efter § 43, stk. 1, vil  

 som hovedregel være omfattet af definitionen i § 1, stk. 2. Men f.eks. vil  

 administrerende direktører ikke være omfattet af § 1, stk. 2, fordi de i  

 almindelighed antages at indtage en arbejdsgivers eller ejers side i forhold  

 til de ansatte.
Endvidere vil personer, hvis indtægter ellers ville være A-indkomst efter  

 § 43, stk. 1, men hvor denne indkomst er gjort til B-indkomst i medfør af  

 kildeskattelovens § 45, stk. 1, jf. kildeskattebekendtgørelsens § 22, fortsat  

 være omfattet af definitionen i § 1, stk. 2, i det omfang, der foreligger et  

 tjenesteforhold.
Det gælder f.eks. hushjælp ansat hos private.
Endelig er der en række indkomster, der er A-indkomst i medfør af  

 kildeskattelovens § 43, stk. 2, som ikke har karakter af lønindtægt.
Det  

 gælder f.eks. dagpenge.
