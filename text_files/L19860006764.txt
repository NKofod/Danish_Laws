 I tilslutning til udenrigsministeriets bekendtgørelse nr. 83 af 11. august  

 1981 og efterfølgende bekendtgørelser, senest nr. 24 af 21. marts 1985,  

 Lovtidende C, meddeles det, at der ved noteveksling i Dar es Salaam den 26.  

 marts og den 14. april 1986 er indgået en overenskomst mellem Danmark og  

 Tanzania, ifølge hvilken den danske regering yder et beløb på 9 millioner  

 kroner som fortsat støtte til det tanzanianske jernbaneselskabs  

 søfartsafdeling.
 Hovedformålet med overenskomsten er at sikre driften af selskabets skibe  

 på Victoria-, Tanganyika- og Nyasa-søerne.
