 Under henvisning til cirkulærskrivelse af 28. februar 1979 vedrørende  

 overøvrighedens opgaver i forbindelse med inddrivelse af underholdsbidrag i  

 udlandet vedlægges kopi at sikringsstyrelsens skrivelse af 14. maj 1981 med  

 et bilag.
 Justitsministeriet skal i den anledning anmode statsamterne om at påse, at  

 de blanketter, der sendes til de danske repræsentationer, er korrekt udfyldt,  

 jfr. cirkulærskrivelse af 11. juni 1980.
 Man skal endvidere anmode om, at der i fornødent omfang ydes  

 inddrivelsesmyndighederne vejledning med hensyn til spørgsmålet om, hvorvidt  

 en sag om inddrivelse af bidrag bør forfølges eller henlægges.
 P.M.V.
 E.B.
M.
Levy Cirkulærskrivelse til samtlige statsamter og Københavns overpræsidium.
Sikringsstyrelsen Den 14. maj 1981 Journal nr. 81-7010-3 Bilag 1.
Justitsministeriet Chr.borg Slotsplads 1 1218 København K Om inddrivelse af bidrag i udlandet.
 På et møde i sikringsstyrelsen den 7. maj 1980 om inddrivelse af bidrag i  

 udlandet blev der forelagt en række eksempler på, at inddrivelsesordningen  

 ikke fungerer tilfredsstillende.
 På denne baggrund indskærpede justitsministeriet, udenrigsministeriet og  

 kommunernes landsforening de implicerede parter om, at den nye procedure  

 skulle følges.
 Da ordningen stadig ikke fungerer tilfredsstillende, foranledigede  

 sikringsstyrelsen, at kommunernes landsforening påny præciserede overfor  

 kommunerne, hvilken fremgangsmåde der skal følges ved inddrivelse af bidrag i  

 udlandet, se vedlagte cirkulæreskrivelse af 17. februar 1981.
Udenrigsministeriet har desuden i brev af 9. februar 1981 gjort  

 sikringsstyrelsen opmærksom på, at de blanketter, der sendes til de danske  

 repræsentationer i forbindelse med anmodning om inddrivelse af bidrag i  

 udlandet, ofte ikke er korrekt udfyldt.
Amterne kontrollerer således ikke i  

 alle tilfælde, om kommunerne har udfyldt de nævnte blanketter korrekt.
 I anledning af en skriftlig henvendelse fra Hillerød kommune om, hvorledes  

 arbejdsopgaverne skal fordeles mellem kommuner og statsamter ved behandling  

 af sager om inddrivelse af bidrag i udlandet, har sikringsstyrelsen sendt  

 vedlagte brev af 11. maj 1981 til kommunen.
 Sikringsstyrelsen har desuden modtaget en del telefoniske henvendelser af  

 tilsvarende karakter fra andre kommuner.
Det er således sikringsstyrelsens opfattelse, at ikke alle amter yder  

 kommunerne tilstrækkelig vejledning i forbindelse med sager om inddrivelse af  

 bidrag i udlandet.
Det gælder således dels med hensyn til den vejledning og  

 kontrol der skal ydes i forbindelse med udfyldning af afkrævnings- og  

 afregningsblanketterne, dels den vejledning, der skal gives til brug for  

 vurderingen af, om en inddrivelsessag skal forfølges eller henlægges.
 Sikringsstyrelsen skal på denne baggrund spørge, om justitsministeriet  

 finder anledning til at udsende en meddelelse til amterne, hvori det  

 præciseres, hvilke arbejdsopgaver amterne har i forbindelse med behandling af  

 sager om inddrivelse i udlandet, eventuelt efter drøftelse med  

 sikringsstyrelsen.
 P.s.v.
 e.b.
Hanne Schroll 11. maj 1981 80-7009-6 Bilag 2.
Frederiksborg amt Amtsgården Kongens Vænge 3400 Hillerød Sikringsstyrelsen har i dag tilskrevet social- og sundshedsforvaltningen i  

 Hillerød kommune, bidragskontoret, Sdr.
Banevej 8, 3400 Hillerød, således:
 Om inddrivelse af forskudsvis udlagte børnetilskud i udlandet.
 Social- og sundshedsforvaltningens brev af 18. december 1981 og jr.nr.  

 150142-2343.
Når bidrag er udlagt forskudsvis her i landet, og bidraget skal søges  

 inddrevet i udlaNDET EFTER REGLERNE I FN-konventionen eller  

 Haager-konventionen, fremsender inddrivelsesmyndigheden (kommunen) sagen til  

 den overøvrighed, hvorunder kommunen hører.
Bidragssagen sendes herefter af  

 overøvrigheden til afkrævning gennem vedkommende danske diplomatiske  

 repræsentation.
 Overøvrigheden skal før fremsendelsen påse, at de fornødne dokumenter m.v.  

 er til stede, se justitsministeriets bekendtgørelse nr. 433 og 434 af 17.  

 december 1965 om FN-konventionen og Haager-konventionen samt punkt 23 i  

 justitsministeriets vejledning af 29. marts 1978 om inddrivelse af  

 underholdsbidrag.
 Overøvrigheden skal endvidere før fremsendelsen til udlandet påse, at  

 afkrævningskommunen har udfyldt afkrævnings- og afregningsblanketterne efter  

 de retningslinier, der er anført i cirkulæreskrivelse af 17. februar 1981 fra  

 Kommunernes Landsforening, se tillige justitsministeriets cirkulæreskrivelse  

 af 11. juni 1980.
 Det forudsættes, at den danske repræsentation i udlandet, efter at have  

 undersøgt mulighederne for at søge bidraget inddrevet, foretager en vurdering  

 af, om en bidragssag skal forfølges, jfr. punkt 2 i udenrigsministeriets  

 instruks af 9. juni 1980 om repræsentationernes overførsel af inddrevne  

 bidragsmidler samt retningslinier for omfanget af inddrivelsesforsøg.
På grundlag af den vurdering, der indkommer fra den udenlandske  

 repræsentation, må inddrivelsesmyndigheden tage stilling til, om bidragssagen  

 skal forfølges yderligere.
Hvis kommunen er i tvivl herom, kan spørgsmålet  

 forelægges for sikringsstyrelsen.
På et møde i justitsministeriet den 30. september 1976 om ændring af  

 inddrivelseslovgivningen blev det fra amternes side anført, at overøvrigheden  

 i bidragssager skal tage stilling til, om man bør anvende Haager- eller  

 FN-konventionen, eller om man f.eks. skal anlægge retssag.
Det blev i denne  

 forbindelse fremhævet, at en aktiv medvirken fra overøvrighedens side  

 forudsættes i forbindelse med behandling af bidragssager.
Overøvrigheden bør derfor medvirke med råd og vejledning i spørgsmålet, om  

 en bidragssag skal forfølges eller henlægges.
Efter sikringsstyrelsens  

 opfattelse vil det være naturligt, om overøvrigheden ved sagens  

 tilbagesendelse til kommunen - på grundlag af repræsentationens vurdering af  

 om en sag skal forfølges - afgiver en udtalelse herom til brug for kommunens  

 afgørelse af spørgsmålet.
 Da dette ikke er tilfældet i den fremsendte sag, skal sikringsstyrelsen  

 til brug for kommunens vurdering af den konkrete sag udtale følgende:
 Hvis der overhovedet er mulighed for at inddrive bidrag - og dette bidrag  

 står i rimeligt forhold til de økonomiske udgifter ved inddrivelsen, bør  

 inddrivelse/retssag gennemføres.
I denne sag anmoder generalkonsulatet i Los Angeles om en udtalelse om,  

 hvorledes sagen bør behandles.
Der vedlægges en redegørelse om sagens  

 juridiske problemer fra en advokat, der er specialist i familieretssager, og  

 et brev fra den advokat, som konsulatet har henvendt sig til om sagen.
Det fremgår heraf, at moderen har forladt det fælles hjem med en datter,  

 som faderen har adopteret.
Hun har derefter nægtet faderen samkvemsret med  

 barnet.
Ifølge redegørelsen kan bidrag fastsat af overøvrigheden i Danmark ikke  

 inddrives i Californien.
Det er desuden tvivlsomt, om en dansk  

 domsstolsafgørelse om bidrag ville kunne danne grundlag for inddrivelse i  

 Californien.
Efter lovgivningen i Californien kan udenlandske  

 domstolsafgørelser danne grundlag for inddrivelse, hvis en tilsvarende  

 domstolsafgørelse fra Californien kunne danne grundlag for inddrivelse i det  

 pågældende land (gensidighed kræves). Det vides ikke, om en domstolsafgørelse  

 fra Californien kunne danne grundlag for inddrivelse af bidrag i Danmark.
En anden mulighed er, at der i fortsættelse af skilsmissesagen - der er  

 afgjort i Californien - rejses krav af moderen overfor en domstol i  

 Californien om fastsættelse af bidrag.
Advokaten mener, der vil være ca. 50  

 pct.s chance for at få fastsat bidrag, og at omkostningerne herved vil være  

 store, ifølge det oplyste mellem US Dollars 2.000 og US Dollars 2.500 for  

 retssagen alene.
 Konsulatets advokat kan herefter ikke anbefale, at der indledes retslige  

 skridt i sagen.
 På denne baggrund er sikringsstyrelsen enig med advokaten i, at der ikke  

 foretages yderligere inddrivelsesforsøg i sagen.
 De vedlagte bilag tilbagesendes.
 Hvilket herved meddeles til underretning.
 P.s.v.
