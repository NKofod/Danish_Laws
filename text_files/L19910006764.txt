 I henhold til kgl. resolution af 7. juli 1989 har Danmark ratificeret en i  

 Bruxelles den 25. maj 1987 udfærdiget aftale om anvendelse mellem De  

 Europæiske Fællesskabers medlemsstater af Europarådets konvention om  

 overførelse af domfældte.
 Aftalens ordlyd er som følger:
AFTALE OM ANVENDELSE MELLEM DE EUROPÆISKE FÆLLESSKABERS MEDLEMSSTATER  

 AF EUROPARÅDETS KONVENTION OM OVERFØRELSE AF DOMFÆLDTE DE EUROPÆISKE FÆLLESSKABERS MEDLEMSSTATER (i det følgende benævnt »medlemsstaterne«), SOM ER OPMÆRKSOMME på de nære forbindelser mellem deres folk, og SOM, for at lette overførelsen af domfældte, ØNSKER at lade den konvention  

 om overførelse af domfældte, som blev åbnet for undertegnelse i Strasbourg  

 den 21. marts 1983 (i det følgende benævnt »konventionen«) finde  

 anvendelse i deres indbyrdes forhold, at udvide konventionens  

 anvendelsesområde, og at forbedre dens anvendelse - ER BLEVET ENIGE OM FØLGENDE:
Artikel 1 1. I forholdet mellem medlemsstater, der har  

 ratificeret konventionen, skal konventionen suppleres med bestemmelserne i  

 denne aftale.
 2. I forholdet mellem medlemsstater, af hvilke mindst  

 een ikke har ratificeret konventionen, gælder konventionen suppleret med  

 bestemmelserne i denne aftale.
Artikel 2 Ved anvendelsen af konventionens artikel 3, stk. 1, litra a), skal hver  

 medlemsstat sidestille statsborgere i de andre medlemsstater, hvis  

 overførelse findes både hensigtsmæssig og i de pågældende personers egen  

 interesse under hensyn til deres faste og lovlige bopæl på medlemsstatens  

 område, med sine egne statsborgere.
Artikel 3 1. Erklæringer, som er afgivet i henhold til  

 konventionen, gælder ikke i forhold til medlemsstater, som er parter i denne  

 aftale.
 2. Enhver medlemsstat kan i forhold til medlemsstater,  

 som er parter i denne aftale, afgive, forny eller ændre enhver erklæring, som  

 er hjemlet i konventionen, og skal i så fald fremsende enhver sådan erklæring  

 til Udenrigsministeriet i Belgien.
Artikel 4 1. Denne aftale skal være åben for undertegnelse af  

 medlemsstaterne.
Den skal ratificeres, accepteres eller godkendes.  

 Ratifikations-, accept- eller godkendelsesinstrumenterne skal deponeres hos  

 Udenrigsministeriet i Belgien.
 2. Aftalen træder i kraft 90 dage efter datoen for  

 deponeringen af ratifikations-, accept- eller godkendelsesinstrumenterne fra  

 samtlige stater, som var medlemmer af De Europæiske Fællesskaber på den dag,  

 da denne aftale blev åbnet for undertegnelse.
 3. Indtil denne aftale træder i kraft, kan enhver stat  

 ved deponeringen af sit ratifikations-, accept- eller godkendelsesinstrument  

 eller på et hvilket som helst senere tidspunkt afgive erklæring om, at  

 aftalen for dens vedkommende i forhold til stater, som har afgivet  

 tilsvarende erklæring, skal gælde fra den 90. dag efter erklæringens  

 afgivelse.
 4. En stat, som ikke har afgivet en sådan erklæring,  

 kan anvende aftalen i forhold til andre kontraherende stater på grundlag af  

 bilaterale overenskomster.
 5. Udenrigsministeriet i Belgien skal underrette alle  

 medlemsstaterne om enhver undertegnelse, deponering af instrumenter eller  

 erklæring.
Artikel 5 1. Denne aftale er åben for tiltrædelse af enhver  

 stat, som bliver medlem af De Europæiske Fællesskaber.  

 Tiltrædelsesinstrumenterne deponeres hos Udenrigsministeriet i Belgien.
 2. Aftalen skal i forhold til en tiltrædende stat  

 træde i kraft 90 dage efter datoen for deponeringen af dennes  

 tiltrædelsesinstrument.
Udenrigsministeriet i Belgien fremsender en bekræftet genpart til  

 regeringen for hver medlemsstat.
Følgende lande har ratificeret, accepteret  

 eller godkendt aftalen på de vedføjede datoer:
Italien 4. juli 1989 Danmark 26. juli 1989 Belgien 31. juli 1990 Nedennævnte lande har ved ratifikationen, accepten eller godkendelsen  

 afgivet erklæringer som følger:
Italien Der er i henhold til aftalens art. 4, stk. 3, afgivet erklæring om, at  

 aftalen for Italiens vedkommende skal finde anvendelse fra den 90. dag efter  

 deponeringsdatoen i forhold til stater, som har afgivet tilsvarende  

 erklæring.
 Endvidere er der afgivet de samme erklæringer, som blev afgivet i  

 forbindelse med ratifikationen af overførelseskonventionen.
Danmark I henhold til art. 3, stk. 2, er der afgivet de samme erklæringer, som  

 blev afgivet i forbindelse med ratifikationen af overførelseskonventionen,  

 jf.
Udenrigsministeriets bekendtgørelse nr. 30 af 14. maj 1987, Lovtidende C.  

 Dog er erklæringen i henhold til sidstnævnte konventions art. 17, stk. 3,  

 udformet således, at anmodninger om overførelse af og bilag hertil skal være  

 ledsaget af en oversættelse til dansk, engelsk, tysk eller fransk.
 I henhold til aftalens art. 4, stk. 3, er endvidere afgivet erklæring om,  

 at aftalen for Danmarks vedkommende skal finde anvendelse fra den 90. dag  

 efter deponeringsdatoen i forhold til stater, som har afgivet tilsvarende  

 erklæring.
Belgien I henhold til aftalens art. 4, stk. 3, har Belgien afgivet erklæring om,  

 at aftalen skal gælde fra den 90. dag efter deponering af  

 ratifikationsinstrumentet i forhold til de stater, som har afgivet samme  

 erklæring.
Der er endvidere afgivet de samme erklæringer, som blev afgivet i  

 forbindelse med ratifikationen af overførelseskonventionen.
Aftalen trådte i  

 medfør af art. 4, stk. 3, i kraft for Danmark overfor Italien den 26. oktober  

 1989 og for Danmark overfor Belgien den 31. oktober 1990.
