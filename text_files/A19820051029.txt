(udskrivningsloven) Herved bekendtgøres lov nr. 330 af 18. juni 1969 om  

 udskrivning af indkomst- og formueskatten til staten (udskrivningsloven),  

 jfr. lovbekendtgørelse nr. 403 af 30. juli 1981 med de ændringer, der følger  

 af lov nr. 513 af 16. oktober 1981, lov nr. 227 af 26. maj 1982 og lov nr.  

 244 af 9. juni 1982.
Indkomstskat for personer (* 1) § 1. For personer, der er skattepligtige efter kildeskattelovens §  

 1, nr. 1-5, eller § 2, stk. 1, litra a), b), d) og e), udskrives  

 indkomstskatten efter reglerne i dette kapitel.
 (* 2) § 2. Indkomstskatten beregnes på grundlag af den ansatte  

 skattepligtige indkomst.
 (* 3) § 3. Forud for skatteberegningen afrundes den skattepligtige  

 indkomst nedad til nærmeste kronebeløb, der kan deles med 100. Skattens  

 grundbeløb beregnes dernæst efter følgende satser:
 Af de første 87.200 kr. svares 16 pct.
 af de næste 64.200 kr. svares 32 pct.
 af resten svares 44 pct.
 Stk. 2.  Hvor skatten beregnes efter kildeskattelovens §  

 35 A for den ægtefælle, der har den mindste arbejdsindkomst, nedrundes såvel  

 arbejdsindkomsten som den regulerede indkomst, hvoraf skatten af  

 formueindkomst beregnes, til nærmeste kronebeløb, der kan deles med 100. Ved  

 beregningen af kommunal indkomstskat og amtskommunal indkomstskat,  

 folkepensionsbidrag og bidrag til dagpengefonden foretages en tilsvarende  

 afrunding.
 Stk. 3.  For hvert kalenderår fastsættes det ved lov,  

 med hvilken procent af grundbeløbet indkomstskatten skal udskrives.
 Stk. 4.  Indkomstskatten til staten kan højst udskrives  

 med 105 pct. af grundbeløbet.
 Stk. 5.  Såfremt en skatteyders indkomstskat til staten,  

 folkepensionsbidrag, bidrag til dagpengefonden, kommunale indkomstskat og  

 amtskommunale indkomstskat tilsammen beregnes med mere end 70 pct. af en del  

 af den skattepligtige indkomst, nedsættes indkomstskatten til staten med det  

 overskydende beløb.
(* 4) § 4. De indkomstbeløb, der er nævnt i § 3, stk. 1, reguleres efter  

 reguleringspristallet, der har januar 1980 = 100. Reguleringen foretages på  

 grundlag af pristallet for april måned i året forud for det år, for hvilket  

 skatten udskrives.
Beløbene forhøjes eller nedsættes med samme procent som  

 den, hvormed reguleringspristallet er ændret i forhold til et pristal på  

 101,7. Den nævnte procentvise ændring beregnes med en decimal.
De efter  

 procentreguleringen fremkomne beløb afrundes opad til nærmeste kronebeløb,  

 der kan deles med 100.
Stk. 2.  Det efter reglerne i stk. 1 regulerede  

 indkomstbeløb for 1. trin på skalaen i § 3, stk. 1, forhøjes med 1.000 kr. i  

 1982, med 2.000 kr. i 1983, med 3.000 kr. i 1984 og med 4.000 kr. i 1985 og  

 følgende år.
Samtidig nedsættes det regulerede indkomstbeløb for 2. trin  

 tilsvarende.
(* 5) 5. Såfremt de skattebeløb, der for en skatteyder er beregnet som  

 indkomst- og formueskat til staten, som folkepensionsbidrag, som bidrag til  

 dagpengefonden, som kommunal indkomstskat og som amtskommunal indkomstskat,  

 efter nedsættelse i henhold til § 3, stk. 5, og kildeskattelovens §§ 37 og 37  

 B-37 C tilsammen overstiger 78 pct. af skatteyderens skattepligtige indkomst  

 i det pågældende indkomstår, nedsættes først formueskatten og herefter  

 indkomstskatten til staten, således at det ovennævnte samlede skattebeløb  

 udgør 78 pct. af den nævnte indkomst.
Formueskatten kan dog højst nedsættes  

 med 60 pct.
Stk. 2.  Nedsættelsen i formueskatten og indkomstskatten  

 til staten efter stk. 1 skal for samlevende ægtefæller, der beskattes efter  

 kildeskattelovens § 35 A, stk. 2-6, beregnes på grundlag af den ene  

 ægtefælles regulerede indkomst opgjort efter stk. 3 og skatterne heraf samt  

 begge ægtefællers samlede formueskat.
For samlevende ægtefæller, der  

 beskattes efter kildeskattelovens § 35 A, stk. 7, beregnes  

 skattenedsættelserne på grundlag af ægtefællernes samlede formueskat samt den  

 skattepligtige indkomst og skatterne heraf hos den ægtefælle, der har den  

 største arbejdsindkomst, jfr. dog kildeskattelovens § 35 A, stk. 5.  

 Nedsættelserne i formueskatten og indkomstskatten fordeles mellem  

 ægtefællerne efter forholdet mellem deres skattepligtige formue.
Bliver den  

 ene ægtefælles indkomstskat til staten negativ, fragår det negative i den  

 anden ægtefælles indkomstskat til staten.
Indkomstskat for dødsboer (* 6) § 6. For dødsboer, der er skattepligtige efter kildeskattelovens §  

 1, nr. 6, eller § 2, stk. 1, litra a), b), d) og e), udskrives  

 indkomstskatten efter reglerne i dette kapitel.
 (* 7) § 7. Bofradraget efter kildeskattelovens § 38, stk. 1, udgør 48.000  

 kr.
 § 8.  Forinden skatteberegningen nedsættes boets  

 skattepligtige indkomst med bofradrag og afrundes nedad til det nærmeste  

 kronebeløb, der kan deles med 100.
 Stk. 2.  Udskrivningsprocenten efter kildeskattelovens §  

 35, stk. 2, fastsættes til 40.
 (* 7) § 9. Beløbsgrænserne for dødsboers skattefrihed efter  

 kildeskattelovens § 16, stk. 1, fastsættes således:
 Stk. 2.  Beløbsgrænsen i kildeskattelovens § 16, stk. 2,  

 nr. 3, fastsættes til 350.000 kr.
Formueskat for personer og dødsboer (* 8) § 10. For personer og dødsboer, der er skattepligtige efter  

 kildeskattelovens § 1, nr. 1-6, eller § 2, stk. 1, litra d) og e), udskrives  

 formueskat efter reglerne i dette kapitel.
Stk. 2.  Formueskatten beregnes på grundlag af den  

 ansatte skattepligtige formue.
Forinden skatten beregnes, afrundes den  

 skattepligtige formue dog nedad til det nærmeste kronebeløb, der kan deles  

 med 100.
Stk. 3.  Formueskatten udgør 22 promille af den del af  

 formuen, der overstiger 1 mill. kr.
Beløbsgrænsen reguleres efter § 4.
 § 11.  (Ophævet ved lov nr. 538 af 28. december 1979).
Andre bestemmelser § 12.  Indtil ligningskommissionen har foretaget  

 ansættelse af den skattepligtige indkomst og formue i henhold til kapitel 1 i  

 lov om skattemyndighedernes organisation og om klageadgang m. m., beregnes  

 indkomst- og formueskat til staten på grundlag af den selvangivne indkomst og  

 formue.
 § 13.  Loven gælder ikke for Færøerne og Grønland.
 § 14.  Loven træder i kraft den 1. januar 1970.
 Stk. 2.  For kalenderåret 1970 udskrives indkomstskatten  

 for personer med 95 pct. af grundbeløbet efter § 3, stk. 1.
 Stk. 3.  Lov om nedslag i skatteansættelsen for  

 folkepensionister m. fl. ophæves med virkning fra og med indkomståret 1970.
---- Lov nr. 581 af 19. december 1980 indeholder følgende bestemmelse (jfr. §  

 5):
§ 3 Stk. 1.  Loven har virkning fra og med indkomståret  

 1981.
Stk. 2.  Såfremt de skattebeløb, som for indkomståret  

 1980 er beregnet for en skatteyder som indkomst- og formueskat til staten,  

 som folkepensionsbidrag, som kommunal indkomstskat og som amtskommunal  

 indkomstskat, efter nedsættelse i henhold til udskrivningslovens § 3, stk. 4,  

 og kildeskattelovens §§ 37 og 37 B-37 C tilsammen overstiger 70 pct. af hans  

 skattepligtige indkomst i indkomståret 1980, nedsættes først formueskatten og  

 herefter indkomstskatten til staten, således at det ovennævnte samlede  

 skattebeløb udgør 70 pct. af den nævnte indkomst.
Formueskatten kan dog højst  

 nedsættes med 50 pct.
Udskrivningslovens § 3, stk. 4, 2. pkt., gælder også  

 ved denne beregning.
 Stk. 3.  Ministeren for skatter og afgifter eller den,  

 ministeren bemyndiger dertil, kan efter ansøgning eftergive renter efter  

 kildeskattelovens § 63, stk. 1, af B-skat opkrævet for indkomståret 1980, der  

 ikke var blevet opkrævet, hvis bestemmelsen i stk. 2 var lagt til grund ved  

 beregningen af de foreløbige skatter.
Stk. 4.  Såfremt en skattepligtig har indbetalt den  

 opkrævede B-skat for indkomståret 1980, tilbagebetales efter ansøgning herom  

 et beløb svarende til den nedsættelse af de foreløbige skatter, som en  

 anvendelse af stk. 2 ved beregningen af den foreløbige skat ville have  

 medført.
Dette gælder, selv om betingelserne for tilbagebetaling efter  

 kildeskattelovens § 55, stk. 1, ikke er opfyldt.
---- Lov nr. 513 af 16. oktober 1981 indeholder følgende bestemmelse:
§ 1 For kalenderåret 1982 udskrives indkomstskatten for personer med 90 pct.  

 af grundbeløbet efter § 3, stk. 1, i lov om udskrivning af indkomst- og  

 formueskatten til staten.
Ministeriet for skatter og afgifter, den  

 22. september 1982 ISI FOIGHEL / Rene Mikkelsen (* 1) Bestemmelsen i § 1 i den her anførte affattelse træder i kraft dagen  

 efter bekendtgørelsen i Lovtidende af lov nr. 244 af 9. juni 1982, jfr. samme  

 lov § 8, stk. 1. Loven blev bekendtgjort i Lovtidende den 12. juni 1982.  

 Reglerne for tiden indtil bekendtgørelsen i Lovtidende fremgår af  

 lovbekendtgørelse nr. 403 af 30. juli 1981.
 (* 2) Bestemmelsen i § 2 som indsat ved lov nr. 283 af 8. juni 1977 har  

 virkning fra og med indkomståret 1978, jfr. nævnte lovs § 8.
 (* 3) Bestemmelsen i § 3, stk. 1, i den her anførte affattelse har  

 virkning fra og med indkomståret 1981, jfr. § 8 i lov nr. 278 af 16. juni  

 1980.
 Bestemmelsen i § 3, stk. 2, har virkning fra og med indkomståret 1983,  

 jfr. § 9 i lov nr. 227 af 26. maj 1982.
 Bestemmelsen i § 3, stk. 5, i den her anførte affattelse har virkning fra  

 og med indkomståret 1982, jfr. § 6 i lov nr. 513 af 16. oktober 1981.
 (* 4) Bestemmelsen i § 4, stk. 1, i den her anførte affattelse har  

 virkning fra og med indkomståret 1981, jfr. § 8 i lov nr. 278 af 16. juni  

 1980.
 Bestemmelsen i § 4, stk. 2, har virkning fra og med indkomståret 1982,  

 jfr. § 6 i lov nr. 513 af 16. oktober 1981.
 (* 5) Bestemmelsen i § 5 i den her anførte affattelse har virkning fra og  

 med indkomståret 1983, jfr. § 9 i lov nr. 227 af 26. maj 1982.
 Reglerne for indkomståret 1982 findes i § 2, nr. 3, i lov nr. 513 af 16.  

 oktober 1981.
 (* 6) Bestemmelsen i § 6 i den her anførte affattelse træder i kraft dagen  

 efter bekendtgørelsen i Lovtidende af lov nr. 244 af 9. juni 1982, jfr. samme  

 lovs § 8, stk. 1. Loven blev bekendtgjort i Lovtidende den 12. juni 1982.  

 Reglerne for tiden indtil bekendtgørelsen i Lovtidende fremgår af  

 lovbekendtgørelse nr. 403 af 30. juli 1981.
(* 7) Bestemmelserne i § 7 og § 9 finder i de her anførte affattelser  

 anvendelse, når dødsfaldet er sket efter den 31. december 1977. Dør en  

 person, som hensidder i uskiftet bo, efter den 31. december 1977, eller  

 fremsættes der efter denne dato begæring om skifte af et uskiftet bo i  

 længstlevende ægtefælles levende live, finder bestemmelserne i de her anførte  

 affattelser anvendelse på boet som helhed.
Genoptages et dødsbo den 1. januar  

 1978 eller senere, gælder bestemmelserne i de her anførte affattelser for den  

 del af boet, der omfattes af genoptagelsen, jfr. § 2, stk. 1, i lov nr. 635  

 af 21. december 1977.
 (* 8) Bestemmelsen i § 10, stk. 1, i den her anførte affattelse træder i  

 kraft dagen efter bekendtgørelsen i Lovtidende af lov nr. 244 af 9. juni  

 1982, jfr. samme lovs § 8, stk. 1. Loven blev bekendtgjort i Lovtidende den  

 12. juni 1982. Reglerne for tiden indtil bekendtgørelsen i Lovtidende fremgår  

 af lovbekendtgørelse nr. 403 af 30. juli 1981.
 Bestemmelsen i § 10, stk. 2, har i den her anførte affattelse virkning fra  

 og med indkomståret 1978, jfr. § 8 i lov nr. 283 af 8. juni 1977.
 Bestemmelsen i § 10, stk. 3, har i den her anførte affattelse virkning fra  

 og med indkomståret 1982, jfr. § 6 i lov nr. 513 af 16. oktober 1981.
