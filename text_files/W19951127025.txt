 Udtalt, at enkelte FDB-butikkers videregivelse af oplysninger om  

 medlemmers køb til FDBs Medlemsservice ikke var i strid med § 4, stk.
2 Registertilsynet havde tidligere meddelt *FDB tilladelse til at samkøre en  

 række oplysninger i forbindelse med indførelsen af et medlemskab for  

 kunderne.
Registertilsynet fandt bl.a., at en række selvstændige butikkers  

 videregivelse af oplysninger om medlemmernes køb af medlemstilbud og  

 rabatberettigende varer til Medlemsservice til brug for beregning og ydelse  

 af rabat m.v. var i overensstemmelse med loven.
 Efterfølgende blev projektet udvidet/ændret i forhold til det af  

 Registertilsynet godkendte, idet Medlemsservice fra butikkerne til brug for  

 udarbejdelse af generelle (anonyme) kundeprofiler tillige skulle modtage  

 oplysninger om købte medlemstilbud og købte rabatberettigende varers art.
 Selskabet oplyste, at der i forbindelse med køb af medlemstilbud og  

 rabatberettigende varer ville ske videregivelse af oplysninger om medlemmet  

 til to databaser hos Medlemsservice:
 1.
Til den ene database, som indeholdt medlemmets stamoplysninger, herunder  

 frivilligt afgivne interesseoplysninger, ville der til brug for beregning og  

 ydelse af rabatbeløb m.v. blive videregivet oplysninger om beløbsstørrelse.  

 Desuden indeholdt databasen oplysninger om medlemmets totale køb (beløb) og  

 om opnåede medlemsrabatter.
Købsoplysningerne indeholdt tillige oplysninger  

 om tid og sted for købet.
 2.
Til den anden database ville der til brug for udarbejdelse af generelle  

 kundeprofiler (inddeling af medlemmerne i et endnu ikke fastlagt antal  

 forskellige "profilgrupper") blive videregivet oplysninger om  

 købsbeløb, varens art samt tid og sted for købet.
I den forbindelse ville  

 oplysningerne blive krypteret, således at Medlemsservice ikke kunne henføre  

 det enkelte varekøb til en person.
Oplysningerne om det enkelte medlems køb  

 af medlemstilbud samt rabatberettigende varer kunne og skulle ikke anvendes  

 til markedsføring over for de pågældende, men alene til almindelige  

 markedsanalyser.
 Den samtykkeerklæring, som medlemmer underskrev ved indmeldelsen, havde  

 følgende ordlyd:
 "Jeg er opmærksom på, at når jeg anvender mit elektroniske  

 medlemskort hos *FDB, hos brugsforeningerne og hos de partnere, som til  

 enhver tid måtte give mig særlige medlemsfordele (p.t. *Olieselskabet  

 *Danmark *(OK) og *Star *Tour selskaberne), vil oplysninger om mit køb af  

 medlemstilbud og mit køb af bonus- og eventuelt dividendeberettigende varer  

 blive registreret og samkørt centralt hos *FDB *Medlemsservice til brug for  

 beregning og ydelse af medlemsbonus, eventuel dividende og/eller andre  

 medlemsfordele.
 Jeg giver mit samtykke til, at de nævnte købsoplysninger og øvrige  

 oplysninger, jeg måtte have udfyldt på skemaet, registreres og samkøres  

 centralt hos *FDB *Medlemsservice til brug for *FDB og brugsforeningerne i  

 disses markedsføring, hvadenten denne sker fra *FDB eller efter videregivelse  

 af oplysningerne til brugsforeningerne i mit lokalområde.
Udmeldelse kan ske til udløbet af et kalenderår, hvorefter alle  

 registrerede oplysninger vil blive slettet.
Dog vil oplysning om udbetalt  

 medlemsbonus og dividende og om mit eventuelle mellemværende med *FDB eller  

 brugsforeningen blive opbevaret i den udstrækning, dette kræves efter  

 bogføringsloven." Registertilsynet, der havde behandlet sagen på et møde i Registerrådet,  

 udtalte herefter, at de købsoplysninger, der påtænktes videregivet til  

 Medlemsservice, skulle betragtes som værende registreret af de enkelte  

 butikker i lovens forstand.
Dette skyldtes, at købsoplysningerne  

 registreredes i butikkernes kasseterminaler for det enkelte medlem.  

 Videregivelsen fra butikkerne til Medlemsservice skulle derfor vurderes efter  

 lovens § 4, stk. 2.
 Under hensyn til, at der alene blev videregivet oplysninger om medlemmer,  

 at der alene skulle videregives oplysninger om medlemstilbud om  

 rabatberettigende varers art, at medlemmerne gav samtykke til, at  

 oplysningerne om køb af medlemstilbud og rabatberettigede varer kunne  

 videregives til Medlemsservice til brug for *FDB og brugsforeningerne i  

 disses markedsføring, at oplysningerne krypteredes, samt at formålet med  

 videregivelsen var udarbejdelse af generelle (anonyme) kundeprofiler, var det  

 Registertilsynets opfattelse, at videregivelsen ikke var i strid med lovens §  

 4, stk. 2.
 Registertilsynets Årsberetning 1995, s. 93 - 95.
