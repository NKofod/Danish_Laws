Bekendtgørelse om uddannelsen til  

 tarmrenser I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 tarmrenser.
Uddannelsens mål § 2. Uddannelsens mål er, at den uddannede  

 selvstændigt kan udføre de normalt forekommende  

 håndværksmæssige discipliner, der naturligt er forbundet  

 med behandling af tarme, herunder:
1)	har kendskab til den teknologi, der er forbundet med processen, 2)	har kendskab til regler og bestemmelser vedrørende  

 kvalitetskrav, hygiejne, sikkerhed og kan fortolke og vurdere gældende  

 lovgivning vedrørende levnedsmidler, lokaler, inventar og  

 personale, 3)	kan vedligeholde maskiner og systemer og diagnosticere fejl ved  

 apparater, maskiner og værktøj og 4)	har indsigt i betydningen af, og kan bidrage til samarbejde om  

 udvikling og løsning af arbejdsopgaver.
 Stk. 2. Målet er desuden, at den uddannede:
1) kan se, føle og lugte kvalitet af råvarer og  

 færdige produkter og 2)	viser kreativitet samt lyst og evne til at lære nyt og tage  

 ansvar i dagligdagen.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang Fra jord til bord - hotel. køkken,  

 levnedsmiddel og jordbrug, jf. § 14, stk. 2, i  

 erhvervsuddannelsesloven.
 Stk. 2. Det faglige udvalg for uddannelsen er Slagterfagets  

 Fællesudvalg.
 § 4. Uddannelsen varer 2 år og 7  

 måneder.
Stk. 2. Uddannelsen omfatter et obligatorisk  

 grundforløb på 10 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 25 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af 5 skoleperioder af hver 5 ugers varighed,  

 der omfatter grundfag, områdefag, bundne specialefag og valgfag.  

 Undervisningen omfatter desuden perioder med valgfri specialefag, der kan  

 ligge i tilknytning til skoleperioderne eller på et andet tidspunkt  

 under hovedforløbet.
 Stk. 4. I grundforløbet har eleven mulighed for valgfri  

 undervisning, jf., grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-4 kan  

 fraviges ved voksenuddannelsesforløb, jf. § 6.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 9.
Voksenuddannelsesforløb § 6. Personer, der er fyldt 25 år, og som  

 har mindst 3 års relevant erhvervserfaring som  

 fuldtidsbeskæftigelse eller tilsvarende som deltidsbeskæftigelse,  

 kan gennemføre uddannelsen på normalt 2 år.  

 Skoleundervisningen omfatter et obligatorisk grundforløb eller et  

 supplerende kursus, jf. § 7.
 Stk. 2. Det faglige udvalg skal godkende fastsættelsen  

 af praktikperioder.
 Stk. 3. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet, jf. stk. 1.
 Stk. 4. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Elever, der har de nødvendige  

 forudsætninger, kan gennemføre et supplerende kursus, jf.  

 erhvervsuddannelseslovens § 16, på indtil 7 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan herunder foretage afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsens § 20 stk. 2.  

 Suppleringskurset og herunder afklaringen kan gennemføres uden  

 uddannelsesaftale.
For elever med uddannelsesaftale er kurset omfattet af  

 udannelsesaftalen.
Fritagelse for dele af uddannelsen § 8. Elever kan fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 9. Undervisningen i grundforløbet  

 omfatter følgende områdefag, der er særlige for  

 hovedforløbet:
1)	Brancheorientering Niveau: Begynder Målet er, at eleven:
a)	har de teoriske og praktiske færdigheder inden for  

 kødbranchens arbejdsområder, herunder svineslagtning,  

 slagteteknologi, forædling og tarmrenseri og b)	kender og forstår branchens betydning og virke i samfundet, og  

 herunder betydningen for eget arbejdsliv.
2)	Grundbehandling Niveau: Begynder Målet er, at eleven kender fremgangsmåden og  

 rækkefølgen for grovopdeling af svinetarme.
3)	Renselinie 1 Niveau: Begynder Målet er, at eleven:
a)	kender fremgangsmåden og rækkefølgen efter  

 grovopdeling af svinetarme, herunder den videre forarbejdning og  

 maskinbehandling og b)	er bekendt med sikkerhedsbestemmelser om maskinbehandling af  

 svinetarme.
4)	Tarmbehandling 1 Niveau: Begynder Målet er, at eleven kender fremgangsmåden under  

 tarmbehandling så hygiejniske og sikkerhedsmæssige bestemmelser  

 overholdes.
 Stk. 2. Undervisningen i de stk. 1, nævnte fag  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Arbejdsmiljø, 1 uge.
 2)	Fremmedsprog, engelsk F.
 3)	Hygiejne.
 4)	Informationsteknologi, F, 1 uge.
 5)	Virksomhedslære og innovation, F.
 Stk. 2. Det i stk. 1, nr. 4, nævnte fag  

 påbegyndes i grundforløbet.
 Stk. 3. Undervisningen i de i stk. 1, nævnte fag  

 varer i alt 6 uger.
 § 11. Undervisningen i hovedforløbet  

 omfatter følgende områdefag:
1)	Brancherettet miljøkendskab Niveau: Rutine Målet er, at eleven kan redegøre for de regler og  

 bestemmelser, der er gældende for produktion af levnedsmidler.
2)	Efterbehandling samt konservering af eksportprodukter Niveau: Rutine Målet er, at eleven kan efterbehandle de forskellige  

 tarmprodukter, der eksporteres, samt konservere med forskellige metoder i  

 forbindelse med forarbejdning af tarme.
3)	Grundkalkulation og produktionsregnskab Niveau: Rutine Målet er, at eleven:
a)	kan talbehandle og udregne branchens produktionskalkulationer, b)	kan udføre kvalitets- og udbyttekontrol, c)	kan rapportere herom samt udføre statistik på  

 området og d)	kender de økonomiske forhold i en tarmproduktion med  

 vægt på produktionsregnskab og budgetlægning.
4)	Renselinie 2 Niveau: Rutine Målet er, at eleven kan udføre behandling af svinetarme,  

 fedtender og krustarme på en renselinie.
5)	Tarmbehandling 2 Niveau: Rutine Målet er, at eleven:
a)	kan grovopdele svinetarme, og b)	er bekendt med regler og kvalifikationer samt hygiejniske og  

 sikkerhedsmæssige bestemmelser for området.
 Stk. 2. Undervisningen i de i stk. 1, nævnte fag  

 varer i alt 8,5 uger.
 § 12. Undervisningen i hovedforløbet  

 omfatter følgende bundne specialefag:
1)	Efterbehandling af svinetarme Niveau: Avanceret Målet er, at eleven:
a)	kender de forædlingsprocesser, som tarmene skal gennemgå  

 inden salg til eksport eller hjemmemarked, b)	kan redegøre for de processer, der foregår fra  

 råvareforarbejning til afsendelse fra tarmafdelingen og c)	kan redegøre for standardpakninger samt opmærkning for  

 alle tarmprodukter.
2)	Grundbehandling af svinetarme Niveau: Avanceret Målet er, at eleven kan foretage grundbehandling af alle  

 kategorier af svinetarme efter gældende kvalitetskrav og  

 specifikationer.
Grundbehandlingen omfatter alle operationer på  

 renselinien og klargøring til forsendelse.
3)	Maver - biprodukter

Niveau: Avancere Målet er, at eleven kan:
a)	udføre behandlingen af svinemaver til og med pakning og  

 forsendelse efter gældende specifikationer og b)	behandle de opståede biprodukter ved tarmproduktion og  

 gøre dem klar til forsendelse.
4)	Værktøjs- og maskinlære Niveau: Rutine Målet er, at eleven:
a)	har kendskab til områdets håndværktøj og  

 maskiner, og forstår de sikkerhedsmæssige og hygiejniske  

 krav, b)	kan vælge det rigtige værktøj til en given  

 opgave, c)	kan slibe og vedligeholde håndværktøj til eget  

 brug og d)	kan redegøre for opbygning og funktion af de maskiner, der  

 anvendes inden for tarmrenseruddannelsen.
 Stk. 2. Undervisningen i de i stk. 1, nævnte fag  

 varer i alt 5,5 uger.
 § 13. Undervisningen i hovedforløbet  

 omfatter desuden 1 uges valgfri specialefag inden for områderne  

 egenkontrol og kalibersortering.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 4 uger.
Praktikuddannelsen § 15. Praktikuddannelsen omfatter følgende  

 arbejdsområder og funktioner:
1)	for- og efterbehandling af svinetarme samt biprodukter, 2)	klargøring og betjening af produktionsudstyr, 3)	udbytte- og kvalitetskontrol, 4)	produktionsregnskab og 5)	egenkontrol (HACCP) og rengøringskontrol (SSOP).
 § 16. Målet med praktikuddannelsen er, at  

 eleven:
1)	på avanceret niveau kan fremstille grundprodukter (maver,  

 fedtender, smaltarme, krustarme og bundender), 2)	på rutineniveau kan:
a)	foretage forædlingsprocesser på produkter (maver,  

 fedtender, smaltarme, krustarme og bundender), b)	klargøre til produktion, c)	afhjælpe fejl i procesforløb og d)	klargøre produkter til afsendelse fra slagteriet og 3)	på begynderniveau kan:
a)	foretage udbytte- og kvalitetskontrol, b)	udarbejde produktionsregnskab og c)	foretage egen- samt rengøringskontrol.
 § 17. I praktikuddannelsen i  

 voksenuddannelsesforløb tages udgangspunkt i elevens forudgående  

 erhvervserfaring, således at målene for praktikuddannelsen, jf.  

 § 16, kan nås inden for den fastsatte uddannelsestid.
 Uddannelsesbog m.v.
 § 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. I valgfri specialefag, der er fælles for  

 arbejdsmarkedsuddannelser og erhvervsuddannelser gives dog alene  

 gennemført/ikke gennemført, hvis det fremgår af de  

 nærmere retningslinier for faget eller kursusplanen.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren; ellers er det en  

 standpunktskarakter.
 Afsluttende prøver (eksamen) m.v.
Svendeprøve § 21. Efter sidste skoleperiode afholder det  

 faglige udvalg en svendeprøve, der består af en skriftlig, en  

 mundtlig og en praktisk prøve.
Svendeprøven, der skal  

 gennemføres individuelt, tager udgangspunkt i områdefag og  

 specialefag, og varer i alt 2 dage.
Det faglige udvalg udarbejder en  

 svendeprøvevejledning, der udleveres til eleverne før  

 prøven.
 Stk. 2. Det er en betingelse for at deltage i  

 svendeprøven, at eleven ved afslutningen af sidste skoleperiode mindst  

 har opnået et karaktergennemsnit på 6,0 i henholdsvis grundfagene  

 og områdefagene i hovedforløbet, samt har mindst karakteren 6 i  

 hvert enkelt specialefag.
 Stk. 3. Det faglige udvalg udarbejder opgaver til brug ved  

 svendeprøven.
Stk. 4. Til bedømmelsen udpeger det faglige udvalg  

 mindst 2 skuemestre, der opfylder habilitetskravene i henhold til  

 eksamensbekendtgørelsen.
Skuemestrene skal ligeligt repræsentere  

 henholdsvis arbejdsgiver- og arbejdstagersiden i udvalget.
Stk. 5. Hver skuemester afgiver en samlet karakter for  

 svendeprøven. 13-skalaen anvendes.
Eleven har bestået  

 svendeprøven, hvis gennemsnitskarakteren er mindst 6,0.
 § 22. Den skriftlige og den mundtlige  

 prøve indleder svendeprøven og afholdes samme dag.  

 Prøverne består af opgaver af faglig og almen karakter.  

 Prøverne må tidligst afvikles 5 arbejdsdage før  

 påbegyndelsen af svendeprøvens praktiske del.
§ 23. Den praktiske prøve  

 gennemføres som et projektforløb, som eleven selvstændigt  

 planlægger ud fra svendeprøvevejledningen.
Eleven skal ud fra  

 givne råvarer fremstille produkter, der hører til de  

 delelementer, som indgår i projektet.
Prøven afsluttes med, at  

 eleven fremlægger produkterne.
Skuemestrene bedømmer elevens  

 præstation efter dialog med denne.
 Stk. 2. Den praktiske prøve består af  

 følgende delelementer:
1)	tarmbehandling, 2)	behandling af eksportprodukter, 3)	kvalitetskontrol og 4)	maskinbehandling.
§ 24. Elever, der ikke består  

 svendeprøven har ret til en ny svendeprøve eventuelt efter  

 supplerende skoleundervisning eller praktikuddannelse.
Eleven kan kun  

 aflægge omprøve én gang.
Det faglige udvalg kan dog  

 godkende, at eleven aflægger en ny omprøve, hvis der foreligger  

 ganske særlige omstændigheder.
Hvis eleven er forhindret i at  

 deltage i eller fuldføre svendeprøven på grund af sygdom,  

 har eleven ret til en svendeprøve på et senere tidspunkt.
Det  

 faglige udvalg fastsætter tidspunktet for prøven efter  

 samråd med eleven og praktikvirksomheden.
 Stk. 2. Elever kan indgive klage til det faglige udvalg over  

 forhold vedrørende svendeprøven, hvis klagen er begrundet i de  

 forhold, som er nævnt i eksamensbekendtgørelsens § 44,  

 stk. 3. Det faglige udvalg træffer afgørelse, om der skal  

 ske ombedømmelse eller gives tilbud om omprøve, eller om klagen  

 ikke kan tages til følge.
Skolebevis og afsluttende praktikerklæring § 25. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført og følgende betingelser er  

 opfyldt:
1)	eleven har opnået et karaktergennemsnit på mindst 6,0 i  

 samtlige grundfag, 2)	et karaktergennemsnit på mindst 6,0 i samtlige områdefag  

 og 3)	har bestået hvert enkelt specialefag med mindst karakteren  

 6.
§ 26. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Den afsluttende  

 praktikerklæring sendes i kopi til skolen og det faglige udvalg og  

 danner grundlag for indstillingen til svendeprøven.
Uddannelsesbevis § 27. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 27 , den afsluttende praktikerklæring  

 er udstedt, jf. § 28, og svendeprøven er bestået, jf.  

 § 23.
 Stk. 3. Det faglige udvalg opbevarer fortegnelse over udstedte  

 uddannelsesbeviser i 20 år.
Kapitel 5 Ikrafttrædelses- og overgangsbestemmelser § 28. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 514  

 af 13. juni 1996 om uddannelsen til tarmrenser.
 Stk. 3. Den i stk. 2, nævnte bekendtgørelse  

 finder dog anvendelse for elever, der er begyndt på den hidtidige 3.  

 skoleperiode ved bekendtgørelsens ikrafttræden.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
