Bekendtgørelse om forhandling af  

 håndkøbslægemidler  

 uden for apotek I medfør af § 8, stk. 2, § 9, stk. 3,  

 § 10, stk. 1, og § 44, stk. 2, i lov om lægemidler,  

 jf. lovbekendtgørelse nr. 656 af 28. juli 1995, som ændret ved  

 lov nr. 1228 af 27. december 1996 og lov nr. 1043 af 23. december 1998,  

 fastsættes efter bemyndigelse:
 § 1. Denne bekendtgørelse gælder for  

 forhandling af lægemidler, der er undtaget fra apoteksforbehold efter  

 en konkret sundhedsfaglig vurdering i medfør af lægemiddellovens  

 § 5, stk. 2. Lægemidlerne er optaget i Specialitetstaksten  

 under udleveringsgruppe HF eller HX.
 Stk. 2. Forhandling af lægemidler må kun ske med  

 Lægemiddelstyrelsens tilladelse, jf. lægemiddellovens § 8,  

 stk. 1.
 Stk. 3. Bekendtgørelsen omfatter ikke forhandling af  

 lægemidler på apotek, apoteksfilial, apoteksudsalg og  

 håndkøbsudsalg.
§ 2. Tilladelse efter lægemiddellovens  

 § 8, stk. 1, til at forhandle lægemidler udstedes efter  

 ansøgning fra forhandleren og efter forudgående  

 kontrolbesøg fra Lægemiddelstyrelsen.
Ansøgning skal ske  

 på et skema, der fås i Lægemiddelstyrelsen.
 Stk. 2. Tilladelsen kan betinges og tidsbegrænses, jf.  

 lægemiddellovens § 8, stk. 3. Tilladelsen er gyldig for  

 én geografisk lokalitet.
 Stk. 3. Lægemiddelstyrelsen fører kontrol med  

 forretninger, der har tilladelse til at forhandle lægemidler, jf.  

 lægemiddellovens § 9, stk. 1 og 2.
 Stk. 4. Tilladelsen kan tilbagekaldes, hvis reglerne i  

 §§ 3-6 overtrædes, jf. lægemiddellovens § 8,  

 stk. 3.
Stk. 5. Tilladelsen giver adgang til at indkøbe  

 lægemidler fra grossist, fremstiller eller importør, opbevare  

 lægemidler og forhandle lægemidler til brugerne.
Tilladelsen  

 giver ikke adgang til at indføre lægemidler fra udlandet,  

 ændre på pakningen til et lægemiddel eller engrosforhandle  

 lægemidler.
 § 3. En forhandler af lægemidler skal  

 være i besiddelse af følgende oplysninger om lægemidler  

 indkøbt til videresalg:
 1)	Leveringsdato.
 2)	Lægemiddelnavn, lægemiddelform og styrke.
 3)	Mængde.
 4)	Leverandørens navn og adresse.
Stk. 2. De i stk. 1 nævnte oplysninger skal  

 opbevares i mindst 5 år.
På baggrund af oplysningerne skal  

 forhandleren kunne effektuere en tilbagekaldelse af et lægemiddel.
 § 4. Lægemidler skal opbevares forsvarligt  

 og hensigtsmæssigt.
Stk. 2. Lægemidler skal opbevares ved den temperatur,  

 som er angivet på pakningen.
Hvis der ikke er angivet en  

 opbevaringstemperatur, skal opbevaring ske ved mindst 15oC og  

 højst 25oC.
 Stk. 3. Lægemidler, som ikke lever op til gældende  

 kvalitetskrav, herunder lægemidler hvis holdbarhedstid er overskredet,  

 og lægemidler der returneres fra en kunde, skal destrueres på  

 forsvarlig måde.
 Stk. 4. En forhandler af lægemidler må ikke bryde  

 den færdigvarepakning, hvori et lægemiddel leveres fra grossist,  

 fremstiller eller importør.
 § 5. Lægemidler må ikke sælges  

 til børn under 15 år.
 Stk. 2. Lægemidler må ikke være i selvvalg.  

 De skal opbevares utilgængeligt for forretningens kunder (bag disk, i  

 aflåst skab e.l.).
 Stk. 3. Lægemidler må kun sælges efter  

 udtrykkelig anmodning fra kunden.
 Stk. 4. Der må højst sælges en pakning pr.  

 kunde pr. dag af lægemidler, der er optaget i Specialitetstaksten under  

 udleveringsgruppe HX.
 Stk. 5. Reklamationer over et lægemiddel skal  

 videregives til leverandøren.
 § 6. Forhandlere af lægemidler skal som  

 minimum føre det basissortiment, som fremgår af bilag 1.
§ 7. Forhandlere af lægemidler skal  

 månedsvis inden den 10. i den efterfølgende måned indsende  

 oplysninger i maskinlæsbar stand til Lægemiddelstyrelsen om  

 omsætning mv. af lægemidler.
Indberetning skal foretages som  

 beskrevet i bilag 2.
§ 8. Der betales en afgift på 2.570  

 kr. for Lægemiddelstyrelsens behandling af en ansøgning om  

 tilladelse til at forhandle lægemidler.
Lægemiddelstyrelsens  

 behandling af ansøgningen påbegyndes først, når  

 afgiften er indbetalt.
 Stk. 2. Der betales en årlig afgift på 2.570 kr.  

 for Lægemiddelstyrelsens kontrol med en forhandler af lægemidler.  

 Der betales ikke afgift det år, hvor der er betalt afgift for  

 Lægemiddelstyrelsens behandling af ansøgningen om tilladelse  

 efter stk. 1.
 Stk. 3. Der betales en afgift på 1.025 kr. for  

 Lægemiddelstyrelsens behandling af en ansøgning om ændring  

 af et håndkøbsudsalg til et forretningssted godkendt efter  

 lægemiddellovens § 8, stk. 1.
 Stk. 4. De i stk. 1 og 2 nævnte afgifter  

 bortfalder, hvis forhandleren har Lægemiddelstyrelsens tilladelse til  

 at forhandle andre lægemidler og i den anledning betaler afgift i  

 henhold til bekendtgørelse om afgifter for lægemidler og  

 lægemiddelvirksomheder.
 § 9. Følgende bekendtgørelser finder  

 ikke anvendelse på forhandling af lægemidler efter denne  

 bekendtgørelse, jf. dog § 8, stk. 4:
 1)	Bekendtgørelse om afgifter for lægemidler og  

 lægemiddelvirksomheder.
 2)	Bekendtgørelse om god fremstillingspraksis (GMP) og god  

 distributionspraksis (GDP) for lægemidler.
 § 10. Lægemiddelstyrelsen kan i  

 særlige tilfælde dispensere fra reglerne i denne  

 bekendtgørelse.
 § 11. Med bøde straffes den, der  

 overtræder §§ 3-7.
 Stk. 2. Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
 § 12. Bekendtgørelsen træder i kraft  

 den 1. januar 2002. Bilag 1 til bekendtgørelsen træder dog  

 først i kraft den 7. januar 2002.
 Stk. 2. Bekendtgørelse nr. 605 af 25. juni 2001 om  

 forhandling af håndkøbslægemidler uden for apotek  

 ophæves.
Lægemiddelstyrelsen, den 14. december  

 2001 Jytte Lyngvig /Anne Marie Vangsted Bilag 1 Basissortiment, jf. § 6 Der skal forhandles mindst et lægemiddel inden for  

 hver af følgende produktgrupper:
Primært anvendelsesområde Lægemiddelform Aktivt indholdsstof - styrke Hvor der ikke er angivet et aktivt indholdsstof eller en styrke, stilles  

 der ikke specifikke krav til indholdsstoffet eller styrken.
Hvor der er  

 angivet flere indholdsstoffer, skal lægemidlet indeholde samtlige  

 stoffer.
Desinficerende (ondt i halsen) Sugetabletter Gener ved rygeafvænning Depotplaster Nikotin - 5 mg/16 timer Gener ved rygeafvænning Depotplaster Nikotin   10 mg/16 timer Gener ved rygeafvænning Depotplaster Nikotin   15 mg/16 timer Gener ved rygeafvænning Depotplaster Nikotin   7 mg/24 timer Gener ved rygeafvænning Depotplaster Nikotin   14 mg/24 timer Gener ved rygeafvænning Depotplaster Nikotin - 21 mg/24 timer Gener ved rygeafvænning Tyggegummi Nikotin - 2 mg Gener ved rygeafvænning Tyggegummi Nikotin - 4 mg Mavesyreneutraliserende Tyggetabletter Slimløsnende (mod hoste) Brusetabletter Acetylcystein   200 mg Slimløsnende (mod hoste) Mikstur Bromhexin - 0,8 mg/ml Smertestillende Tabletter Acetylsalicylsyre - 500 mg Smertestillende Tabletter Acetylsalicylsyre - 500 mg Kodein - 10 mg Magnesiumoxid   150 mg Smertestillende Tabletter Ibuprofen - 200 mg Smertestillende Tabletter Paracetamol   500 mg Transportsyge Tabletter Bilag 2 Beskrivelse af de oplysninger, der månedsvis skal  

 indsendes til Lægemiddelstyrelsen i maskinlæsbar form 1. Generelle bemærkninger 1.1. Salg af lægemidler, der er undtaget fra  

 apoteksforbehold, skal af forhandleren indberettes en gang om måneden.  

 Indberetning kan af forhandleren overlades til fx en koncern, forhandleren er  

 en del af, eller et revisionsfirma.
Den der foretager indberetningen til  

 Lægemiddelstyrelsen, benævnes i det følgende  

 indberetteren.
For at kunne identificere indberetteren og salgsstedet  

 anvendes der numre fra Det Centrale Virksomhedsregister (CVR- og  

 P-numre).
 For hvert salgssted indberettes for hvert varenummer det  

 samlede antal solgte pakninger og den samlede omsætning.
2. Grundlæggende dataoplysninger 2.1. Indberetning skal ske enten på diskette  

 eller elektronisk til Lægemiddelstyrelsens FTP-server.
Adresse,  

 bruger-ID og password til FTP-serveren oplyses sammen med godkendelsen af  

 salgsstedet.
 Filen skal være en tekstfil i ASCII-format (hver  

 linie i filen afsluttes med CR og LF, ASCII 13 og ASCII 10).
 2.2. Indsendelse af diskette (format 3,5«, 1,44 Mb,  

 HD) skal ske til:
Lægemiddelstyrelsen Lægemiddeløkonomi Frederikssundsvej 378 2700 Brønshøj Ved indberetning på diskette skal hver diskette  

 udvendigt, på en label, påføres følgende  

 oplysninger:
 Indberetterens navn og CVR-nummer.
 Oplysning om, hvilken måned og hvilket år  

 indberetningerne vedrører.
 Diskettens nummer og månedens samlede antal  

 disketter.
 Hver diskette må kun indeholde én tekstfil  

 (ASCII-format) og ingen katalogstruktur.
 2.3. Tekstfilen navngives som følger:
a.
Ved indberetning direkte fra et salgssted:
NNNNNNNNNN.MMX hvor NNNNNNNNNN er salgsstedets P-nummer (10 cifre), MM er månedens nummer (2 cifre) og X er filens nummer (1 bogstav).
b.
Ved indberetning for et eller flere salgssteder gennem fx  

 koncern eller revisionsfirma:
AANNNNNNNN.MMX hvor AA er bogstavkoden "CV" NNNNNNNN er indberetterens CVR-nummer (8 cifre), MM er månedens nummer (2 cifre) og X er filens nummer (1 bogstav).
Filens nummer angives med en bogstavkode.
Ved indberetning  

 på diskette angives filens nummer med bogstavet "A" på  

 den første diskette, på den anden diskette angives filens nummer  

 med bogstavet "B" o.s.v.
Ved elektronisk indberetning angives  

 filens nummer med bogstavet "A" (en fil).
 2.4. Den første linie i filen (headerlinien) skal have  

 følgende faste indhold:
 Nr.
Type Fra Til Lgd.
Beskrivelse af indhold F1 A 1 6 6 Snitfladeidentifikation F2 A 7 21 15 Edb-leverandøridentifikation F3 A 22 26 5 Edb-systemets godkendelsesnummer F4 N 27 32 6 Udskriftsdato (ÅÅMMDD) F5 A 33 42 10 Indberetterens CVR-nummer F6 N 43 52 10 Salgsstedets P-nummer F7 N 53 56 4 Omsætningsår/måned, ÅÅMM F8 N 57 61 5 Månedens totale antal records (00001-99999) F9 N 62 66 5 Antal records på filen (00001-99999) Felterne F1, F2, F3, F5 og F6 i headerlinien udfyldes efter  

 følgende retningslinier:
 Nr.
Feltindhold Udfyldelse F1 Snitfladeidentifikation LIBLM1 F2 Edb-leverandøridentifikation Indholdet fastlægges af indberetterens edb-leverandør og meddeles Lægemiddelstyrelsen F3 Edb-systemets godkendelsesnummer Indholdet fastlægges af indberetterens edb-leverandør.
Feltet  

 skal bl.a. anvendes ved evt. fejlretning mv. i forbindelse med indberetning.  

 Feltet skal altid udfyldes og skal opdateres ved ibrugtagning af nye  

 programversioner hos indberetteren.
F5 Indberetterens CVR-nummer CVR-nummeret angives med foranstillet bogstavkode "CV" F6 Salgsstedets P-nummer Salgsstedets P-nummer angives ved indberetning direkte fra  

 salgsstedet.
 Ved indberetning for et eller flere salgssteder gennem fx koncern eller  

 revisionsfirma skal feltet være blankt.
3. Beskrivelse af oplysninger, der skal indberettes 3.1. Efter headerlinien følger linievis de  

 nedenstående specificerede oplysninger pr. solgt varenummer pr.  

 salgssted.
Alle linier i filen skal have samme længde, jf. afsnit 3.2  

 nedenfor.
FELT01 Ekspeditionstype Indeholder bogstavkoden »LS«.
FELT02 Salgsstedets P-nummer Feltet udfyldes med salgsstedets nummer for produktionsenhed.
FELT03 Salgsår og  måned Årstal og måned for salget FELT04 Varenummer Feltet udfyldes med lægemidlets varenummer, som fremgår af  

 pakningen.
FELT05 Antal solgte pakninger Feltet udfyldes med månedens salg af det pågældende  

 varenummer.
FELT06 Månedens samlede salg i ører inkl. moms Det samlede salg for det pågældende varenummer.
3.2. Nedenfor gives en samlet oversigt over  

 oplysninger, der skal indberettes.
Skemaet viser felternes  

 rækkefølge og længde.
 Der skelnes mellem to typer felter: N, der er numeriske  

 felter (udelukkende cifre), og A, der er alfanumeriske felter (tekst,  

 eventuelt bogstaver og cifre i kombination). Feltets længde (antal  

 karakterer) følger umiddelbart efter feltets type (fx N10 eller A2).  

 Der indberettes foranstillede nuller i alle felter.
 For hvert varenummer, som sælges, skal alle felterne  

 udfyldes.
 Feltnr.
Beskrivelse Type/ Lgd.
