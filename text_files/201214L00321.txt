Betænkning afgivet af Børne- og Undervisningsudvalget den 11. december 2012 Betænkning over Forslag til lov om ændring af lov om Arbejdsgivernes Elevrefusion, lov om erhvervsuddannelser og lov om en aktiv beskæftigelsesindsats (Finansieringsomlægning af skolepraktikydelse, omlægning af arbejdsgiverbidrag, ophævelse af præmie, løntilskud og bonus samt nye, midlertidige tilskudsordninger) [af børne- og undervisningsministeren (Christine Antorini)]:
1. Ændringsforslag Børne- og undervisningsministeren har stillet 7 ændringsforslag til lovforslaget.
2. Udvalgsarbejdet Lovforslaget blev fremsat den 16. november 2012 og var til 1. behandling den 23. november 2012. Lovforslaget blev efter 1. behandling henvist til behandling i børne- og undervisningsudvalget.
Møder Udvalget har behandlet lovforslaget i 3 møder.
Høring Lovforslaget blev sendt i høring samtidig med fremsættelsen.
Den 21. og 22. november sendte børne- og undervisningsministeren de indkomne høringssvar til udvalget, og den 22. november sendte børne- og undervisningsministeren et høringsnotat til udvalget.
Skriftlige henvendelser Udvalget har i forbindelse med udvalgsarbejdet modtaget 2 skriftlige henvendelser fra Mette Jacobsen, Albertslund, og Produktionsskoleforeningen.
 Børne- og undervisningsministeren har over for udvalget kommenteret de skriftlige henvendelser til udvalget.
Deputationer Endvidere har Produktionsskoleforeningen mundtligt over for udvalget redegjort for sin holdning til lovforslaget.
Spørgsmål Udvalget har stillet 5 spørgsmål til børne- og undervisningsministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af LA) indstiller lovforslaget til vedtagelse med de stillede ændringsforslag.
Et mindretal i udvalget (LA) indstiller lovforslaget til forkastelse med 3. behandling.
Mindretallet vil stemme for ændringsforslag nr. 1-3 og 5-7. Mindretallet vil redegøre for sin indstilling til ændringsforslag nr. 4 ved 2. behandling.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af børne- og undervisningsministeren, tiltrådt af udvalget:
 1) Titlen affattes således:
»Forslag til Lov om ændring af lov om Arbejdsgivernes Elevrefusion og forskellige andre love (Finansieringsomlægning af skolepraktikydelse, omlægning af arbejdsgiverbidrag, ophævelse af præmie, løntilskud og bonus samt nye, midlertidige tilskudsordninger)«.
[Konsekvens af ændringsforslag nr. 7] Til § 1 2) I nr. 2 indsættes efter »Uddannelsesbidrag«: », og »Elevrefusions« ændres til: »Uddannelsesbidrags«.« [Redaktionel ændring] 3) I den under nr. 6 foreslåede affattelse af § 13 ændres i stk. 2 »§ 66 k, stk. 2« til: »§ 66 k, stk. 1«.
[Lovteknisk korrektion] Af børne- og undervisningsministeren, tiltrådt af et flertal (udvalget med undtagelse af LA):
 4) I den under nr. 7 foreslåede § 15 d indsættes i stk. 1 som 3. pkt.:
»Der ydes ikke løntilskud for elever, der på datoen for praktikaftalens indgåelse er fyldt 25 år.« [Udvidelse af betingelserne for opnåelse af løntilskud for praktikaftaler, der indgås i 2013] Af børne- og undervisningsministeren, tiltrådt af udvalget:
 5) I den under nr. 10 foreslåede affattelse af § 18, stk. 1, ændres »2408« til: »2.407«.
[Korrektion af bidragets størrelse] 6) Nr. 11 udgår.
[Redaktionel ændring] Nye paragraffer 7) Efter § 3 indsættes som nye paragraffer:
»§ 01 I kildeskatteloven, jf. lovbekendtgørelse nr. 1403 af 7. december 2010, som ændret bl.a. ved § 5 i lov nr. 254 af 30. marts 2011, § 1 i lov nr. 398 af 9. maj 2012, § 5 i lov nr. 433 af 16. maj 2012, § 5 i lov nr. 591 af 18. juni 2012 og § 2 i lov nr. 921 af 18. september 2012 og senest ved § 2 i lov nr. 927 af 18. september 2012, foretages følgende ændring:
 1. I § 2, stk. 1, nr. 18, ændres »lov om Arbejdsgivernes Elevrefusion« til: »lov om Arbejdsgivernes Uddannelsesbidrag«.
§ 02 I ligningsloven, jf. lovbekendtgørelse nr. 1017 af 28. oktober 2011, som ændret senest ved § 1 i lov nr. 926 af 18. september 2012, foretages følgende ændring:
 1. I § 31, stk. 1, 4. pkt., ændres »Elevrefusion« til: »Uddannelsesbidrag«.
§ 03 I barseludligningsloven, lov nr. 417 af 8. maj 2006, som ændret ved lov nr. 288 af 29. marts 2010, lov nr. 598 af 14. juni 2011, § 16 i lov nr. 326 af 11. april 2012 og lov nr. 529 af 11. juni 2012, foretages følgende ændring:
1. I § 7 ændres tre steder »Elevrefusion« til: »Uddannelsesbidrag«.« [Konsekvensrettelser] Bemærkninger Til nr. 1 Der foreslås en konsekvensændring af lovforslagets titel, da endvidere kildeskatteloven, ligningsloven og lov om barseludligning på det private arbejdsmarked (barseludligningsloven) skal ændres som følge af lovforslagets § 1, nr. 1 og 2, hvorefter titlen på lov om Arbejdsgivernes Elevrefusion ændres til lov om Arbejdsgivernes Uddannelsesbidrag, og navnet Arbejdsgivernes Elevrefusion ændres til Arbejdsgivernes Uddannelsesbidrag, da henholdsvis lovens titel og institutionens navn tillige optræder i disse love.
Til nr. 2 og 6 Der er tale om redaktionelle ændringer.
Til nr. 3 Der er tale om en rettelse af en henvisning.
Til nr. 4 Det foreslås, at der ikke ydes løntilskud for elever i erhvervsgrunduddannelse, der på datoen for praktikaftalens indgåelse er fyldt 25 år.
 Bestemmelsen skal sikre parallelitet mellem den midlertidige præmie- og bonusordning i den foreslåede § 15 c og den midlertidige løntilskudsordning i den foreslåede § 15 d, jf. lovforslagets § 1, nr. 7. Det følger allerede af lovforslagets § 1, nr. 7, at der ikke ydes præmie og bonus i henhold til den midlertidige præmie- og bonusordning for elever, der på datoen for uddannelsesaftalens indgåelse er fyldt 25 år.
Til nr. 5 Bidragets størrelse i 2013 er på grund af en fejlbehæftet pris- og lønopregning angivet til 2.408 kr. i lovforslagets § 1, nr. 10. Det korrekte beløb er 2.407 kr.
Til nr. 7 Det foreslås at ændre kildeskatteloven, ligningsloven og lov om barseludligning på det private arbejdsmarked (barseludligningsloven) som følge af lovforslagets § 1, nr. 1 og 2, hvorefter titlen på lov om Arbejdsgivernes Elevrefusion ændres til lov om Arbejdsgivernes Uddannelsesbidrag, og navnet Arbejdsgivernes Elevrefusion ændres til Arbejdsgivernes Uddannelsesbidrag, da henholdsvis lovens titel og institutionens navn tillige optræder i disse love.
Ane Halsboe-Larsen (S) Annette Lind (S) Karin Gaardsted (S) Julie Skovsby (S) Orla Hav (S) fmd.
Rasmus Horn Langhoff (S) Troels Ravn (S) Lotte Rod (RV) nfmd.
Jeppe Mikkelsen (RV) Marlene Borst Hansen (RV) Pernille Vigsø Bagge (SF) Lisbeth Bech Poulsen (SF) Rosa Lund (EL) Lars Dohn (EL) Henning Hyllested (EL) Karen Ellemann (V) Peter Juel Jensen (V) Anne-Mette Winther Christiansen (V) Louise Schack Elholm (V) Anni Matthiesen (V) Tina Nedergaard (V) Ulla Tørnæs (V) Alex Ahrendtsen (DF) Dennis Flydtkjær (DF) Marie Krarup (DF) Martin Henriksen (DF) Merete Riisager (LA) Villum Christensen (LA) Mai Henriksen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 79 Bilagsnr.
