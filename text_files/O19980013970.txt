 Resumé  


  

 Indenrigsministeriet mente ikke at Københavns Kommune skulle give klageren  

 i denne sag en nærmere begrundelse for at hun ikke fik en andel i  

 lokallønnen.  

 Kvinden var indstillet til en andel, men hun var ikke medlem af den  

 forhandlingsberettigede fagforening.
Det var ombudsmandens opfattelse at beslutningen om ikke at  

 tildele kvinden lokalløn under de foreliggende omstændigheder måtte anses for  

 omfattet af forvaltningslovens afgørelsesbegreb, og da kommunens beslutning  

 herom blev meddelt kvinden skriftligt, skulle afgørelsen have været ledsaget  

 af  

 en begrundelse. jf. forvaltningslovens §§ 22 ff.
Under alle omstændigheder  

 måtte det dog følge af principperne for god forvaltningsskik at en myndighed  

 nærmere begrunder et afslag på tildeling af lokalløn overfor en ansat som har  

 været indstillet og som ikke er medlem af en forhandlingsberettiget  

 organisation.
 Ombudsmanden mente dog ikke der var fuldt tilstrækkeligt grundlag  

 for at kritisere Indenrigsministeriets opfattelse eller for at bede  

 ministeriet  

 om at genoptage sagen. (J.nr. 1995-2417-802).
Beslutning om tildeling af lokalløn.
Forvaltningslovens  

 afgørelsesbegreb Direktoratet for Københavns  

 Sundhedsvæsen, Københavns Kommune, indgik i juni 1994 aftale med  

 fagforeningen  

 C om ydelse af lokalløn.
Direktoratet for Københavns Sundhedsvæsen meddelte  

 herefter den 13. juni 1994 at blandt andre beskæftigelsesvejleder A ikke fik  

 tildelt en andel i lokallønnen.
A klagede via fagforeningen D  

 til Indenrigsministeriet over dette.
Hun var utilfreds med at Københavns  

 Kommune ikke ville give hende en nærmere begrundelse for at hun ikke havde  

 fået tildelt lokallønsmidler.
Efter hendes opfattelse var afslaget på  

 tildeling af lokalløn en afgørelse fra kommunens side der efter  

 forvaltningsloven skulle begrundes.
Kommunen afviste at begrunde afslaget med  

 henvisning til at aftalen ikke var en afgørelse.
 I sin udtalelse af 17.  

 oktober 1995 til A's advokat fremstillede Indenrigsministeriet sagens forløb  

 således:
 "...
 Det fremgår af sagen, at Plejecentret  

 (E), hvor (A) er ansat som beskæftigelsesvejleder ved brev af 30. august 1993  

 indstillede (A) til lokalløn.
 Indstillingen blev nærmere  

 begrundet således:
'(A) har igennem mange år  

 ydet en absolut ekstraordinær arbejdsindsats.
Ved iderigdom, kreativitet og  

 hurtighed har hun gennem sit arbejde i ergoterapien tilført såvel beboere som  

 medarbejdere virkelig kvalitet i hverdagen.
På grund af hendes personlige  

 indsats,  

 er terapiens standard holdt høj, hvilket ses i alle de ting, som beboerne  

 laver.  

 Det drejer sig om alle tilvirkede produkter - uden undtagelse! Når alting  

 brænder på, har (A) altid været den, der har båret den ofte trivielle byrde  

 af  

 de utallige montager af beboernes arbejder, og hendes indsats har alle årene  

 været langt ud over, hvad jeg som afdelingsleder med nogen ret kunne  

 forvente/forlange.
(A) er en medarbejder af høj  

 karat, og hun fortjener et skulderklap for sin aldrig svigtende ildhu omkring  

 de ekstraordinære arbejdsbelastende opgaver.' Ved brev af 3. marts 1994  

 rettede fagforeningen (D) på vegne af (A) henvendelse til fagforeningen (C)  

 og  

 anmodede om at få oplyst, hvilke kriterier foreningen havde anvendt i  

 forbindelse med behandlingen af indstillingen af (A) til lokalløn.
 Under henvisning til at  

 fagforeningen (D) ikke er en forhandlingsberettiget organisation, meddelte  

 fagforeningen (C) ved brev af 11. marts 1994 fagforeningen (D), at foreningen  

 ikke kunne udtale sig om spørgsmål, der vedrører lokalløn.
 I brev af 6. maj 1994  

 meddelte fagforeningen (C) Sundhedsdirektoratet følgende vedrørende  

 spørgsmålet  

 om lokalløn til (A):
'Efter indstilling fra  

 Klubben for Bekæftigelsesvejledere kan indstilling af ...  

 beskæftigelsesvejleder  

 (A)  

  

 ikke  

  

 godkendes på grund af  

 indholdet.' Sundhedsdirektoratet meddelte  

 i brev af 13. juni 1994 forstanderen for Plejehjemmet (E) følgende angående  

 udfaldet af spørgsmålet om lokalløn til (A):
'Direktoratet må samtidig  

 beklageligvis meddele, at man ikke har kunnet opnå lokallønsaftale  

 vedrørende... (A), idet fagforeningen (C) ikke mener, at der foreligger  

 sådanne særlige  

 omstændigheder som gør at lokalløn kan komme i betragtning.' (A) rettede derefter  

 henvendelse til fagforeningen (D), der ved brev af 14. juli 1994 bad  

 Sundhedsdirektoratet  

 om at oplyse, hvilke kriterier der havde været anvendt i forbindelse med  

 behandlingen af og afslaget på tildeling af lokalløn.
 Som svar herpå udtalte  

 direktoratet i brev af 4. august 1994 blandt andet følgende:
 'En forudsætning for at kunne  

 anvende lokalløn til en medarbejder er, at der opnås enighed mellem  

 pågældendes  

 arbejdsgiver og den forhandlingsberettigede personaleorganisation.
 Sundhedsdirektoratet har  

 fremsat ovennævnte lokallønsforslag overfor fagforeningen (C), som er  

 forhandlingsberettiget organisation for (A).
Man har imidlertid ikke  

 kunnet opnå lokallønsaftale for (A), idet fagforeningen (C) ikke finder, at  

 der  

 i lokallønsforslaget foreligger sådanne særlige omstændigheder der gør at  

 anvendelse af lokalløn til pågældende kan komme i betragtning.' Ved brev af 24. august 1994  

 til direktoratet bemærkede fagforeningen (D), at afslaget på lokalløn ikke  

 var  

 begrundet udover henvisningen til det af fagforeningen (C) anførte.  

 Fagforeningen (D) henviste herved til bestemmelserne i forvaltningslovens §§  

 22 og 24 og bad på (A)'s vegne om at få en begrundelse.
 Sundhedsdirektoratet gentog i  

 brev af 21. september 1994 det i brevet af 4. august 1994 anførte og  

 tilføjede,  

 at direktoratet tilsluttede sig fagforeningen (C)'s udtalelse i brevet af 11.  

 marts 1994.
 Under henvisning til dette  

 brev anmodede fagforeningen (D) i brev af 22. september 1994 direktoratet om  

 en  

 uddybende begrundelse.
 Som svar herpå anførte  

 Sundhedsdirektoratet ved brev af 12. oktober 1994 følgende:
 'Forvaltningsloven gælder for  

 behandling af sager, hvori der er eller vil blive truffet afgørelse af en  

 forvaltningsmyndighed, jf. § 2.
 En afgørelse i  

 forvaltningslovens forstand er karakteriseret ved følgende forhold, jf.  

 Folketingets ombudsmands beretning for året 1990, s. 355:
 Der skal være tale om en beslutning, der træffes af en  

 forvaltningsmyndighed.
 Afgørelsen skal rette sig mod en fysisk eller juridisk  

 person.
 Beslutningen skal fastlægge, hvad der skal være  

 gældende på baggrund af forvaltningsmyndighedens hjemmel til ensidigt at  

 træffe  

 beslutning herom.
 Anvendelse af lokallønsmidler  

 forudsætter, at der er indgået aftale herom med en forhandlingsberettiget  

 personaleorganisation eller en af den forhandlingsberettigede  

 personaleorganisation udpeget person.
 Anvendelse af lokallønsmidler  

 kan således aldrig iværksættes ensidig af forvaltningen, hvorfor der ikke er  

 tale om en afgørelse i henhold til forvaltningsloven.
Forvaltningsloven finder  

 derfor ikke anvendelse i spørgsmål om fordeling af lokallønsmidler.' Fagforeningen (D) fastholdt i  

 brev af 14. november 1994 sin anmodning om en begrundelse over for  

 Sundhedsdirektoratet, der i brev af 24. november 1994 fastholdt, at afslag på  

 lokalløn ikke er omfattet af forvaltningslovens bestemmelser, da der ikke er  

 tale om en  

  

 ensidig  

  

 afgørelse, og i  

 øvrigt henviste til det anførte i brevet af 12. oktober 1994.
 Ved brev af 26. januar 1995  

 klagede De herefter som ovenfor nævnt til Indenrigsministeriet, der som  

 tidligere oplyst ved brev af 6. februar 1995 har anmodet Københavns Kommune  

 om  

 en udtalelse.
 Københavns Kommune har i brev  

 af 20. februar 1995 henholdt sig til sit brev af 12. oktober 1994 og  

 tilføjet,  

 at det forhold, at (A) ikke er medlem af den pågældende  

 forhandlingsberettigede  

 organisation, ikke efter kommunens opfattelse betyder, at forvaltningsloven  

 bør finde anvendelse i den konkrete sag.
 Til yderligere belysning af  

 spørgsmålet har kommunen vedlagt tryksagen 'Lokallønordningen 1994', der er  

 udgivet af Direktoratet for Københavns Kommunes Lønnings- og Pensionsvæsen.
 Tryksagen indeholder en  

 aftale om lokalløn, der er indgået mellem på den ene side blandt andet  

 Københavns Kommune og på den anden side KTO (Kommunale Tjenestemænd og  

 Overenskomstansatte).
Aftalen gælder ifølge § 1,  

 stk. 1, for ansatte i bl.a.
Københavns Kommune.
 I § 2, stk. 2, angives det,  

 at aftaler om lokalløn indgås mellem kommunen og repræsentanter for  

 vedkommende  

 forhandlingsberettigede organisation.
 I denne anledning skal  

 Indenrigsministeriet udtale følgende:
 Indenrigsministeriet fører  

 tilsyn med, at Københavns Kommune overholder lovgivningen, jf. § 48 i lov om  

 Københavns Kommunes styrelse (lovbekendtgørelse nr. 616 af 18. juli 1995).
 Med støtte i forarbejderne  

 til den kommunale styrelseslov er det fast antaget, at Indenrigsministeriet  

 som  

 tilsynsmyndighed ikke kan tage stilling til privatretlige retsspørgsmål,  

 herunder spørgsmål vedrørende uoverensstemmelser mellem en kommune og dens  

 ansatte.
 Indenrigsministeriet kan dog  

 i sager af i øvrigt privatretlig karakter tage stilling til, om en kommune  

 har  

 tilsidesat offentligretlig lovgivning, herunder reglerne i forvaltningsloven.  

 Der kan i den forbindelse henvises til betænkning 996/1983 om  

 ansvarsplacering  

 og reaktionsmuligheder i kommunestyret, s. 73 og 155.
 En række væsentlige  

 forvaltningsprocessuelle regler i forvaltningsloven gælder kun i sager, hvor  

 en forvaltningsmyndighed skal træffe eller har truffet afgørelse.
 Forvaltningsloven indeholder  

 i § 2, stk. 1, sålydende bestemmelse herom:
'Loven gælder for  

 behandlingen af sager, hvori der er eller vil blive truffet afgørelse af en  

 forvaltningsmyndighed.' Med udtrykket truffet  

 afgørelse sigtes ifølge lovens forarbejder (Folketingstidende 1985/86, tillæg  

 A, sp. 115) til udfærdigelse af retsakter (forvaltningsakter), dvs.  

 udtalelser  

 der går ud på at fastsætte, hvad der er eller skal være ret i et foreliggende  

 tilfælde.
 Folketingets Ombudsmand  

 anfører i sin årsberetning for 1990, side  

 355f,  

 at en afgørelse i forvaltningslovens forstand er karakteriseret ved følgende  

 forhold:
 'For det første skal der være  

 tale om en beslutning, der træffes af en forvaltningsmyndighed.
 For det andet skal denne  

 afgørelse rette sig mod fysiske eller juridiske personer uden for  

 forvaltningen.
For det tredie skal  

 beslutningen efter sit indhold fastlægge, hvad der i et retsforhold skal være  

 gældende, på baggrund af forvaltningsmyndighedens hjemmel til på  

 offentligretligt  

 grundlag ensidigt at træffe beslutning herom.
Afgørelser i forvaltningslovens  

 forstand er således normalt ikke beslutninger, der hviler på en privatretlig  

 kompetence, som f.eks. en aftale.' Afgørelsen af, hvorledes  

 lokallønsmidler skal fordeles blandt ansatte, sker på grundlag af en aftale  

 mellem kommunen og den forhandlingsberettigede organisation og besluttes  

 således ikke ensidigt af Københavns Kommune.
På den baggrund er der efter  

 Indenrigsministeriets  

 opfattelse ikke tale om en afgørelse i forvaltningslovens forstand.
 Det forhold, at (A) ikke er  

 medlem af den pågældende forhandlingsberettigede organisation, indebærer  

 ikke,  

 at der i forhold til (A) er tale om en sådan afgørelse.
 Indenrigsministeriet finder  

 derfor ikke, at Københavns Kommune har handlet ulovligt ved alene at begrunde  

 den manglende tildeling af lokalløn til (A) med det forhold, at  

 forhandlingsmodparten, fagforeningen (C), ikke fandt tilstrækkeligt grundlag  

 herfor.
 Indenrigsministeriet skal dog  

 bemærke, at en kommune ikke ved sine dispositioner må forfølge uvedkommende  

 formål, således eksempelvis at fremme bestemte organisationsformer, herunder  

 medlemskab af en bestemt fagforening, jf. herved Jon Andersen,  

 Forvaltningsret,  

 Jurist- og Økonomforbundets Forlag (1993), s.  

 81f.
 Det vil endvidere være i  

 strid med den almindelige retsgrundsætning om ligelig forvaltning, såfremt en  

 kommune ved sine dispositioner lægger vægt på, om en borger er medlem af en  

 bestemt, forhandlingsberettiget faglig organisation.
 Indenrigsministeriet har  

 tidligere ved cirkulæreskrivelse af 7. november 1989 henledt kommunernes  

 opmærksomhed herpå.
 Indenrigsministeriet har  

 imidlertid ikke grundlag for at antage, at Københavns Kommune i forbindelse  

 med  

 aftalen om fordeling af lokalløn har lagt vægt på, at (A) ikke er medlem af  

 fagforeningen (C).
..." Den 7. november 1995 klagede  

 advokat B på vegne af A til mig over Indenrigsministeriets udtalelse.
I  

 klagen  

 gjorde advokat B gældende at en beslutning om manglende tildeling af lokalløn  

 er en afgørelse truffet af en forvaltningsmyndighed og omfattet af  

 forvaltningslovens  

 bestemmelser, jf. forvaltningslovens § 2, stk. 1. Dette måtte i hvert fald  

 gælde i forhold til personer der som A (og en anden ansat, F) ikke var  

 medlemmer af den pågældende "forhandlingsberettigede organisation".  

 Advokat B anførte at der i modsat fald var tale om en uhjemlet delegation af  

 afgørelseskompetence.
Som bilag til klagen var  

 bl.a. vedlagt kopi af et brev af 15. december 1993 til Ergoterapeutforeningen  

 fra ledende ergoterapeut G på plejecentret E.
I brevet har G bl.a. anført:
 "...
Jeg er ledende ergoterapeut  

 på (E) og har pt. 11 medarbejdere.
De er alle organiserede, men vidt  

 forskellige steder.
 ...
Fredag d. 3/12 bliver en af  

 mine beskæftigelsesvejledere ringet op af (H), formand i  

 Beskæftigelsesvejlederklubben  

 (under fagforenigen (C)). (H) fortæller, at hun har set indstillingen til  

 lokalløn, og har fundet, at den pågældende BV'er ikke er medlem hos hende, og  

 argumenterer for fagforeningsskift.
BV'eren tager henvendelsen meget  

 fortrydeligt  

 og ønsker at vide, hvorfor (H) overhovedet ringer hende op.
Joh, får hun at  

 vide, for det er jo dem, der forhandler løn! (H) bad BV'eren overveje  

 fagforeningsskift i løbet af week-enden, og (H) ville så ringe tilbage mandag  

 for at høre nærmere.
BV'eren gik fra telefonen med opfattelsen af, at  

 udbetaling af lokalløn skulle være lig med medlemskab i (H)'s brancheklub.
 ...
Da samtalen var forbi bad (H)  

 om at tale med en anden medarbejder, som alle ved heller ikke er i omtalte  

 brancheklub.
Også her blev medarbejderen oplyst om, at (H) havde kendskab til  

 lokallønsansøgning...
..." På denne baggrund forstår jeg  

 at advokat B's ønske om en begrundelse for den manglende tildeling af  

 lokalløn  

 til A skyldes at han gerne vil sikre at hans klients tilhørsforhold til  

 bestemte organisationer ikke har haft indflydelse på aftalen.
 Indenrigsministeriet udtalte  

 den 23. november 1995 at klagen ikke ændrede ministeriets opfattelse af  

 spørgsmålet.
Den 23. april 1997 afgav jeg  

 en foreløbig redegørelse i sagen.
Jeg anførte:
 "Forvaltningsloven, og  

 dermed lovens krav om begrundelse, gælder for behandlingen af sager hvori der  

 er eller vil blive truffet afgørelse af en forvaltningsmyndighed, jf. lovens  

 §  

 2, stk. 1. Sager om indgåelse af kontraktforhold eller lignende privatretlige  

 dispositioner er derimod ikke omfattet af loven, bortset fra lovens  

 bestemmelser  

 om inhabilitet, jf. lovens § 2, stk. 2.
 I Folketingets Ombudsmands  

 beretning for året 1990, s. 355, omtalte jeg at ansættelses- og  

 afskedigelsesbeslutninger  

 der er rettet til offentligt ansatte, og visse andre grundlæggende  

 beslutninger vedrørende offentligt ansattes ansættelsesforhold og  

 beslutninger  

 angående disciplinære sanktioner mod offentligt ansatte er afgørelser.  

 Tilsvarende fandt Højesteret i en dom af 12. september 1996 at afskedigelsen  

 af  

 en offentlig ansat også skulle bedømmes efter forvaltningsretlige regler, jf.  

 Ugeskrift for Retsvæsen 1996, s. 1462ff.
 Som refereret i  

 Indenrigsministeriets udtalelse af 17. oktober 1995 udtalte jeg endvidere at  

 beslutningen for at være en afgørelse i forvaltningslovens forstand skulle  

 fastlægge hvad der i et retsforhold skal være gældende, på baggrund af  

 forvaltningsmyndighedens  

 hjemmel til på offentligretligt grundlag (eller i visse mere sjældne  

 situationer på privatretligt grundlag, f.eks. afgørelse på grundlag af det  

 offentliges ejendomsret) ensidigt at træffe beslutning herom.
 Ved fornyelsen af aftaler og  

 overenskomster pr. 1. april 1993 blev der mellem Kommunernes Landsforening,  

 Amtsrådsforeningen i Danmark, Københavns Kommune og Frederiksberg Kommune på  

 den ene side og Kommunale Tjenestemænd og Overenskomstansatte på den anden  

 side  

 indgået en aftale om en udbygning af den siden 1989 gældende  

 lokallønsordning.
 Aftalens § 2, stk. 2 har  

 følgende ordlyd:
'  

  

 § 2. LOKALLØN ...
Stk. 2 Aftale om lokalløn indgås  

 mellem magistraten/amtsrådet/kommunalbestyrelsen/selskabet/virksomheden -  

 herunder de hertil bemyndigede, i det følgende betegnet som (amts)kommunen,  

 og  

 (lokale) repræsentanter for vedkommende forhandlingsberettigede organisation.
...' Aftalens § 3, stk. 1-3 har  

 følgende ordlyd:
'  

  

 § 3. PROCEDURE Stk. 1 (Amts)kommunen og den  

 forhandlingsberettigede personaleorganisation kan fremsætte forslag til  

 lokalløn.
Stk. 2 Forslag til lokalløn  

 fremsættes skriftligt og begrundet over for den anden part.
Stk. 3 Med mindre andet aftales  

 mellem parterne, afholdes forhandling senest 6 uger efter modtagelse af  

 forslaget.
...' Ved denne aftale har de  

 centrale forhandlingsorganisationer og myndigheder bemyndiget de lokale  

 organisationer  

 og myndigheder til at forhandle og indgå aftaler om fordelingen af den del af  

 lønsummen som ifølge den centrale aftale er omfattet af lokallønsordningen.
 Resultatet af de lokale  

 forhandlinger får, i modsætning til den centrale aftale om fordeling af  

 lønsummen,  

 individuel betydning for en del af de ansatte.
Den lokale myndighed kan  

 indstille ansatte til lokalløn hvorefter den egentlige tildeling afhænger af  

 den lokale forhandlingsberettigede organisations tiltrædelse.
Den lokale  

 myndighed kan endvidere tiltræde eller afvise den lokale  

 forhandlingsberettigede  

 organisations indstillinger.
Myndigheden kan således ikke selvstændigt  

 tildele  

 lokalløn.
 I tilfælde hvor  

 afgørelseskompetencen er delt mellem flere forvaltningsmyndigheder - f.eks.  

 når en forvaltningsmyndigheds godkendelse af en anden forvaltningsmyndigheds  

 aftale med en privat er en betingelse for aftalens retsgyldighed, eller når  

 en  

 forvaltningsmyndighed skal træffe afgørelse på grundlag af en bindende  

 indstilling  

 eller et bindende høringssvar fra en anden myndighed - anses den afgørelse  

 vedkommende myndighed træffer, stadig for en afgørelse i forvaltningslovens  

 forstand.  

 Eksempelvis træffer Sundhedsministeriet afgørelse om, hvem der skal  

 indstilles  

 til at modtage en ledig apotekerbevilling på baggrund af en bindende  

 indstilling fra Sundhedsstyrelsen, se Folketingets Ombudsmands beretning for  

 året 1995, s. 298ff.
Til sammenligning udtalte  

 Højesteret i en dom af 29. november 1996 at det forhold, at Direktoratet for  

 Arbejdsløshedsforsikring havde anmodet Arbejdsmarkedsnævnet for Viborg Amt om  

 at tage stilling til spørgsmålet om rimeligheden af et arbejdstilbud som  

 grundlag for Direktoratets afgørelse i en klagesag vedrørende fortabelse af  

 dagpengeret, ikke kunne medføre at arbejdsmarkedsnævnet burde have givet  

 klageren lejlighed til at fremkomme med en yderligere udtalelse.
Dommen er  

 trykt i Ugeskrift for Retsvæsen 1997, s. 180ff.
 Endvidere fratager en  

 lovbestemt inddragelse af en ansats organisation forud for en påtænkt  

 afskedigelse  

 ikke afskedigelsen karakter af en afgørelse i forvaltningslovens forstand,  

 jf.  

 f.eks. tjenestemandslovens § 31, stk. 1, hvorefter myndigheden skal give  

 tjenestemanden  

 og vedkommende centralorganisation adgang til at udtale sig inden  

 tjenestemanden  

 afskediges uden pension, medmindre tjenesteligt forhør har været afholdt.
 I Folketingets Ombudsmands  

 beretning for året 1992, s. 238, udtalte jeg at spørgsmålet om hvorvidt  

 afgørelsen var truffet ensidigt af den offentlige forvaltningsmyndighed,  

 navnlig  

 beroede på at afgørelsen i forhold til borgeren var ensidig, dvs. ikke  

 byggede på en aftale med den berørte borger.
 Jeg konkluderede derfor at  

 resultatet af en forhandling mellem Statsskattedirektoratet og de tyske  

 skattemyndigheder, optaget på foranledning af en borger for at undgå  

 dobbeltbeskatning,  

 måtte anses for en afgørelse i forhold til borgeren.
 Efter min opfattelse må  

 resultatet af forhandlingerne om tildeling af lokalløn - i hvert tilfælde for  

 så vidt angår ansatte, der ikke er medlemmer af den lokale  

 forhandlingsberettigede organisation, og som derfor på ingen måde kan siges  

 at  

 være parthaver i et aftale- eller aftalelignende forhold - anses for ensidigt  

 i  

 forhold til den enkelte ansatte.
Spørgsmålet er herefter om  

 afgørelsen om ikke at tildele (A) lokalløn i realiteten må anses for at være  

 truffet alene af den forhandlingsberettigede organisation.
I givet fald er  

 der  

 ikke tale om en afgørelse truffet af en forvaltningsmyndighed og dermed ikke  

 en  

 afgørelse i forvaltningslovens forstand.
Fordeling af en lokallønspulje  

 forudsætter imidlertid enighed mellem myndigheden og den  

 forhandlingsberettigede organisation.
Vedkommende myndighed har derfor  

 væsentlig indflydelse på fordelingen ligesom begge parter i forhandlingen har  

 mulighed for fuldstændigt at modsætte sig at fordeling finder sted, jf.  

 herved  

 Indenrigsministeriets vejledende udtalelse af 7. november 1989 (gengivet  

 neden  

 for).
Det fremgår af den  

 foreliggende sag at der faktisk blev opnået enighed mellem den  

 forhandlingsberettigede organisation og kommunen om fordeling af  

 lokallønspuljen.
På den baggrund finder jeg ikke at afgørelsen om ikke at  

 tildele (A) lokalløn i realiteten må anses for at være truffet alene af den  

 forhandlingsberettigede organisation.
Hertil kommer at den enkelte  

 ansatte efter min opfattelse har behov for at få den processuelle  

 retstilling,  

 der følger af at anse en konkret beslutning om tildeling af lokalløn for en  

 afgørelse.
Jeg finder også at forvaltningslovens partsbeføjelser vil være  

 egnede til at tilgodese den ansattes interesse i at få indflydelse på  

 tildelingen af lokalløn.
Jeg henviser i den forbindelse til Hans  

 Gammeltoft-Hansen mfl., Forvaltningsret (1994), s.  

 43f.
 Dette gælder både situationer  

 hvor den ansatte er indstillet af den forhandlingsberettigede organisation,  

 men myndigheden ikke ønsker at følge indstillingen, og situationer hvor den  

 ansatte er indstillet af myndigheden, men den forhandlingsberettigede  

 organisation  

 ikke ønsker at følge indstillingen.
 I den førstnævnte situation vil  

 en partshøring sikre den ansattes muligheder for at ytre sig vedrørende  

 grundlaget for myndighedens afvisning af at acceptere tildeling af lokalløn.
 I den sidstnævnte situation  

 kan en partshøring f.eks. medvirke til at sikre myndigheden et tilstrækkeligt  

 faktisk grundlag for at tage stilling til, om den forhandlingsberettigede  

 organisation reelt forhandler lokalløn også for ansatte, som ikke er  

 medlemmer  

 af organisationen.
 I den anledning bemærker jeg  

 at Indenrigsministeriet i en vejledende udtalelse af 7. november 1989 til  

 samtlige kommunalbestyrelser, amtsråd og tilsynsråd anførte følgende:
'  


  

 Om lokalløn til kommunalt ansatte På baggrund af nogle konkrete  

 sager, der har været forelagt de kommunale tilsynsmyndigheder vedrørende  

 fordeling af puljebeløb til kommunalt ansatte, skal Indenrigsministeriet  

 understrege, at alle kommunalt ansatte er omfattet af ordningen med lokal,  

 ikke-organisationsopdelt løndannelse, der har afløst kommunepuljeordningen,  

 og  

 at en kommunal myndighed ikke lovligt vil kunne tillægge den kommunalt  

 ansattes fagforeningsmæssige tilhørsforhold nogen betydning.
Ansatte, der ikke er  

 medlemmer af den forhandlingsberettigede organisation, er således ikke af den  

 grund udelukket fra at kunne komme i betragtning ved indgåelse af aftale om  

 lokalløn.
Hvis den forhandlingsberettigede organisation nægter at forhandle  

 lokalløn for ansatte, der ikke er medlemmer af organisationen, må  

 kommunalbestyrelsen  

 afvise overhovedet at anvende midler fra puljen.' Sammenfattende er det  

 herefter min foreløbige opfattelse at beslutningen om ikke at tildele (A)  

 lokalløn, er omfattet af forvaltningslovens afgørelsesbegreb og da  

 kommunens afgørelse herom blev meddelt (A) skriftligt, skulle afgørelsen være  

 ledsaget af en begrundelse jf. forvaltningslovens §§ 22ff.
Det er herefter min hensigt  

 at henstille til ministeriet at genoptage sagen med henblik på at vurdere om  

 den meddelte begrundelse kan anses for at opfylde forvaltningslovens  

 krav." Jeg forelagde samtidig den  

 foreløbige redegørelse for Indenrigsministeriet og Finansministeriet med  

 henblik på at ministerierne kunne få lejlighed til at fremsætte bemærkninger  

 til min foreløbige opfattelse af sagen.
Finansministeriets bemærkninger Finansministeriet  

 kommenterede i brev af 1. juli 1997 som jeg modtog fra Indenrigsministeriet  

 den  

 10. september 1997, den foreløbige redegørelse på følgende måde:
 "...
 I den anledning bemærkes, at  

 i ansættelsesforhold i staten anses beslutninger om ansættelse og  

 afskedigelse  

 og visse andre grundlæggende beslutninger på personaleområdet, som træffes  

 ensidigt af forvaltningsmyndigheden, som afgørelser i forvaltningslovens  

 forstand.
 Derimod anser  

 Finansministeriet ikke fastsættelse af løn‑ og ansættelsesvilkår  

 ‑  

 herunder tildeling af lokalløn ‑ for en afgørelse i forvaltningslovens  

 forstand, idet dette sker ved aftale.
 For ansatte, der er medlem af  

 en forhandlingsberettiget organisation, er den overordnede aftale om  

 løn‑  

 og ansættelsesvilkårene en kollektiv overenskomst, som er indgået med  

 organisationen, og både den pågældende og ansættelsesmyndigheden vil være  

 forpligtet til at indgå en ansættelsesaftale med vilkår i overensstemmelse  

 med  

 overenskomstens bestemmelser (en aftale med baggrund i en privatretlig  

 aftale).
Ansatte, der ikke er medlem  

 af den forhandlingsberettigede organisation, er ikke forpligtet til at indgå  

 aftale i overensstemmelse med vilkårene i den kollektive overenskomst, men da  

 ansættelsesmyndigheden normalt i henhold til overenskomsten er forpligtet til  

 ikke at ansætte medarbejdere inden for overenskomstens område på andre vilkår  

 end overenskomstens, vil aftalen om løn- og ansættelsesvilkårene for en  

 sådan medarbejder som regel gå ud på, at bestemmelserne i den til enhver tid  

 gældende overenskomst skal gælde for ansættelsesforholdet.
Men også i dette  

 tilfælde, er der tale om en aftale om ansættelsesvilkårene mellem  

 ansættelsesmyndigheden og den ansatte.
 For ansatte på individuel  

 kontrakt fastsættes vilkårene i kontrakten, som er en aftale mellem  

 ansættelsesmyndigheden og den ansatte.
 Grundlaget for tildeling af  

 lokallønstillæg er således en ansættelsesaftale, der bygger på en  

 privatretlig  

 aftale (overenskomsten), og der er derfor efter Finansministeriets opfattelse  

 ikke tale om en beslutning, som forvaltningsmyndigheden træffer på  

 offentligretligt  

 grundlag.
Endvidere kan ydelse af  

 lokalløn ikke besluttes ensidigt af forvaltningsmyndigheden, idet der i  

 henhold  

 til ansættelsesaftalen skal indgås aftale om ydelse af tillæg.
En ansat, der  

 ikke er medlem af organisationen, har i forbindelse med sin ansættelse aftalt  

 med ansættelsesmyndigheden, at der kræves enighed mellem organisationen og  

 ansættelsesmyndigheden, hvis der skal ydes lokallønstillæg til den  

 pågældende.
 I spørgsmål om  

 lønfastsættelse er der således ikke som i tilfælde af ansættelse og afsked  

 mv.  

 tale om en beslutning, som ‑ efter opfyldelse af visse krav til  

 proceduren ‑ kan træffes ensidigt af forvaltningsmyndigheden.
Også i det aftaleretlige  

 system er der processuelle regler, der skal følges, og retlige garantier.
De  

 bygger blot på det arbejdsretlige system eller på de almindelige  

 aftaleretlige  

 regler.
Der er derfor ikke behov for at lade de ansatte omfatte af regler  

 svarende til forvaltningslovens for så vidt angår retsstilling og  

 partsbeføjelser,  

 når det drejer sig om fastsættelse af løn‑ og arbejdsvilkår.
Dertil kommer, at krav om  

 processuelle regler svarende til forvaltningslovens nemt vil kunne blive en  

 hindring for gennemførelse af moderne lønsystemer på statens område svarende  

 til udviklingen på det private  

 arbejdsmarked." Indenrigsministeriets bemærkninger Indenrigsministeriet udtalte  

 i brev af 17. september 1997 følgende i anledning af den foreløbige  

 redegørelse:
 "...
Der er enighed mellem  

 Folketingets Ombudsmand og Indenrigsministeriet om forståelsen af, hvorledes  

 fordelingen af lokalløn i den konkrete sag administreres.
Myndigheden kan  

 således ikke selvstændigt tildele lokalløn, idet den forhandlingsberettigede  

 organisation kan afvise at godkende aftalen med det resultat, at der ikke  

 bliver nogen aftale.
 Folketingets Ombudsmand har  

 derimod en anden fortolkning af begrebet afgørelse i forvaltningslovens § 2,  

 stk. 1, end Indenrigsministeriet.
 Bestemmelsen er sålydende:
'Loven gælder for  

 behandlingen af sager, hvori der er eller vil blive truffet afgørelse af en  

 forvaltningsmyndighed.' Forarbejderne til § 2, stk.  

 1, Folketingstidende 1985/86, tillæg A, sp. 114ff. vedrørende forståelsen af  

 begrebet afgørelse er bl.a. sålydende:
 'Det anførte er baggrunden  

 for, at lovforslagets § 2 indeholder en snævrere afgrænsning af  

 anvendelsesområdet for forvaltningslovens regler end den, der er foreslået i  

 offentlighedsloven.
 Bestemmelsen i stk. 1  

 indeholder hovedreglen om, at forvaltningsloven kun gælder for behandlingen  

 af  

 sager, hvori der er eller vil blive truffet afgørelse af en  

 forvaltningsmyndighed.
Med udtrykket 'truffet  

 afgørelse' sigtes til udfærdigelse af retsakter, dvs. udtalelser, der går ud  

 på at fastsætte, hvad der er eller skal være gældende ret i et foreliggende  

 tilfælde.
Uden for lovens anvendelsesområde falder således navnlig den  

 administrative  

 sagsbehandling, der har karakter af faktisk forvaltningsvirksomhed, så som  

 patient‑ og anden klientbehandling, undervisning og rådgivning.
Denne  

 virksomhed tager netop ikke sigte på at træffe retligt bindende afgørelser i  

 forhold til de implicerede enkeltpersoner.
Det følger endvidere af  

 bestemmelsens formulering 'truffet afgørelse', at loven kun omfatter  

 sagsbehandlingen i forbindelse med udfærdigelsen af offentligretlige  

 retsakter i modsætning til indgåelse af kontraktsforhold eller andre  

 privatretlige dispositioner, jf. dog udvidelsen i stk. 2.
 ...
En myndigheds indstilling  

 eller udtalelse til en anden forvaltningsmyndighed til brug for en sags  

 afgørelse er ikke en afgørelse i lovens forstand, uanset om høringssvaret  

 måtte  

 være bindende for den hørende myndighed.
Det forhold, at en  

 forvaltningsmyndigheds  

 afgørelse skal godkendes af domstolene, medfører ikke, at den mister sin  

 karakter af en administrativ afgørelse, og lovens regler gælder således også  

 for sådanne afgørelser.
 ...
Det centrale  

 anvendelsesområde for forvaltningsloven er herefter den administrative  

 sagsbehandling i forbindelse med udfærdigelsen af konkrete  

 forvaltningsakter.' John Vogter diskuterer  

 spørgsmålet om, hvorledes forvaltningslovens afgørelsesbegreb skal fortolkes  

 i  

 den kommenterede forvaltningslov, 1992, s. 45ff, hvor det anføres:
 'Ved fastlæggelsen af  

 forvaltningslovens afgørelsesbegreb kan der vælges to principielt forskellige  

 fortolkningsprincipper.
Det ene princip går ud på at  

 fastholde forvaltningslovens regler for det, som Højesteret i dommen UfR  

 1975,  

 s. 763, ganske rammende betegnede som sager i gængs forstand.
Efter denne  

 opfattelse er der ikke grundlag for at fortolke forvaltningslovens  

 afgørelsesbegreb udvidende.
Skulle der på forskellige områder, som ikke klart  

 har karakter af afgørelsessager i traditionel forstand, være behov for at  

 anvende forvaltningsprocessuelle regler af den karakter, som er omfattet af  

 forvaltningsloven, bør vedkommende myndighed i stedet udarbejde særlige  

 forvaltningsprocessuelle regler for det pågældende område, som specifikt  

 regulerer de situationer, som kan opstå.
En anden mulighed er at  

 fortolke forvaltningslovens afgørelsesbegreb udvidende.
En sådan  

 fortolkningsmetode er valgt af Hans Gammeltoft-Hansen i Juridisk Grundbog,  

 bind 4 (1989), s.  

 30f.  

 Som begrundelse for en udvidende fortolkning er peget på, at formålet med  

 loven efter forarbejderne bl.a. er at sikre, at den enkelte borger kan få  

 indflydelse på de beslutningsprocesser, der vedrører den pågældendes egne  

 forhold,  

 og at forøge den enkeltes mulighed for at forstå indholdet af de trufne  

 afgørelser  

 og baggrunden herfor.
I tråd med denne overordnede formålsangivelse bør det  

 tilstræbes at lade forvaltningslovens regler finde anvendelse ved  

 myndighedsudøvelse af besluttende karakter, dersom beslutningen er af en  

 sådan  

 art, at der for de berørte parter normalt vil bestå et væsentligt behov for  

 at  

 få tillagt lovens beføjelser, og disse beføjelser i øvrigt vil være egnet til  

 at tilgodese borgerens interesser i henseende til at øve indflydelse på  

 myndighedens beslutningsprocesser.
Det fremhæves i den forbindelse, at en  

 sådan mere formålspræget fortolkning af afgørelsesbegrebet er vag, men at den  

 tjener til at fremhæve, dels at en meget restriktiv fortolkning (knyttet til  

 afgørelsesbegrebets udspring i den klassiske forvaltningsakt) ikke bør  

 opfattes  

 som tvingende, dels at behovs‑ og egnethedssynspunkter ‑ i hvert  

 fald i grænsetilfælde ‑ skal inddrages i den samlede vurdering.
Det er givet, at man i  

 forbindelse med forvaltningslovens tilblivelse alene havde det traditionelle  

 forvaltningsbegreb for øje.
Det er således i bemærkningerne til lovforslagets  

 §  

 2 udtrykkeligt fremhævet, at lovens regler om partshøring og begrundelse ikke  

 med mening lader sig udtrække sig til at finde anvendelse på alle former for  

 forvaltningens virksomhed.
En af tankerne bag  

 afgrænsningen af forvaltningslovens regler har været den, at man på områder,  

 hvor der ikke er tale om sager i gængs forstand, kunne fastsætte særlige  

 regler  

 med udgangspunkt i forvaltningslovens forvaltningsprocessuelle regler men  

 således, at de særligt blev tilpasset administrationen af det pågældende  

 område.
Ved fastsættelsen af sådanne særlige regler vil der kunne foretages  

 den  

 fornødne afvejning af på den ene side en effektiv tilrettelæggelse af  

 administrationen og på den anden side de formelle procedureregler, som vil  

 være hensigtsmæssige netop for et område af den pågældende karakter.
En fortolkning, som  

 fastholder det klassiske afgørelsesbegreb, vil med andre ord lægge  

 hovedvægten  

 på, at den videre retsudvikling sker gennem de regelfastsættende myndigheder,  

 Folketing og forvaltning (vedkommende minister), der bygger på et demokratisk  

 mandat og arbejder inden for det statsretlige ansvarssystem.
Fortolkningen  

 nedtoner de retsanvendende myndigheders retsskabende virksomhed, som under  

 alle  

 omstændigheder kun kan præge retsudviklingen på få og spredte områder, hvor  

 der  

 mere eller mindre tilfældigt opstår en sag.
Det udelukker naturligvis ikke,  

 at  

 også de retsanvendende myndigheder kan virke retsskabende i forbindelse med  

 udviklingen af nye forvaltningsretlige grundsætninger.' Ansættelsessager i det  

 offentlige er som udgangspunkt omfattet af forvaltningsloven, jf. også  

 forudsætningsvist § 10, stk. 2. Det samme gælder sager om afskedigelse,  

 disciplinærsager og andre personalesager, hvor myndigheden kan siges at  

 træffe  

 afgørelse i forhold til den ansatte.
Andre spørgsmål om tjenstlige forhold er  

 derimod i almindelighed ikke omfattet.
Der henvises til John Vogter,  

 Forvaltningsloven  

 med kommentarer, 1992, s.  

 48f.
Efter Indenrigsministeriets  

 opfattelse er en lokallønsaftale en aftale ‑ baseret på en privatretlig  

 overenskomst ‑ mellem den forhandlingsberettigede private faglige  

 organisation og forvaltningsmyndigheden.
Indenrigsministeriets retsopfattelse  

 svarer således til den retsopfattelse, som Finansministeriet i sin udtalelse  

 af 1. juli 1997, jf. ovenfor, har givet udtryk for.
 Lokallønsaftalen kan således  

 ikke sidestilles med en retsakt forstået som en udtalelse, der går ud på at  

 fastsætte, hvad der er eller skal være gældende ret i et foreliggende  

 tilfælde.
 Herudover træffes  

 beslutningen ikke ensidigt af en forvaltningsmyndighed, eller undtagelsesvis  

 af  

 flere forvaltningsmyndigheder, der inden for et givet område har delt  

 kompetence til at træffe afgørelse.
 Efter Indenrigsministeriets  

 opfattelse kan det forhold, at forvaltningslovens generelle formål er at give  

 den enkelte borger mulighed for at forøge sin indflydelse på de  

 beslutningsprocesser, der vedrører den pågældendes egne forhold, og forøge  

 den  

 enkeltes mulighed for at forstå indholdet af den trufne afgørelse og  

 baggrunden  

 herfor, ikke betyde, at alle sager, hvor der kan være behov for, at  

 forvaltningsloven finder anvendelse, eller hvor loven iøvrigt ville være  

 egnet,  

 skal henføres under forvaltningsloven.
 Indenrigsministeriet har i  

 overensstemmelse hermed lagt det traditionelle fortolkningsprincip til grund  

 ved behandlingen af den konkrete sag, idet en indførelse af den af  

 ombudsmanden  

 anvendte udvidede formålsfortolkning på offentlige myndigheders indgåelse af  

 privatretlige overenskomster ‑ ud fra behovs‑ og  

 egnethedssynspunkter  

 ‑ efter Indenrigsministeriets opfattelse formentlig kun kan ske ved  

 lov.
 Det er, såfremt den  

 traditionelle fortolkningsmetode fastholdes, efter Indenrigsministeriets  

 opfattelse utvivlsomt, at en aftale om lokalløn ikke er en afgørelse i  

 forvaltningslovens forstand, idet der er tale om en aftale baseret på en  

 privatretlig overenskomst, hvor myndigheden ikke kan siges ensidigt at træffe  

 afgørelse om lokalløn i forhold til den enkelte ansatte.
 Folketingets Ombudsmand  

 begrunder anvendelsen af den udvidede fortolkning af afgørelsesbegrebet ved  

 at  

 henvise til den enkelte ansattes behov for at få den processuelle  

 retsstilling,  

 der følger af forvaltningsloven, og til at reglerne i øvrigt må anses for  

 egnet  

 til at tilgodese den ansattes interesse i at få indflydelse på tildelingen af  

 lokalløn.
Efter Indenrigsministeriets  

 opfattelse er det uforeneligt med forvaltningsloven at inddrage disse  

 kriterier  

 ‑ behovs‑ og egnethedssynspunkter ‑ i fortolkningen af  

 lovens  

 anvendelsesområde, jf. § 2, stk. 1, når der er tale om offentlige  

 myndigheders  

 indgåelse af privatretlige overenskomster.
Ministeriet finder på den  

 baggrund,  

 at aftalen om tildeling af lokalløn ikke er en afgørelse i forvaltningslovens  

 forstand.
 Indenrigsministeriet finder  

 derfor fortsat ikke, at det var ulovligt, at Københavns Kommune ikke gav en  

 efter forvaltningsloven fyldestgørende begrundelse for manglende tildeling af  

 lokalløn.
 Da Indenrigsministeriet alene  

 udøver et retligt tilsyn med Københavns Kommune, har ministeriet ikke herved  

 taget stilling til, om den manglende begrundelse er i overensstemmelse med  

 principperne for god forvaltningsskik.
 Indenrigsministeriet skal  

 videre pege på, at den af Folketingets Ombudsmand skitserede retstilling  

 ‑  

 herunder navnlig en eventuel opdeling af potentielle lokallønsmodtageres  

 status i forhold til forvaltningsloven afhængigt af, om de aktuelt er medlem  

 af  

 den forhandlingsberettigede organisation ‑ i hvert fald vil kræve, at  

 forvaltningsmyndigheden til stadighed er opmærksom på de ansattes  

 fagforeningsforhold, hvilket efter Indenrigsministeriet opfattelse ikke er  

 hensigtsmæssigt, idet der er tale om et forhold, der i øvrigt er  

 uvedkommende.
 Indenrigsministeriet finder  

 endvidere, at den lovbestemte inddragelse af en ansats organisation forud for  

 en påtænkt afskedigelse ikke er sammenlignelig med ordningen vedrørende  

 tildeling  

 af lokalløn, idet der ikke er tvivl om, at myndigheden fortsat ensidigt  

 træffer  

 afgørelsen om en eventuel afskedigelse.
 Det fremgår ikke af  

 ombudsmandens foreløbige udtalelse, på hvilken måde der kan drages  

 paralleller  

 til den foreliggende sag fra sagerne vedrørende meddelelse af  

 apotekerbevilling, indhentelse af en udtalelse fra arbejdsmarkedsnævn og  

 afgørelse af en sag om dobbeltbeskatning.
 Det er derfor ‑ også  

 efter en gennemgang af Folketingets Ombudsmands foreløbige redegørelse  

 ‑  

 Indenrigsministeriets opfattelse, at Københavns Kommune ikke har handlet  

 ulovligt i denne sag.
..." Ombudsmandens udtalelse "Efter Indenrigsministeriets opfattelse er tildeling af lokalløn udtryk  

 for en aftale - baseret på en privatretlig overenskomst - mellem den  

 forhandlingsberettigede private faglige organisation og  

 forvaltningsmyndigheden.
Ministeriet har tilføjet at beslutningen ikke  

 træffes ensidigt af en forvaltningsmyndighed.
Finansministeriet har yderligere tilføjet at en ansat der ikke er medlem af  

 den forhandlingsberettigede organisation, i forbindelse med sin ansættelse  

 har aftalt med ansættelsesmyndigheden at der kræves enighed mellem den  

 forhandlingsberettigede organisation og ansættelsesmyndigheden hvis der skal  

 ydes lokallønstillæg til den pågældende.
Jeg må forstå Finansministeriet  

 således at også ansatte der ikke er medlemmer af en forhandlingsberettiget  

 organisation, efter ministeriets opfattelse må anses for at være part i et  

 aftalelignende forhold til myndigheden for så vidt angår tildeling af  

 lokalløn.
Som det fremgår af min foreløbige redegørelse er det min opfattelse at  

 spørgsmålet om hvorvidt en afgørelse er truffet ensidigt af den offentlige  

 forvaltningsmyndighed, navnlig beror på om afgørelsen i forhold til borgeren  

 er ensidig, dvs. ikke bygger på en aftale med den berørte borger.
Jeg  

 henviste i den forbindelse til Folketingets Ombudsmands beretning for året  

 1992, s. 238.
 Efter min gennemgang af Indenrigsministeriets og Finansministeriets  

 bemærkninger må jeg fortsat konkludere at ansatte der ikke er medlemmer af  

 den forhandlingsberettigede organisation, ikke kan siges at være parthaver i  

 et aftale- eller aftalelignende forhold; resultatet af forhandlingerne om  

 tildeling af lokalløn må således anses for ensidigt fastsat i forhold til den  

 enkelte ansatte.
 I den forbindelse bemærkes at den adgang til forhandling efter  

 funktionærlovens § 10, som er nævnt i Højesterets dom af 17. september 1997  

 (omtalt nærmere nedenfor), ikke betyder at ansatte der ikke er medlem af den  

 forhandlingsberettigede organisation, derved bliver parthaver i et aftale-  

 eller aftalelignende forhold.
 Jeg må også fastholde min opfattelse af at det forhold at en myndighed ikke  

 selvstændigt kan træffe afgørelsen, ikke kan fratage myndighedens beslutning  

 karakter af en afgørelse hvis betingelserne for at anse beslutningen for en  

 afgørelse i øvrigt er opfyldt.
 Indenrigsministeriet har  

 endvidere anført at det efter ministeriets mening er uforeneligt med  

 forvaltningsloven at inddrage behovs- og egnethedssynspunkter i fortolkningen  

 af lovens anvendelsesområde når der er tale om offentlige myndigheders  

 indgåelse  

 af privatretlige overenskomster.
 Hertil skal jeg bemærke at  

 min foreløbige redegørelse ikke vedrører spørgsmålet om forvaltningslovens  

 anvendelse ved offentlige myndigheders indgåelse af privatretlige  

 overenskomster, men spørgsmålet om forvaltningslovens anvendelse ved  

 forvaltningsmyndigheders  

 beslutning om tildeling af ydelser til de enkelte ansatte.
Endelig anfører  

 Indenrigsministeriet at den retstilling som jeg i den foreløbige redegørelse  

 har givet udtryk for, i hvert fald vil kræve at forvaltningsmyndigheden til  

 stadighed er opmærksom på de ansattes fagforeningsforhold.
Ministeriet finder  

 at dette ikke er hensigtsmæssigt idet der er tale om et forhold der i øvrigt  

 er  

 uvedkommende.
Jeg kan ikke tilslutte mig  

 denne opfattelse.
Jeg bemærker i den forbindelse at Indenrigsministeriet i en  

 vejledende udtalelse af 7. november 1989 til samtlige kommunalbestyrelser,  

 amtsråd og tilsynsråd har understreget at kommunalbestyrelsen må afvise  

 overhovedet at anvende midler fra lokallønspuljen hvis den  

 forhandlingsberettigede  

 organisation nægter at forhandle lokalløn for ansatte der ikke er medlemmer  

 af  

 organisationen.
 Efter min opfattelse gælder  

 dette ikke alene hvor en forhandlingsberettiget organisation udtrykkeligt  

 nægter at forhandle lokalløn for ikke-medlemmer, men også i tilfælde hvor  

 organisationen ikke udtrykkeligt, men dog i realiteten afviser at forhandle  

 på vegne af ikke-medlemmer.
 Dette synspunkt har støtte i  

 Højesterets dom af 17. september 1997, omtalt nærmere nedenfor, hvor  

 flertallet  

 bl.a. udtalte:
 '...
 Det er  

 ansættelsesmyndighedens opgave at påse, at der ved udmøntningen af den  

 kollektive aftale i individuelle løntillæg ikke sker forskelsbehandling som  

 følge af fagforeningsforhold, og som fremhævet af Indenrigsministeriet som  

 tilsynsmyndighed i cirkulæreskrivelsen af 7. november 1989 må en  

 ansættelsesmyndighed afvise overhovedet at anvende midler fra  

 lokallønspuljen,  

 hvis en forhandlingsberettiget organisation - reelt - nægter at indgå aftale  

 om lokallønstillæg til ansatte, der ikke er medlem af organisationen.
...' Efter min opfattelse  

 forudsætter myndighedernes forpligtelse til at påse at der ikke ved tildeling  

 af lokalløn sker forskelsbehandling som følge af fagforeningsforhold at  

 myndighederne er opmærksomme på de indstillede ansattes fagforeningsforhold.
 På baggrund af min gennemgang  

 af Finansministeriets og Indenrigsministeriets bemærkninger til min  

 foreløbige  

 udtalelse er det fortsat min opfattelse at forvaltningsmyndigheders  

 beslutninger om tildeling af lokallønsmidler er omfattet af  

 forvaltningslovens  

 afgørelsesbegreb.
 Jeg er dog opmærksom på at  

 min opfattelse ikke er utvivlsom.
 I Højesterets dom af 17.  

 september 1997 fandt flertallet at hverken lighedsgrundsætningen eller  

 organisationsfriheden efter Den Europæiske Menneskerettighedskonventions  

 artikel 11, gav tilstrækkeligt grundlag for at fastslå at en offentlig  

 arbejdsgiver  

 måtte være forpligtet til at indgå aftale med en lønmodtagerorganisation som  

 ikke var forhandlingsberettiget i henhold til lokallønsaftalen.
 Under sagens behandling ved  

 Østre Landsret var det fra lønmodtagerorganisationens side bl.a. gjort  

 gældende  

 at ydelse af lokalløn var en sag og afgørelse som var omfattet af  

 forvaltningslovens regler. Østre Landsret bemærkede hertil bl.a. i dommen af  

 17. juni 1996:
 '...
 Selvom der i den konkrete  

 personaleforvaltning, herunder i udmøntningen af lokallønsaftalen, påhviler  

 sagsøgte en forpligtelse til at iagttage bl.a. de af sagsøger påberåbte  

 lighedsgrundsætninger og regler i forvaltningslovens § 8, funktionærlovens §  

 10  

 og artikel 11 i Den Europæiske Menneskerettighedskonvention, som inkorporeret  

 i  

 dansk ret, findes der ikke heri at være indeholdt en sådan begrænsning i  

 sagsøgtes adgang til at forhandle med parterne i henhold til den indgåede  

 lokallønsaftale, at der kan statueres en pligt for sagsøgte til kun at indgå  

 i  

 sådanne forhandlinger, såfremt sagsøgte tillige indleder forhandlinger med  

 sagsøger om tildeling af lokalløn til medlemmer hos sagsøger ansat hos  

 sagsøgte.
...' Landsrettens nævnte præmisser  

 peger efter min opfattelse i retning af at retten enten ikke tog stilling til  

 om forvaltningslovens § 8 fandt anvendelse under sagen, jf. ordene 'selv om',  

 eller at retten lagde til grund at bestemmelsen fandt anvendelse.
Det følger  

 heraf at retten ikke afviste at bestemmelsen i forvaltningsloven kunne finde  

 anvendelse.
 Højesteret har ikke i sin dom  

 omtalt spørgsmålet.
 Ved min bedømmelse af sagen  

 må jeg herefter lægge til grund at Østre Landsret i den omtalte dom ikke har  

 afvist at forvaltningsloven kan finde anvendelse i sager af denne karakter,  

 men  

 at der dog ikke foreligger nogen klar stillingtagen til spørgsmålet fra  

 landsretten og at Højesteret ikke har udtalt sig om spørgsmålet.
På baggrund af spørgsmålets  

 principielle karakter sammenholdt med at min opfattelse ikke kan antages at  

 være utvivlsom, finder jeg ikke fuldt tilstrækkeligt grundlag for at  

 kritisere Indenrigsministeriet opfattelse hvorefter tildeling af lokalløn  

 ikke  

 er omfattet af forvaltningslovens afgørelsesbegreb.
Jeg har derfor heller  

 ikke  

 grundlag for at henstille til ministeriet at genoptage sagen med henblik på  

 at  

 vurdere om den meddelte begrundelse kan anses for at opfylde  

 forvaltningslovens krav.
 Jeg mener dog at det under  

 alle omstændigheder følger af principperne om god forvaltningsskik at en  

 offentlig  

 myndighed overfor en ansat som ikke er medlem af en forhandlingsberettiget  

 organisation, men som har været indstillet til lokalløn, begrunder et afslag  

 på tildeling af lokalløn nærmere.
 Som anført i  

 Indenrigsministeriets bemærkninger til den foreløbige redegørelse er  

 Indenrigsministeriets tilsyn med Københavns Kommune alene et retligt tilsyn.  

 Det kan derfor ikke give mig anledning til bemærkninger at  

 Indenrigsministeriet  

 ikke har taget stilling til spørgsmålet om hvorvidt Københavns Kommune med  

 henvisning til god forvaltningsskik burde have givet (A) en nærmere  

 begrundelse  

 for afslaget på tildeling af lokalløn.
..." NOTER (*1) Jf.
FOB 1990, s.  

 355 (  

 FOB 1990, s. 339  

 ),  

 FOB 1995, s. 298ff  

 og FOB  

 1992, s. 238.
