Betænkning afgivet af Udlændinge- og Integrationsudvalget den 17. maj 2022 Betænkning over Forslag til lov om ændring af lov om integrationsgrunduddannelse (igu) og lov om Arbejdsgivernes Uddannelsesbidrag (Videreførelse af igu-ordningen, mulighed for igu-forløb for personer med opholdstilladelse efter lov om midlertidig opholdstilladelse til personer, der i Afghanistan har bistået danske myndigheder m.v., og videreførelse af egu-fgu-bonusordningen) [af udlændinge- og integrationsministeren (Mattias Tesfaye)]:
1. Indstillinger Et flertal i udvalget (udvalget med undtagelse af DF og NB) indstiller lovforslaget til vedtagelse uændret.
 Et mindretal i udvalget (DF og NB) indstiller lovforslaget til forkastelse ved 3. behandling.
 Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget mener, at igu-ordningen er med til at sætte rammerne for en vellykket integrationsproces, og at ordningen er en vigtig trædesten ind på det danske arbejdsmarked for flygtninge og familiesammenførte, hvis kvalifikationer og produktivitet endnu ikke står mål med kravene på det danske arbejdsmarked.
Venstre mener dog endnu ikke, at vi er i mål med igu-ordningen.
Vi skal fortsat styrke indsatsen for, at flere i målgruppen for igu-ordningen bliver en del af ordningen og får tilknytning til det danske arbejdsmarked.
Derfor støtter Venstre op om at forlænge igu-ordningen.
Derudover lægger lovforslaget op til, at igu-ordningen også omfatter personer, der har midlertidig beskyttelsesstatus i Danmark, fordi de bistod danske myndigheder i Afghanistan.
Dette støtter Venstre.
 Derfor stemmer Venstre for lovforslaget.
Dansk Folkeparti Dansk Folkepartis medlemmer af udvalget bemærker, at Dansk Folkeparti er modstander af integrationsgrunduddannelsen, bl.a. fordi uddannelsen giver ret til arbejdsløshedsdagpenge 1 måned efter gennemførelsen af uddannelsen og dermed bliver en genvej til at opnå dagpengeret for personer, der er meddelt opholdstilladelse som flygtninge eller familiesammenførte til flygtninge, uden at de pågældende har været aktive på arbejdsmarkedet.
Integrationsuddannelsen har i øvrigt ikke hævet den andel af flygtninge og familiesammenførte, som er på arbejdsmarkedet.
 Dansk Folkeparti agter på denne baggrund at stemme imod forslaget ved 3. behandling.
3. Udvalgsarbejdet Lovforslaget blev fremsat den 28. april 2022 og var til 1. behandling den 5. maj 2022. Lovforslaget blev efter 1. behandling henvist til behandling i Udlændinge- og Integrationsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 1 møde.
Høringssvar Et udkast til lovforslaget har inden fremsættelsen været sendt i høring, og udlændinge- og intgertionsministeren sendte den 9. marts 2022 dette udkast til udvalget, jf.
UUI alm. del  66. Den 28. april 2022 sendte udlændinge- og integrationsministeren høringssvarene og et høringsnotat til udvalget.
Bilag Under udvalgsarbejdet er der omdelt 3 bilag på lovforslaget.
Bjørn Brandenborg (S) Birgitte Vind (S) Camilla Fabricius (S) fmd.
Thomas Jensen (S) Kasper Sand Kjær (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Carl Valentin (SF) Halime Oguz (SF) Anne Sophie Callesen (RV) Kathrine Olldag (RV) Pernille Skipper (EL) Rosa Lund (EL) Sikandar Siddique (FG) Mads Fuglede (V) Anne Rasmussen (V) Heidi Bank (V) Erling Bonnesen (V) Marlene Ambo-Rasmussen (V) Morten Dahlin (V) Pia Kjærsgaard (DF) nfmd.
Morten Messerschmidt (DF) Peter Skaarup (DF) Marcus Knuth (KF) Rasmus Jarlov (KF) Pernille Vermund (NB) Carsten Kissmeyer (V) Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
