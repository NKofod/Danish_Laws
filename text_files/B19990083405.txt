Bekendtgørelse om tolkebistand i  

 forbindelse med lægehjælp efter lov om offentlig sygesikring I medfør af § 6, stk. 6, i lov om  

 offentlig sygesikring, jf. lovbekendtgørelse nr. 509 af 1. juli 1998,  

 fastsættes følgende:
 § 1. Den offentlige sygesikring afholder udgiften  

 til tolkebistand, herunder evt. tolkens befordringsudgift, i forbindelse med  

 lægehjælp efter lovens § 6, stk. 1-4, når  

 lægen skønner, at tolkens tilstedeværelse er  

 nødvendig for behandlingen, og når lægen har sikret sig,  

 at tolken behersker det danske sprog.
 § 2. Udgiften til en tolk, der er nært  

 beslægtet med patienten, afholdes ikke af sygesikringen.
§ 3. Tolken afregner på en regningsblanket,  

 som er udarbejdet af den offentlige sygesikring.
Regningen skal attesteres af  

 lægen.
Stk. 2. Regningen indsendes til den amtskommune, hvor den  

 sikrede er bosiddende.
Ved bopæl i København eller Frederiksberg  

 kommuner indsendes regningen til disse kommuner.
Sikredes amtskommune  

 (Københavns eller Frederiksberg kommuner) skal afholde udgiften.
 § 4. Bekendtgørelsen træder i kraft  

 den 1. januar 2000.
 Stk. 2. Samtidig ophæves bekendtgørelse nr. 555  

 af 20. november 1981 om tolkebistand i forbindelse med lægehjælp  

 efter lov om offentlig sygesikring samt cirkulære nr. 200 af 7.  

 december 1981 om tolkebistand i forbindelse med lægehjælp efter  

 sygesikringsloven.
