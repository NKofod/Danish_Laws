Købsmoms Reference:
Momslov § 39 A klagede over, at told- og skatteregionen ikke havde godkendt momsfradrag  

 for byggeomkostninger i forbindelse med nybygning af badeværelse,  

 bryggers samt garage/værksted.
Det var oplyst, at klageren drev landbrug med tilhørende  

 sukkerroekontrakt.
Ligeledes blev der drevet hestestutteri fra ejendommen,  

 herunder udlejning af hestebokse.
Herudover beskæftigede klageren sig  

 med solistoptræden til private fester med ca. 200 arrangementer  

 årligt.
De omhandlede bygninger var opført i tilknytning til nybygget  

 stuehus.
Stuehuset og garage/værksted var bygget i samme stil med samme  

 materialevalg, dog således at der på det meste af  

 garagen/værkstedet var eternittag.
På stuehuset var der tegltag.  

 Der var direkte adgang fra boligen til værkstedet.
I stuehuset var der  

 et lille toilet uden bad.
Bag køkkenet lå bryggerset, hvorfra  

 der var adgang til garagen og badeværelset.
Garagen var en  

 dobbeltgarage med 2 udkørsler bort fra gårdspladsen.
Der var  

 placeret flisfyr samt vandvarmer derinde.
 Regionen havde besigtiget ejendommen i september 1997 og havde bl.a.  

 beskrevet bygningerne således:
"Stuehus Der er et lille toilet ved hovedindgangen, det er uden bad.
Bag  

 køkkenet er et bryggers, der er fra dette bryggers ikke direkte adgang  

 ud til, men adgang til garagen.
Fra dette bryggers er der adgang til  

 toilet/bad.
Garage/værksted Det er en dobbeltgarage, med udkørsel bort fra gårdspladsen.  

 Der er fra dette værksted adgang til bryggerset.
Der skal være  

 placeret et biobrændselsfyr.
Porthøjden er ikke så stor,  

 så de store maskiner kan ikke komme ind, kun de små.
Gl værksted Der er en bygning i forlængelse af den nye garage/værksted,  

 det er stadig de gamle mure, porte og det gamle tag.
Her er et uopvarmet  

 værksted hvor der er to høje porte så de store maskiner  

 kan komme ind.
Gl. lade Der er en lade bag de andre bygninger, lavet af stålplader på  

 siderne og eternittag.
Der er ikke varme i laden.
Den kan bruges til den  

 store traktor samt andre store maskiner.
Stald I den forreste del af stalden er der 6 hestebokse til udlejning og eget  

 brug.
Der er en håndvask og særskilt vandvarmer i rummet.
Den ene  

 boks er afskærmet og der er både bad og toilet til evt. brugere  

 af boksene.
I den bagerste del er der 6 hestebokse, i de 3 er der højt  

 til loftet og kan klare store heste.
I øjeblikket anvendes de 5  

 hestebokse til opbevaring af halm." Klageren havde indhentet en erklæring fra en planteavlskonsulent,  

 der i skrivelse af 7. januar 1998 havde oplyst følgende:
 "....
 Jeg har den 6. januar 1998 besigtiget ovennævnte ejendom og fundet  

 følgende:
 1. Staldbygning:
 Bygningen er ene indrettet til heste ved indretning med bokse, som alle er  

 solidt og gedigent indrettet og kan benyttes af heste.
Der er p.t. opstillet et fritstående vandkloset uden  

 afskærmning i den ene boks samt indrettet en meget primitiv,  

 midlertidig og uafskærmet brusekabine bestående af bruser og alm.  

 tynd plasticdug.
Begge dele har været benyttet i forb. m. boligens  

 ombygning, bruges ikke mere og fjernes.
 I den anden boks er anbragt lidt rideudstyr, et par gamle kasser m.v. og  

 prædikatet "opholdsstue" er ganske uantageligt.
 2. Bad/toiletforhold:
Ejendommens eneste baderum er herefter beliggende bag bryggers med eneste  

 adgang fra dette.
Bade- og toiletforhold her er derefter fælles  

 privat/erhverv.
 3. Garage/værksted:
 I dette rum befandt sig udover flisfyr bl.a. en slåmaskine til  

 traktor, marksprøjte, gødningsspreder, højtryksrenser,  

 græsslåmaskine, svejseværk m.v.
Det oplystes, at dette rum efter rydeliggørelse og yderligere  

 indretning derudover agtes benyttes til værksted, kemikalierum og  

 garage for den lille traktor (MF 135) og firmabil.
Sidstnævnte  

 indeholder musikinstrumenter, som ikke tåler for store svingninger i  

 temperatur og luftfugtighed og derfor skal stå inde.
Loftrum er  

 påbegyndt indretning til lagerrum for diverse maskindele m.m. ved  

 udlægning af kraftigt bjælkelag.
 Hverken plads eller adgangsforhold stiller sig hindrende herfor - den  

 mindre traktor kan køre ind gennem portene.
 Flisfyr er anbragt hensigtsmæssigt som eventuel varmekilde ved  

 korntørring.
For at komme ind i bryggers udefra er det nødvendigt at gå  

 gennem værksted/garage/maskinrum.
Uanset at dette rum ikke har karakter  

 af bagindgang men som gennemgang til bagindgang = bryggers må det  

 anbefales at bekoste opsætning af yderligere skillevæg mellem  

 beboelse og værksted/garage/maskinrum, da den resterende dels  

 erhvervsmæssige karakter derefter er uangribeligt.
Jeg vedlægger en faktura for min ulejlighed og er gerne til  

 yderligere rådighed." Klageren havde den 15. august 1997 til regionen fremsendt en negativ  

 momsangivelse for 1. halvår 1997 lydende på 61.447 kr.
Der var  

 taget fradrag for 40 pct, af momsen af de samlede byggeudgifter i forbindelse  

 med opførelse af stuehus med tilhørende garage.
 Regionen havde nægtet fradrag for byggeudgifter og havde ansat  

 momsangivelse for 1. halvår 1997 til -1.895 kr.
Klagerens revisor havde i skrivelse af 6. november 1997 til regionen  

 fremsendt efterangivelse af momsbeløbet af bad/bryggers, idet klageren  

 var indforstået med at bad/bryggers blev udtaget fra beregningen.
Denne  

 efterangivelse var trukket tilbage i forbindelse med klagen til styrelsen og  

 Landsskatteretten.
 Der var fremlagt 6 fotos af værkstedets indretning og indhold samt  

 dettes placering i forhold til øvrige bygninger.
Regionen havde nægtet fradragsret for byggeudgifterne.
Regionen  

 havde lagt vægt på, at badeværelset var det eneste  

 egentlige badeværelse i boligen, samt at bryggerset udgjorde en del af  

 den samlede beboelse.
Regionen havde videre fundet, at den eneste direkte  

 bagudgang fra selve beboelsen foregik via garagen.
Garagen var sammenbygget i  

 vinkelform med beboelsen og ansås som en normal garage, der trods  

 størrelsen udgjorde en garage til familiens to biler.
Herudover  

 fungerede den også som bagudgang og fyrrum.
Styrelsen havde ved den påklagede afgørelse fundet, at  

 såvel karakteren af tilbygningen som tilbygningens placering i forhold  

 til den almindelige beboelse gjorde, at både badeværelse,  

 bryggers og garage måtte betragtes som en integreret del af den  

 eksisterende bolig, hvorefter der ikke kunne godkendes fradrag for  

 købsmomsen, jf. momslovens § 39, stk. 2. At garagen var indrettet med  

 kraftstik fandtes ifølge styrelsen ikke at udelukke aktiviteter, der  

 ikke vedrørte den registreringspligtige virksomhed.
Styrelsen havde  

 som eksempel på praksis nævnt momsnævnets afgørelse  

 nr. 650/79 om en keramikers byggeudgifter i forbindelse med opførelse  

 og indretning af et fyrrum, et pulterrum og et trapperum.
 Klagerens revisor havde over for Landsskatteretten nedlagt påstand  

 om, at der skulle godkendes momsfradrag af byggeudgifterne til  

 værksted/maskinhus med 100% samt momsfradrag for 50% af byggeudgifter  

 vedr. bryggers og badeværelse.
Han havde til støtte herfor bl.a. gjort gældende, at  

 værkstedet udelukkende blev benyttet erhvervsmæssigt.
Det var  

 videre anført, at til regionens besigtigelse kunne tilføjes, at  

 der var monteret flere kraftstik til brug for svejseapparatur, vinkelsliber  

 og kompressor.
Revisoren havde videre henvist til besigtigelsen foretaget af  

 en planteavlskonsulent, hvor der under punkt 3 var omtalt flere  

 erhvervsmæssige effekter.
 Det var endelig anført, at badeværelse og bryggers tillige  

 var anvendt af lejere af hestebokse.
 Landsskatteretten udtalte:
 I henhold til momslovens kapitel 9 om fradrag bemærkedes med  

 udgangspunkt i princippet i § 37, at alene købsmoms, der  

 vedrørte momspligtig virksomhed kunne fradrages.
 I henhold til momslovens § 39 gjaldt en specialregel om opgørelse  

 af fradragsret for moms vedrørende opførelse, ombygnings-,  

 reparations- og vedligeholdelsesarbejder på bygninger, der både  

 anvendtes til formål, der var fradragsberettigede efter momslovens § 37  

 og til andre formål.
Som følge af bestemmelsen i momslovens § 39, stk 2, nr. 1, var  

 fradragsret udelukket vedrørende lokaler, der anvendtes som bolig til  

 virksomhedens indehaver eller personale, uanset om lokalerne tillige  

 anvendtes i den pågældendes erhverv.
Momsloven stillede  

 således krav om, at lokalet skulle være anvendt udelukkende som  

 driftslokale.
 Landsskatteretten fandt, at bryggerset og badeværelset tillige var  

 anvendt som bolig for virksomhedens indehaver, hvilket heller ikke  

 ansås for anfægtet af klageren, hvorfor der ikke var fradragsret  

 for købsmomsen vedrørende disse lokaler, jf. momslovens § 39,  

 stk. 2.
 To retsmedlemmer, herunder retsformanden, fandt endvidere efter en konkret  

 vurdering, herunder af de fremlagte fotos, at garagen/værkstedet  

 tillige måtte anses egnet til at indgå som en integreret del af  

 klageren og dennes ægtefælles private bolig, hvorfor der heller  

 ikke kunne indrømmes fradragsret for købsmomsen  

 vedrørende dette lokale, jf. momslovens § 39, stk. 2. Der var herved  

 bl.a. henset til garagens placering i forhold til den resterende bolig,  

 herunder at der alene var bagudgang fra boligen via garagen, at der ikke var  

 anden garage til familiens privatbil, at lokalet efter udstyr og indretning  

 ikke fremtrådte som et lokale, der udelukkende skulle anvendes  

 erhvervsmæssigt, idet det bemærkedes, at lokalet som det fremstod  

 i fremsendte fotos foruden at blive anvendt til maskinrum mv. tillige kunne  

 anvendes til opbevaring af private indbogenstande.
 Et retsmedlem fandt, at der kunne godkendes fradrag for 50% af byggemoms  

 for garage/værksted, idet denne bygning også anvendtes  

 erhvervsmæssigt.
 Der blev truffet afgørelse efter stemmeflertallet, og den  

 påklagede afgørelse blev stadfæstet.
