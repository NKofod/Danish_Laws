Landsskatteretten har i en kendelse af 27. september 1976 (LSR.
I 1970 nr.  

 4-2005/15) - i et tilfælde hvor en andelsbolighavers indskud i  

 andelsboligforeningen delvis blev erlagt ved udstedelse af et gældsbrev til  

 foreningen - statueret, at renteydelsen på gældsbrevet ikke var  

 fradragsberettiget.
 Kendelsen har - sammenholdt med statsskattedirektoratets cirkulære nr. 461  

 af 12. maj 1976 om den skattemæssige behandling af den nedsættelse af  

 husleje/boligafgift, som en lejer/andelshaver opnår ved uforrentede eller  

 lavt forrentede indskud i forbindelse med lejemålet/boligaftalen - givet  

 anledning til tvivl om andelsbolighaveres skattemæssige stilling.
Af statsskattedirektoratets cirkulære nr. 461 af 12. maj 1976 fremgår, at  

 en lejer, der i kraft af indskud m.v. opnår en lavere leje end  

 "normallejen", er indkomstskattepligtig af differencen, dog kun i  

 det omfang indskud m.v. overstiger 20.000 kr.
Cirkulæret anfører endvidere,  

 at disse retningslinier også finder anvendelse på andelsbolighavere.
Efter statsskattedirektoratets opfattelse er kendelsen udtryk for det  

 samme synspunkt, som ligger til grund for cirkulæret af 12. maj 1976, nemlig  

 at en ikke fradragsberettiget boligafgift ikke med skattemæssig virkning kan  

 konverteres til en fradragsberettiget renteudgift.
Kendelsen afviger dog fra  

 cirkulæret derved, at den nægter fradrag for renteydelsen, medens cirkulæret  

 i den tilsvarende situation opvejer rentefradraget ved at beskatte  

 differencen mellem "normalleje" og faktisk betalt boligafgift.
 Kendelsen medfører derfor, at ligningsmyndighederne må foretage en  

 bedømmelse af, om der foreligger et reelt gældsforhold i tilfælde, hvor  

 andelshaveren har udstedt gældsbrev til andelsboligforeningen.
 Fører denne bedømmelse til, at gældsforholdet ikke anses for reelt, må  

 rentefradrag nægtes.
Anses gældsforholdet derimod for reelt, anvendes cirkulærets regler om  

 beskatning af differencen mellem "normalleje" og faktisk betalt  

 boligafgift.
Det bemærkes i denne forbindelse, at ligningsrådet har vedtaget  

 at forhøje den i cirkulæret nævnte grænse på 20.000 kr. til 30.000 kr.
 Ligningsrådet har endvidere vedtaget, at bedømmelsen af gældsforholdets  

 realitet i almindelighed kan undlades i de tilfælde, hvor gældsbrevet, sammen  

 med eventuelt indskud m.v., ikke overstiger 30.000 kr.
 Udtrykket "normalleje" skal i forhold til andelsbolighavere  

 forstås som den boligafgift, der opkræves af andelsboligforeninger, hvis  

 ejendomme er finansieret ved normal låneoptagelse samt med et  

 andelshaverindskud på ikke over 30.000 kr. pr. andelshaver.
 Andelshavere, der har bidraget til ejendommens finansiering gennem  

 indskud, tegning af andelskapital og lignende med mere end 30.000 kr.,  

 indkomstbeskattes derfor af differencen mellem den boligafgift, de faktisk  

 betaler, og "normallejen", således som denne er defineret i  

 foregående afsnit.
 Dette vil normalt betyde, at andelshaveren som boligfordel skal  

 indkomstbeskattes af differencen mellem normal bankudlånsrente og faktisk  

 renteindtægt af den finansiering, som er ydet ud over 30.000 kr.
STATSSKATTEDIREKTORATET Indkomst- og formueansættelser Meldahlsgade 5, 1613 København V Telf. (01) 12 98 00 Til samtlige ligningsmyndigheder S.kt. 0. 47.790 25. oktober 1977 Hermed følger SD-cirkulære 1977-5 af 25. oktober 1977.
 Cirkulæret finder anvendelse fra og med indkomståret 1978. For tidligere  

 indkomstår anmodes ligningsmyndighederne om at undlade ændringer på grundlag  

 af landsskatterettens kendelse af 27. september 1976, medens det må have sit  

 forblivende ved allerede foretagne skatteansættelser.
