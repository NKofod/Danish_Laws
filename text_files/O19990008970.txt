Resumé  



  

 En journalist ved et dagblad bad Erhvervs- og Selskabsstyrelsen om  

 aktindsigt i korrespondance og andet materiale vedrørende styrelsen af et  

 bestemt  

 fond.
Erhvervs- og Selskabsstyrelsen afslog journalistens anmodning med  

 henvisning til § 61, stk. 1, 2. pkt., i lov om erhvervsdrivende fonde.
Efter  

 denne bestemmelse kan Erhvervs- og Selskabsstyrelsen undtage oplysninger som  

 styrelsen besidder i sin egenskab af tilsynsmyndighed for de erhvervsdrivende  

 fonde.
Journalisten bad på ny Erhvervs- og Selskabsstyrelsen om at behandle  

 aktindsigtsanmodningen, men denne gang i henhold til  

 aktindsigtsbestemmelserne  

 i offentlighedsloven.
Dette afslog styrelsen imidlertid med den begrundelse  

 at  

 offentlighedslovens regler ikke fandt anvendelse på de pågældende dokumenter.
Journalisten indbragte sagen for ombudsmanden.
Med støtte i  

 lovens forarbejder præciserede ombudsmanden at undtagelsesbestemmelsen i §  

 61,  

 stk.1, i lov om erhvervsdrivende fonde ikke finder anvendelse på dokumenter  

 der  

 kun er hos Erhvervs- og Selskabsstyrelse som fondsmyndighed.
Da ombudsmanden  

 var af den opfattelse at det var tilfældet i den foreliggende sag, var  

 bestemmelsen ikke anvendelig.
Derimod mente ombudsmanden at de pågældende  

 dokumenter var omfattet af offentlighedslovens almindelige bestemmelser om  

 aktindsigt.
Styrelsen burde derfor efter ombudsmandens opfattelse have  

 afgjort  

 spørgsmålet om dagbladets ret til aktindsigt i henhold til disse  

 bestemmelser.  

 På den baggrund henstillede ombudsmanden til Erhvervs- og Selskabsstyrelsen  

 at  

 genoptage sagens behandling. (J.nr. 1997-0435-301).
Aktindsigt i Erhvervs- og Selskabsstyrelsens dokumenter  

 vedrørende styrelsen af et fond Journalist A ansat ved  

 dagbladet B bad i brev af 24. januar 1997 Erhvervs- og Selskabsstyrelsen om  

 aktindsigt i korrespondance og andet materiale omhandlende styrelsen af  

 fondet  

 X.
 Erhvervs- og  

 Selskabsstyrelsen svarede i brev af 29. januar 1997:
Erhvervs- og  

 Selskabsstyrelsen har modtaget Deres telefax af 24. januar 1997 om aktindsigt  

 i  

 korrespondance og andet materiale, der omhandler styrelsen af (X). Endvidere  

 henvises til telefonsamtale mellem Dem og en kontorchef, hvor De har  

 præciseret, at det er korrespondance vedrørende Fondets  

 bestyrelsessammensætning De ønsker aktindsigt i og ikke kopi af Fondets  

 vedtægter og årsregnskab.
De har senest ved telefonsamtale den 27. januar  

 1997  

 anmodet om en postjournalliste.
 Da sagen er en tilsynsopgave,  

 og det indsendte materiale er fremkommet efter anmodning fra Erhvervs- og  

 Selskabsstyrelsen i henhold til lov om erhvervsdrivende fonde § 57, stk. 3,  

 kan  

 indgået materiale, bortset fra (X)s ½ årsrapport, vedtægter og  

 årsregnskaber  

 ikke udleveres jf. lovens § 61.
 Erhvervs- og  

 Selskabsstyrelsen kan afslutningsvis oplyse, at Fondets vedtægter,  

 årsregnskab,  

 ½ årsrapport og sammenskrevet resume på Deres foranledning vil kunne  

 udleveres.
 Vedlagt fremsendes efter  

 anmodning udskrift fra styrelsens postjournal vedrørende tilsynssagen.
... Journalisten bad herefter i  

 brev af 31. januar 1997 Erhvervs- og Selskabsstyrelsen om at ændre afgørelsen  

 om afslag på aktindsigt i sagen om X.
Han anførte bl.a. at afslaget stred mod  

 §  

 61 i lov om erhvervsdrivende fonde idet bestemmelsen som altovervejende  

 hovedprincip fastslår at materiale der beror i Erhvervs- og  

 Selskabsstyrelsen,  

 er offentligt tilgængeligt, og at undtagelsesbestemmelsen i § 57, stk. 3,  

 udtrykkeligt kun angår materiale som styrelsen har forlangt udleveret hos et  

 fond hvorfor materiale der er indsendt uopfordret til styrelsen, er omfattet  

 af  

 offentlighedsbestemmelsen.
Journalisten anførte endvidere at det var  

 Folketingets  

 intention med lov om erhvervsdrivende fonde at pressen og andre interesserede  

 fik størst mulig indsigt i fondenes virke, og han bad Erhvervs- og  

 Selskabsstyrelsen om et fyldestgørende afslag i henhold til  

 forvaltningslovens  

 §§ 23 og 24 hvis styrelsen ikke fandt anledning til at ændre sin afgørelse.
 Erhvervs- og  

 Selskabsstyrelsen svarede i brev af 7. februar 1997 følgende:
 ...
 Det følger af lov om  

 erhvervsdrivende fonde § 57, stk. 3, at Erhvervs- og Selskabsstyrelsen som  

 fondsmyndighed kan forlange de oplysninger, der er nødvendige til varetagelse  

 af dens tilsynsopgaver.
 Lov om erhvervsdrivende fonde  

 § 61, stk. 1, 1. pkt., fastslår som udgangspunkt, at oplysninger, der beror i  

 Erhvervs- og Selskabsstyrelsen, er offentligt tilgængelige.
 Det fremgår imidlertid af  

 lovens § 61, stk. 1, 2. pkt., at oplysninger, der meddeles styrelsen i medfør  

 af lovens § 37 og § 57, stk. 3, samt granskningsrapporter efter lovens § 59  

 kun  

 er offentligt tilgængelige i det omfang Erhvervs- og Selskabsstyrelsen  

 bestemmer dette.
 Når Erhvervs- og  

 Selskabsstyrelsen som fondsmyndighed forlanger oplysninger om forhold, som  

 den  

 kan være blevet opmærksom på gennem henvendelser, uanset om det er fra fonden  

 selv, legatarer eller andre, samt gennem avisskriverier,  

 årsregnskabsgennemgang  

 eller på anden måde, anmoder styrelsen i henhold til lovens § 57, stk. 3, om  

 indsendelse af konkret materiale eller redegørelse om forhold, som hos  

 styrelsen har givet anledning til spørgsmål og som derfor ønskes uddybet.
Det er således ikke givet, at  

 Erhvervs- og Selskabsstyrelsen - uden at indhente yderligere oplysninger - på  

 forhånd nøjagtigt kan tage stilling til, hvorvidt fondsloven og fondens  

 vedtægter i en konkret sag er overholdt, og det er på denne baggrund, at  

 lovens  

 § 57, stk. 3, skal ses.
Styrelsen kan således pålægge en fond at udlevere  

 materiale, der kan være til skade for fondens bestyrelse/direktion.
Af samme  

 grund har styrelsen mulighed for i henhold til lovens § 64 at pålægge de  

 pågældende daglige eller ugentlige tvangsbøder, indtil vedkommende  

 efterkommer  

 de pligter, der påhviler vedkommende i forhold til Erhvervs- og  

 Selskabsstyrelsen eller fondsmyndigheden.
Styrelsen kan således i  

 medfør af lovens § 57, stk. 3, få udleveret oplysninger, der fx vedrører  

 fondens og/eller dens medkontrahenters eller involverede trejdemænds  

 forretningsmæssige og driftsmæssige forhold.
Fonden og tredjemænd har en  

 naturlig og beskyttelsesværdig interesse i, at disse oplysninger ikke kommer  

 til offentlighedens kundskab.
Deres synspunkt om, at  

 erhvervsdrivende fonde i modsætning til aktieselskaber ikke har noget  

 aktionærdemokrati, og at pressen og andre interesserede derfor skal have den  

 størst mulige indsigt i deres virke, kan ikke tiltrædes af styrelsen, idet  

 den  

 manglende aktionærkreds for fonde netop modsvares af, at Erhvervs- og  

 Selskabsstyrelsen  

 som fondsmyndighed i henhold til lov om erhvervsdrivende fonde er forpligtet  

 til at varetage denne opgave.
Såfremt de oplysninger, som styrelsen kom i  

 besiddelse af, skulle være undergivet aktindsigt, ville det resultere i, at  

 styrelsen ikke ville modtage information, og derfor ikke ville kunne varetage  

 sine opgaver i henhold til loven.
Vedrørende Deres konkrete  

 anmodning om aktindsigt kan det afslutningsvis oplyses, at styrelsen i april  

 1996 holdt møde med en person, der konkret havde klager, som fondsmyndigheden  

 skulle have viden om.
På mødet bad styrelsen om materiale og yderligere  

 dokumenter  

 til brug for fondsmyndighedsopgaven.
Som det fremgår af den til Dem  

 udleverede  

 postliste indledte Erhvervs- og Selskabsstyrelsen denne fondsmyndighedssag i  

 april 1996.
 Styrelsen har sidenhen holdt  

 en række møder med de i ovennævnte journalnummer implicerede, som styrelsen i  

 medfør af lovens § 57, stk. 3, har anmodet om at indsende oplysninger og  

 dokumenter til varetagelse af dens tilsynsopgave.
Styrelsen har ikke anden  

 postliste, end den De har modtaget, og ser sig i øvrigt ikke i stand til  

 manuelt at konkretisere alt det materiale, der er modtaget, idet det vil  

 kunne  

 bringe fondens og tredjemands beskyttelsesværdige interesse i fare. I brev af 10. februar 1997  

 klagede journalisten til mig over Erhvervs- og Selskabsstyrelsens afslag på  

 aktindsigt.
Journalisten anførte at afgørelsen efter hans bedste skøn var i  

 strid  

 med offentlighedsbestemmelserne i lov om erhvervsdrivende fonde, og at det  

 ville være af stor principiel betydning for pressen at få klarlagt om  

 myndighederne har ret til at afskære offentlighedens adgang til at  

 kontrollere  

 fondenes virke og myndighedernes embedsførelse som det var sket i det  

 foreliggende tilfælde.
Erhvervs- og  

 Selskabsstyrelsen afgav den 14. marts 1997 en udtalelse til mig i anledning  

 af  

 journalistens klage.
I udtalelsen anførte styrelsen bl.a. følgende:
Erhvervs- og Selskabsstyrelsen  

 finder ikke at offentlighedsloven finder anvendelse ved afgørelse af  

 aktindsigtsspørgsmål i fondsmyndighedssager.
Det er styrelsens opfattelse, at  

 lov om erhvervsdrivende fonde § 61, stk. 1, 2. pkt. er lex specialis i  

 forhold til offentlighedsloven, hvorfor spørgsmålet om aktindsigt alene skal  

 afgøres efter lov om erhvervsdrivende fonde.
 Det følger af lov om  

 erhvervsdrivende fonde § 57, stk. 3, at fondsmyndigheden (Erhvervs- og  

 Selskabsstyrelsen) kan forlange de oplysninger, der er nødvendige til  

 varetagelse  

 af dens opgaver.
Det følger videre af lovens §  

 61, stk. 1, at dokumenter, der beror i  

 Erhvervs- og Selskabsstyrelsen, er offentligt tilgængelige.
Oplysninger, der  

 meddeles Erhvervs- og Selskabsstyrelsen efter § 37 og § 57, stk. 3, samt  

 beretninger efter § 59 er dog kun offentligt tilgængelige i det omfang,  

 Erhvervs- og Selskabsstyrelsen bestemmer det. Der kan supplerende henvises  

 til motiverne til lovforslaget til erhvervsdrivende fonde § 58 (svarer til  

 lov  

 om erhvervsdrivende fonde § 61), FolketingsTidende 1983/1984 (2. samling),  

 spalte 2895-2897, hvorfra der særligt citeres fra sp. 2896-2897:
For så vidt angår  

 erhvervsdrivende fonde, tillægges der imidlertid ud over  

 registreringsopgaverne  

 aktieselskabsregisteret visse beføjelser, som ikke findes tilsvarende i  

 aktie-  

 og anpartsselskabslovene, og hvorved aktieselskabsregisteret kan komme i  

 besiddelse af oplysninger af forretningsmæssige og driftsmæssige forhold,  

 ligesom vedrørende den ikke-erhvervsmæssige, legatretlige uddelingspraksis.  

 Selskabslovenes offentlighedsprincip bør ikke gælde for typer af dokumenter  

 eller oplysninger, som overregistrator kommer i besiddelse af som led i  

 udøvelsen af disse beføjelser.
Der kan herved også henvises til  

 aktieselskabsregistrets særlige beføjelser efter anpartsselskabslovens § 85a  

 om  

 kapitaltab.
Sager herom er ved industriministeriets bekendtgørelse nr. 11 af  

 18. januar 1984 undtaget fra lov om offentlighed i forvaltningen.
Der  

 foreslås  

 derfor visse begrænsninger i offentlighedsprincippet dels gennem en  

 bemyndigelse  

 til industriministeren, dels gennem opregning af visse dokumenter og  

 oplysninger, hvor der i særlig grad er anledning til at fravige  

 offentlighedsprincippet.
I stk. 1, 2. pkt., foreslås  

 at de oplysninger, som overregistrator kan forlange fra fondens revisor i  

 medfør af forslagets § 35 samt fra fonden selv i medfør af forslagets § 54,  

 stk. 3, kun er offentligt tilgængelige i det omfang overregistrator beslutter  

 det.
Overregistrator skal i hvert enkelt sag træffe afgørelse om, hvorvidt og  

 da i hvilket omfang de er offentligt tilgængelige. Ovennævnte er i store træk en  

 gengivelse af betænkning nr. 970 fra 1982, side 125.
 I forbindelse med  

 fremsættelsen af lovforslaget om erhvervsdrivende fonde udtalte den daværende  

 Industriminister (Ib Stetter) i øvrigt FolketingsTidende 1984/1984 (2.  

 samling), spalte 2242-2243:
Fondsmyndigheden, som er den  

 minister, under hvis forretningsområde fondens hovedformål hører, fører  

 tilsyn  

 med, at fonden fungerer i overensstemmelse med sit formål.
Fondsmyndigheden  

 og  

 overregistrator træder således i generalforsamlingens sted ved at kontrollere  

 bestyrelsens dispositioner. I modsætning til aktie- og  

 anpartselskabslovene, der er kendetegnet ved at have en ejerkreds, der på  

 generalforsamlings- og bestyrelsesniveau kan kontrollere, at selskabets  

 overordnede og daglige ledelse sker i overensstemmelse med selskabslovene og  

 selskabets vedtægter, har erhvervsdrivende fonde ikke en sådan overordnet  

 ejerkontrolinstans.
Det er denne kontrol- eller tilsynsfunktion, som  

 Erhvervs-  

 og Selskabsstyrelsen, for så vidt angår de erhvervsdrivende fonde, er sat til  

 at føre.
 Forudsætningen for, at  

 Erhvervs- og Selskabsstyrelsen kan varetage denne tilsynsfunktion er, at  

 oplysninger af følsom karakter kan forelægges fondsmyndigheden med  

 diskretionstilsagn,  

 idet fondsmyndigheden ellers ikke vil kunne fremskaffe eller få forelagt  

 sådanne oplysninger.
 Journalist (A) fra dagbladet  

 (B), har gjort gældende, at erhvervsdrivende fonde i modsætning til  

 aktieselskaber ikke har noget aktionærdemokrati, hvorefter journalisten er af  

 den opfattelse, at en inkompetent fondsbestyrelse ikke ville kunne afsættes  

 på  

 en generalforsamling.
Erhvervs- og  

 Selskabsstyrelsen kan i den forbindelse henvise til, at det er en  

 bestyrelsesopgave at sikre, at lov om erhvervsdrivende fonde og fondens  

 vedtægter efterleves, herunder at sørge for at forretningsmæssige  

 dispositioner  

 træffes på det bedste grundlag.
Erhvervs- og Selskabsstyrelsen har i henhold  

 til lov om erhvervsdrivende fonde § 15 mulighed for at afsætte et eller flere  

 medlemmer af fondens bestyrelse eller direktion, i tilfælde af, at  

 bestyrelsesmedlem  

 fx ikke er myndig, er under konkurs eller direkte anses for uværdige til  

 fortsat at sidde i bestyrelsen.
 Såfremt offentligheden havde  

 fuld adgang til den dokumentation, som fondsmyndigheden i medfør af lov om  

 erhvervsdrivende fonde § 57, stk. 3 kommer i besiddelse af, ville fondsejede  

 selskaber alt andet lige være stillet dårligere end selskaber, der er  

 aktionærejede, idet omverdenen ville kunne få indblik i de oplysninger, som  

 ikke er tilgængelige i et aktionærejet selskab.
Journalister har som  

 udgangspunkt ikke krav på at opnå adgang til generalforsamlinger i aktie- og  

 anpartsselskaber, medmindre der er tale om et børsnoteret selskab.
Ingen  

 journalister kan opnå adgang til bestyrelses- og/eller direktionsmøder i  

 aktie-  

 og anpartsselskaber, uanset om der er tale om børsnoterede selskaber eller  

 ej.
På generalforsamlingen kan en  

 aktionær stille spørgsmål til bestyrelsen og direktionen i henhold til  

 aktieselskabslovens § 76. Det er imidlertid bestyrelsens skøn i hvilket  

 omfang  

 denne besvarelse kan finde sted.
Eventuel besvarelse sker under hensyntagen  

 til, om det kan ske uden væsentlig skade for selskabet.
En eventuel  

 orientering  

 er indskrænket til de oplysninger, der har betydning for bedømmelsen af  

 årsregnskabet, årsberetningen samt eventuelt koncernregnskab og selskabets  

 stilling i øvrigt.
Da (X) er hovedaktionær (68%)  

 i (X) Holding A/S, der er børsnoteret, tilgår der Fondet en række fortrolige  

 oplysninger.
Det er imidlertid holdingsselskabets bestyrelse, der kan og  

 under  

 visse nærmere omstændigheder skal orientere omverdenen om forhold af  

 betydning  

 for koncernen.
Dette skal ske under iagttagelse af fondsbørsreglerne, der  

 særligt regulerer hvornår og hvorledes omverdenen skal orienteres om forhold,  

 der har betydning for kursdannelsen.
 Det bemærkes afslutningsvis,  

 at Erhvervs- og Selskabsstyrelsen i forbindelse med en høring af  

 Justitsministeriet i forbindelse med afklaring af permutationspraksis forud  

 for  

 fondslovenes vedtagelse, er blevet partshørt af Justitsministeriet vedrørende  

 en aktindsigtsbegæring fra journalist (A).
 I ovennævnte forbindelse har  

 Justitsministeriet fra (O) modtaget brev dateret 20. februar 1997, hvoraf det  

 fremgår, at sagen efter dennes opfattelse omhandler private og personlige  

 oplysninger.
Erhvervs- og  

 Selskabsstyrelsen meddelte ved brev af 27. februar 1997, at en aktindsigt om  

 dokumenter hidrørende fra fondsmyndigheden ikke skulle afgøres efter  

 offentlighedsloven men skal afgøres efter lov om erhvervsdrivende fonde § 61,  

 stk. 1, 2. punktum.
Erhvervs- og Selskabsstyrelsen skal i det hele henvise  

 til  

 argumentationen i nævnte breve, herunder særligt til, at Justitsministeriets  

 eventuelle ophævelse af hemmeligholdelse i givet fald måtte resultere i, at  

 Justitsministeriet vil være forpligtet til at underrette Københavns Fondsbørs  

 for at undgå, at ministeriet overtrådte fondsbørsreglerne. I det anførte brev til  

 Justitsministeriet af 27. februar 1997 havde Erhvervs- og Selskabsstyrelsen  

 bl.a. anført følgende:
 Oplysninger som Erhvervs- og  

 Selskabsstyrelsen har modtaget som led i en fondsmyndighedsopgave jf. lov om  

 erhvervsdrivende fonde § 57, stk. 3 jf. § 61 er kun offentligt tilgængelige i  

 det omfang styrelsen efter en konkret vurdering bestemmer dette.
 Erhvervs- og  

 Selskabsstyrelsen har i en fondsmyndighedssag vedrørende ovennævnte fond  

 efter  

 en konkret gennemgang af de dokumenter, der beror i Erhvervs- og  

 Selskabsstyrelsen under ovennævnte journalnummer, truffet afgørelse om, at  

 sagens dokumenter ikke er offentlig tilgængelige.
Det er Erhvervs- og  

 Selskabsstyrelsens opfattelse, at spørgsmålet om aktindsigt vedrørende  

 ovennævnte dokumenter alene skal afgøres efter lov om erhvervsdrivende fonde  

 §  

 57, stk. 3 jf. § 61, således at Erhvervs- og Selskabsstyrelsens afgørelse  

 vedrørende aktindsigtsspørgsmålet følger de enkelte dokumenter.
Dette  

 bevirker, at aktindsigtsspørgsmålet alene skal afgøres efter lov om  

 erhvervsdrivende fonde som lex specialis og derfor ikke efter  

 offentlighedsloven.
Ovennævnte understøttes af,  

 at Erhvervs- og Selskabsstyrelsen indtil lovændringen i 1991  

 (Afbureaukratisering af fondslovgivningen) havde en selvstændig pligt til  

 efter  

 lovens § 59, stk. 3, at oversende en genpart af den for myndigheden  

 udarbejdede  

 granskningsrapport.
Beretningen var særskilt undtaget for aktindsigt i medfør  

 af lovens § 61, stk. 1, såfremt Erhvervs- og Selskabsstyrelsen bestemte  

 dette.
Dette må efter styrelsens  

 opfattelse medføre, at Erhvervs- og Selskabsstyrelsens afgørelse om  

 aktindsigt  

 også skulle respekteres af Justitsministeriet/Industriministeriet, idet der  

 var  

 tale om en pligtmæssig oversendelse.
I modsat fald ville formålet med § 61  

 blive indholdsløst i disse tilfælde.
Det forhold at denne  

 oversendelsesforpligtelse  

 bortfaldt i 1991 ændrer ikke på det principielle spørgsmål.
Der henvises til Kommentaren  

 til Erhvervsdrivende Fonde ved C.
Boye Jacobsen m.fl., hvor det s. 233  

 fremgår,  

 at Tilsvarende regler (om undtagelse fra aktindsigt) gælder for  

 granskningsmændendes beretning efter § 59, også efter den er videresendt til  

 andre.
 Det er endvidere Erhvervs- og  

 Selskabsstyrelsens opfattelse, at forudsætningen for, at myndigheden kan  

 varetage sine tilsynsforpligtelser i henhold til lovens § 57, stk. 3 er, at  

 oplysninger hos fondsmyndigheden som udgangspunkt ikke er undergivet  

 offentlighed.
I modsat fald er der risiko  

 for, at fondsmyndigheden ikke vil modtage disse oplysninger.
Det er Erhvervs-  

 og Selskabsstyrelsens erfaring, at man ofte i fondsmyndighedssager ved at  

 give  

 et diskretionstilsagn kan modtage følsomme oplysninger af betydning for  

 myndighedens vurdering af de enkelte sager, hvilket ikke ville være muligt,  

 hvis sådanne oplysninger efterfølgende blev gjort offentligt tilgængelige i  

 henhold til offentlighedsloven f.eks. i forbindelse med høring af andre  

 myndigheder.
 I denne forbindelse skal  

 opmærksomheden særligt henledes på, at høring af andre myndigheder vedrørende  

 en andel af det samlede sagskompleks ikke giver høringsmyndigheden det fulde  

 grundlag til at træffe beslutning om aktindsigt, idet de pågældende  

 dokumenter  

 kan have konsekvenser vedr. den del af sagen, som høringen ikke vedrører.  

 Derved vil en afgørelse om aktindsigt efter offentlighedsloven hos  

 høringsmyndigheden reelt kunne betyde en omgørelse af fondsmyndighedens  

 tidligere  

 afgørelse i henhold til fondslovens § 61.
Det er afslutningsvis  

 Erhvervs- og Selskabsstyrelsens opfattelse, at visse oplysninger, der  

 vedrører  

 en fonds børsnoterede datterselskab, hvor Erhvervs- og Selskabsstyrelsen har  

 truffet beslutning om hemmeligholdelse, kan medføre, at en anden myndighed,  

 der  

 ikke er tilsynsmyndighed for fonden, i givet fald vil være forpligtet til at  

 underrette Københavns Fondsbørs for at undgå, at disse myndigheder overtrådte  

 fondsbørsreglerne. Den 4. september 1998 bad jeg  

 Erhvervs- og Selskabsstyrelsen om en supplerende udtalelse til brug for min  

 behandling af sagen.
Jeg skrev bl.a. følgende:
Det fremgår af Erhvervs- og  

 Selskabsstyrelsens udtalelse til mig af 14. marts 1997 i ovennævnte sag at  

 det  

 er styrelsens opfattelse at offentlighedsloven ikke finder anvendelse ved  

 afgørelse af aktindsigtsspørgsmål i fondsmyndighedssager.
Efter Erhvervs- og  

 Selskabsstyrelsens opfattelse skal afgørelser i anledning af begæringer om  

 aktindsigt i fondsmyndighedssager træffes i henhold til lov om  

 erhvervsdrivende  

 fonde § 61, stk. 1.
 Erhvervs- og  

 Selskabsstyrelsen citerer i den forbindelse fra bemærkningerne til forslag  

 til  

 lov om erhvervsdrivende fonde § 58 (svarer til den nugældende § 61),  

 Folketingstidende 1983-84, 2. saml., tillæg A, sp. 2896-97.
 I forbindelse med min  

 afsluttende behandling af ovennævnte sag er jeg blevet opmærksom på at der  

 samme sted i bemærkningerne til lovforslaget bl.a. er anført følgende om  

 aktindsigtsspørgsmålet:
 ...
For så vidt angår  

 erhvervsdrivende fonde, må der i relation til spørgsmålet om aktindsigt  

 sondres  

 mellem, om dokumenterne beror i aktieselskabs-registeret eller hos  

 fondsmyndigheden.
For dokumenter hos fondsmyndigheden gælder som for andre  

 fonde lov om offentlighed i forvaltningen.
Derimod bør reglerne om omfanget  

 af  

 offentlighedens adgang til de i aktieselskabs-registeret beroende oplysninger  

 som udgangspunkt svare til aktie- og anpartsselskabslovenes regler.
... Ved lov nr. 851 af 23.  

 december 1987 om ændring af bl.a. lov om erhvervsdrivende fonde blev  

 Aktieselskabsregisterets beføjelser overført til Erhvervs- og  

 Selskabsstyrelsen.
 Ved bek. nr. 371 af 3. juni  

 1997 har erhvervsministeren henlagt beføjelsen som fondsmyndighed efter lov  

 om  

 erhvervsdrivende fonde til Erhvervs- og Selskabsstyrelsen.
Med henvisning til det  

 ovenfor citerede afsnit fra bemærkningerne til lovforslaget beder jeg  

 Erhvervs-  

 og Selskabsstyrelsen om en supplerende udtalelse.
Jeg beder om at Erhvervs-  

 og  

 Selskabsstyrelsen i udtalelsen særligt redegør for hvilken betydning det  

 efter  

 styrelsens opfattelse har for anvendelsen af § 61, stk. 1, i lov om  

 erhvervsdrivende  

 fonde om Erhvervs- og Selskabsstyrelsens beføjelse vedrørende den sag der er  

 begæret aktindsigt i, følger af lov nr. 851 af 23. december 1987 eller af  

 bek.  

 nr. 371 af 3. juni  

 1997. Erhvervs- og  

 Selskabsstyrelsen svarede den 30. november 1998 følgende:
De har ved brev af 4.  

 september 1998 bedt om en supplerende udtalelse i ovennævnte sag.
De har i  

 den  

 forbindelse henvist til bemærkningerne til § 58, stk. 1 i det oprindelige  

 lovforslag til lov om erhvervsdrivende fonde (Folketingstidende 1983-84, 2.  

 saml., tillæg A, sp. 2896-97), hvoraf det fremgår at oplysninger, der beror  

 hos  

 fondsmyndigheden er omfattet af offentlighedsloven.
 De har endvidere bedt om en  

 redegørelse for forholdet mellem lov nr. 851 af 23. december 1987 om  

 overførsel  

 af beføjelser til Erhvervs- og Selskabsstyrelsen samt bekg. nr. 371 af 3.  

 juni  

 1997 om henlæggelse af visse beføjelser til Erhvervs- og Selskabsstyrelsen  

 samt om klageadgang af visse afgørelser.
Erhvervs- og  

 Selskabsstyrelsen kan i forlængelse af sin skrivelse af 14. marts 1997  

 oplyse,  

 at udgangspunktet er, at offentlighedsloven er gældende for lov om  

 erhvervsdrivende fonde i spørgsmål om aktindsigt.
Imidlertid bevirker  

 specialreglen  

 om erhvervsdrivende fonde § 61, stk. 1, 2. pkt., at en anmodning om  

 aktindsigt  

 i fonde, hvor Erhvervs- og Selskabsstyrelsen er fondsmyndighed, skal vurderes  

 dels i forhold til offentlighedsloven, dels i  

 forhold til lov om erhvervsdrivende fonde § 61, stk. 1, 2. pkt. jf. lov  

 om erhvervsdrivende fonde § 37, § 57, stk. 3 og § 59.
 Dette understreges netop af  

 de tidligere citerede bemærkninger:
For så vidt angår  

 erhvervsdrivende fonde, tillægges der imidlertid ud over  

 registreringsopgaverne  

 aktieselskabsregisteret visse beføjelser, som ikke findes tilsvarende i  

 aktie-  

 og anpartsselskabslovene   Selskabslovenes offentlighedsprincip  

 bør ikke  

 gælde for typer af dokumenter eller oplysninger, som overregistrator kommer i  

 besiddelse af som led i udøvelsen af disse beføjelser. Disse bemærkninger viser  

 netop, at man har været opmærksom på problemet omkring aktindsigt, når  

 styrelsen både er registreringsmyndighed og tillige har de yderligere  

 beføjelser som fondsmyndighed, som ikke findes tilsvarende i aktieselskabs-  

 og  

 anpartsselskabslovene.
 Beføjelserne har i flere  

 tilfælde givet fondsmyndigheden adgang til fortrolige oplysninger, herunder  

 oplysninger af personlig karakter.
 Erhvervs- og  

 Selskabsstyrelsen har med lex specialis-reglen i lovens § 61 udtrykkeligt  

 fået  

 hjemmel til at skønne i hvilke tilfælde en anmodning om aktindsigt kan  

 imødekommes uden skade for fonden eller den erhvervsvirksomhed, som den  

 pågældende fond har udøvet direkte eller indirekte indflydelse på.
Det pointeres i denne sammenhæng  

 og i fortsættelse af Styrelsens brev af 14. marts 1997, side 4, at for så  

 vidt  

 angår fonde med bestemmende indflydelse i fondsbørsnoterede selskaber, vil  

 vurderingen af aktindsigt både være undergivet en særskilt børsretlig- og  

 forretningsmæssig prøvelse af, om oplysningerne, som fondsmyndigheden er  

 kommet i besiddelse af, selvstændigt skal oversendes til Københavns Fondsbørs  

 for at undgå insiderhandel.
Denne prøvelse finder fondsmyndigheden sig ikke i  

 stand til at foretage.
Opmærksomheden skal henledes  

 på, at bestemmelsen i lov om erhvervsdrivende fonde § 61 har været gældende  

 siden 1985 - dvs. også medens der var fondsmyndighedsopgaver i alle  

 ministerier, således at omfanget af Erhvervs- og Selskabsstyrelsens  

 fondsmyndighed var mere begrænset, i modsætning til efter 1992, hvor alene  

 Erhvervs- og Selskabsstyrelsen, Justitsministeriet, Civilretsdirektoratet, er  

 fondsmyndighed.
Denne baggrund sammenholdt med selskabslovenes videre adgang  

 til aktindsigt finder styrelsen bidrager til at forklare specialreglen, jf.  

 betænkning 970/1982, side 125, 2. sp.
 Det bemærkes i denne  

 relation, at fondsmyndighedens mulighed for at føre et effektivt tilsyn ville  

 blive gjort illusorisk, såfremt et pålæg efter lovens § 57, stk. 3 til en  

 erhvervsdrivende fond efterfølgende kunne blive offentliggjort.
 Desuden må man fastholde, at  

 fondsejede selskaber i henseende til aktindsigt ville være dårligere stillet  

 end andre erhvervsdrivende selskaber, hvilket vil være i klar modstrid med  

 lovens intentioner, som netop var at ligestille vilkårene for erhvervsmæssig  

 drift uanset om den udføres i aktieselskabs- eller fondsform.
 Erhvervs- og  

 Selskabsstyrelsen henleder i denne forbindelse opmærksomheden på, at  

 Erhvervs-  

 og Selskabsstyrelsens tilsynsopgaver har fx væsentlige lighedspunkter med den  

 tilsynsopgave, som Finanstilsynet varetager i henhold til bank- og  

 sparekasseloven.
 Erhvervs- og  

 Selskabsstyrelsen skal endelig understrege, at man ved anmodning om  

 aktindsigt  

 i erhvervsdrivende fonde konkret har vurderet, hvorvidt en anmodning har  

 kunnet imødekommes efter offentlighedslovens regler og erhvervsfondslovens  

 specialregel.
 For så vidt angår lov nr. 851  

 af 23. december 1987 kan det oplyses, at der alene var tale om en formel  

 navneændring af Aktieselskabsregisteret' og Overregistrator  

 til henholdsvis  

 Erhvervs- og Selskabsstyrelsen og fondsmyndigheden  

 jf. lovens § 3, nr. 1 og  

 2.
 For så vidt angår bekg. nr.  

 371 af 3. juni 1997 har denne bekendtgørelse alene til formål at henlægge  

 Erhvervsministerens fondsmyndighedsbeføjelser til Erhvervs- og  

 Selskabsstyrelsen (§ 1) samt at angive, at Erhvervs- og Selskabsstyrelsens  

 afgørelser som fondsmyndighed ikke kan indbringes for Erhvervsankenævnet (§  

 2).
Henlæggelsesbekendtgørelsen  

 er i øvrigt løbende blevet opdateret (nr. 169 af 2. maj 1983, nr. 146 af 16.  

 marts 1988, nr. 690 af 25. august 1993, nr. 1168 af 21. december 1994 og  

 endeligt ovennævnte bekendtgørelse nr. 371 af 3. juni 1997). Ombudsmandens udtalelse Det fremgår af Erhvervs- og Selskabsstyrelsens udtalelser til mig og af  

 sagens akter i øvrigt at styrelsen har lagt til grund  

  

 at  

  

 der er tale om en aktindsigtsbegæring i en fondsmyndighedssag, og  

  

 at  

  

 § 61, stk. 1, i lovbek. nr. 547 af 30. juni 1996 om erhvervsdrivende fonde  

 finder anvendelse ved afgørelsen af om aktindsigtsbegæringen kan imødekommes.
Afgrænsningen af fondsmyndighedssager I de almindelige bemærkninger til forslag om lov om erhvervsdrivende fonde er  

 bl.a. anført følgende om fondsmyndighedens opgaver, jf.
Folketingstidende  

 1983-84, tillæg A, sp. 2831:
 ...
 Fondsmyndigheden kontrollerer, at fonden fungerer i overensstemmelse med sit  

 formål, mens overregistrator påser overholdelsen af lovens regler.
... I bemærkningerne til lovens § 57 (lovforslagets § 54) er bl.a. anført  

 følgende, jf.
Folketingstidende 1983-84, tillæg A, sp. 2892-2893:
 ...
Fondsmyndigheden skal påse, at fondens ledelse ikke ved sine dispositioner,  

 herunder uddelingspolitik, krænker vedtægten til skade for de begunstigede  

 efter formålet.
Aktieselskabs-registerets opgaver angår derimod de regler i  

 lovforslaget, der specielt tager sigte på fondens erhvervsmæssige  

 aktiviteter.
... Det fremgår af Erhvervs- og Selskabsstyrelsens brev af 27. februar 1997 til  

 dagbladet at anmodningen om aktindsigt vedrører styrelsens korrespondance om  

 sammensætningen af bestyrelsen i (X).
 Lovbek. nr. 547 af 20. juni  

 1996 indeholder i kapitel 5 regler om ledelsen af erhvervsdrivende fonde.  

 Efter  

 disse regler er det fondsmyndigheden som har et nærmere bestemt tilsyn med  

 sammensætningen af bestyrelsen, ligesom det er fondsmyndigheden som er  

 tillagt visse beføjelser ved overtrædelse af lov eller vedtægter i den  

 forbindelse.
 På denne baggrund og på  

 baggrund af min gennemgang af sagens materiale har jeg ikke bemærkninger til  

 at Erhvervs- og Selskabsstyrelsen har behandlet dagbladets henvendelse som en  

 anmodning om aktindsigt i en del af styrelsens dokumenter om (X) som vedrører  

 fondsmyndighedsspørgsmål.
Anvendelsen af § 61, stk. 1, i lov om erhvervsdrivende fonde I den relevante lovgivning på  

 området findes forskellige niveauer for offentlighedens mulighed for at få  

 adgang til dokumenter og oplysninger som beror hos myndighederne.
Selskabslovene indeholder  

 eksempler på det mest åbne niveau, nemlig at offentligheden har adgang til  

 aktindsigt i bestemte dokumenter uden begrænsninger.
Som eksempel kan det  

 nævnes at aktieselskabslovens § 158, stk. 1, 2. pkt., bestemmer at  

 registreringer,  

 modtagne anmeldelser med bilag, fusionsplaner, spaltningsplaner,  

 vurderingsberetninger  

 og erklæringer fra vurderingsmænd efter lovens § 134 c, stk. 4, er offentligt  

 tilgængelige.
Det almindelige niveau for  

 myndighedernes åbenhed over for offentligheden er fastsat i  

 offentlighedsloven.
Som udgangspunkt har enhver, jf. lovens § 4, adgang til  

 at  

 blive gjort bekendt med dokumenter der er indgået til eller oprettet af en  

 forvaltningsmyndighed som led i en administrativ sagsbehandling i forbindelse  

 med myndighedens virksomhed.
Selskabslovene indeholder  

 også eksempler på indskrænkninger i det almindelige niveau for  

 åbenhed, altså  

 indskrænkninger i forhold til offentlighedsloven.
F.eks. er de oplysninger  

 mv.  

 der meddeles til Erhvervs- og Selskabsstyrelsen efter aktieselskabslovens §  

 118 a, ikke omfattet af  

 offentlighedsloven, jf. aktieselskabslovens § 158, stk. 1, 3. pkt.
Offentlighedsloven gælder som  

 udgangspunkt for al virksomhed der udøves af den offentlige forvaltning, jf.  

 lovens § 1, stk. 1. Loven giver imidlertid ikke uden videre den begærende ret  

 til aktindsigt idet der i §§ 7-14 er anført en række undtagelser fra adgangen  

 til aktindsigt.
F.eks. findes i lovens § 12, stk. 1, nr. 2, en bestemmelse  

 som gør det muligt at undtage oplysninger om bl.a. drifts- eller  

 forretningsforhold  

 hvis det efter en konkret vurdering er af væsentlig økonomisk betydning for  

 den person eller virksomhed oplysningen angår at begæringen ikke imødekommes.
 § 61, stk. 1, i lovbek. nr.  

 547 af 20. juni 1996 om erhvervsdrivende fonde indeholder følgende  

 bestemmelse  

 om offentlighed for så vidt angår dokumenter der beror i Erhvervs- og  

 Selskabsstyrelsen:
§ 61.  

  

 Dokumenter, der beror i Erhvervs- og Selskabsstyrelsen, er  

 offentligt tilgængelige.
Oplysninger, der meddeles Erhvervs- og  

 Selskabsstyrelsen efter § 37 og § 57, stk. 3, samt beretninger efter § 59 er  

 dog kun offentligt tilgængelige i det omfang, Erhvervs- og Selskabsstyrelsen  

 bestemmer det. Bestemmelsen svarer til § 58,  

 stk. 1, i forslag til lov om erhvervsdrivende fonde.
Oprindelig var der dog  

 tale om en bestemmelse vedrørende dokumenter beroende i det daværende  

 aktieselskabsregister, men ved § 3, nr. 1, i lov nr. 851 af 23. december 1987  

 ændredes aktieselskabsregisteret til Erhvervs- og  

 Selskabsstyrelsen i  

 bl.a. § 61, stk. 1, i lov om erhvervsdrivende fonde.
I bemærkningerne til  

 ændringsloven er det bl.a. anført at der med ændringen ikke er tilsigtet  

 nogen  

 realitetsændring af bestemmelsen, men alene er tale om en redaktionel ændring  

 som følge af oprettelsen af Erhvervs- og Selskabsstyrelsen som bl.a. skulle  

 varetage de opgaver som hidtil havde været varetaget af  

 aktieselskabsregistret  

 (Folketingstidende 1987-88, tillæg A, sp. 1583).
I bemærkningerne til  

 lovforslagets § 58, stk. 1 - svarende til den nugældende § 61, stk. 1 - er  

 bl.a. anført følgende, jf.
Folketingstidende 1993-94, tillæg A, sp.  

 2895-2897:
 ...
Et væsentligt sigte med  

 lovforslagets regler om registrering af fonde er at skabe offentlighed  

 omkring  

 fonde og grupper af virksomheder, hvori fonde indgår på den i § 2 angivne  

 måde.
Derved får fondens kreditorer og offentligheden mulighed for indsigt i  

 fondens organisatoriske og økonomiske forhold samt kendskab til, hvem der  

 leder  

 fonden og kan forpligte den ved retshandler.
 I forslaget til lov om fonde  

 og visse foreninger har man lagt til grund, at spørgsmålet om offentlighedens  

 adgang til aktindsigt reguleres af lov om offentlighed i forvaltningen.
Aktie- og anpartsselskabers  

 regnskaber, dokumenter og registerblade, der arkiveres i  

 aktieselskabs-registeret, er offentligt tilgængelige, jfr.
EFs 1.  

 selskabsretsdirektiv for 1968 art. 3, aktieselskabslovens § 158, stk. 1,  

 anpartsselskabslovens § 128, stk. 1, bekendtgørelse nr. 154 af 19. april 1983  

 §  

 7 og årsregnskabslovens § 62, stk. 4. Disse regler begrænser ikke  

 offentlighedens indsigt i de pågældende dokumenter (bortset fra visse  

 regnskabsmæssige oplysninger i årsregnskabsloven, som ikke kræves indsendt,  

 jfr. årsregnskabslovens § 62, stk. 2) og kan derved give videre aktindsigt  

 end  

 efter lov om offentlighed i forvaltningen.
For så vidt angår  

 erhvervsdrivende fonde, må der i relation til spørgsmålet om aktindsigt  

 sondres  

 mellem, om dokumenterne beror i aktieselskabs-registeret eller hos  

 fondsmyndigheden.
For dokumenter hos fondsmyndigheden gælder som for andre  

 fonde lov om offentlighed i forvaltningen.
Derimod bør reglerne om omfanget  

 af  

 offentlighedens adgang til de i aktieselskabs-registeret beroende oplysninger  

 som udgangspunkt svare til aktie- og anpartsselskabslovenes regler.
 Bestemmelsen i forslagets §  

 58,  

  

 stk. 1, 1. pkt.  

  

 fastslår hovedreglen,  

 at dokumenter vedrørende fonde skal være offentligt tilgængelige.  

 Årsregnskaber  

 m.v. vil således være undergivet almindelig offentlighed.
Legatmodtagere,  

 rentenydelsesberettigede og andre, som modtager ydelser fra fonden, kan have  

 en  

 berettiget forventning om ikke at blive identificeret ved navn eller lignende  

 i  

 de offentligt tilgængelige dokumenter.
Man har imidlertid ikke foreslået en  

 udtrykkelig regel herom, bl.a. fordi ingen regler i årsregnskabsloven  

 foreskriver  

 disse oplysninger offentliggjort.
Fondsmyndigheden og overregistrator kan  

 efter forslagets § 54 fordre disse oplysninger indsendt separat.
For så vidt  

 sådanne oplysninger eller dokumenter måtte blive indsendt til  

 aktieselskabs-registeret i forbindelse med et årsregnskab eller en anmeldelse  

 til registrering, forudsætter man, at de undtages fra offentlighed i den  

 efter  

 § 58, stk. 2, udstedte bekendtgørelse.
For så vidt angår  

 erhvervsdrivende fonde, tillægges der imidlertid ud over  

 registreringsopgaverne  

 aktieselskabs-registeret visse beføjelser, som ikke findes tilsvarende i  

 aktie-  

 og anpartsselskabslovene, og hvorved aktieselskabs-registeret kan komme i  

 besiddelse af oplysninger om forretningsmæssige og driftsmæssige forhold,  

 ligesom vedrørende den ikke-erhvervsmæssige, legatretlige uddelingspraksis.  

 Selskabslovgivningens offentlighedsprincip bør ikke gælde for typer af  

 dokumenter eller oplysninger, som overregistrator kommer i besiddelse af som  

 led i udøvelsen af disse beføjelser.
Der kan herved også henvises til  

 aktieselskabs-registerets særlige beføjelser efter anpartselskabslovens §  

 85 a  

 om kapitaltab.
Sager herom er ved  

 Indrustriministeriets bekendtgørelse nr. 11 af 18. januar 1984 undtaget fra  

 lov  

 om offentlighed i forvaltningen.
Der foreslås derfor visse begrænsninger i  

 offentlighedsprincippet dels gennem en bemyndigelse til industriministeren,  

 dels gennem opregning af visse dokumenter og oplysninger, hvor der i særlig  

 grad er anledning til at fravige offentlighedsprincippet.
I stk. 1, 2. pkt.  

  

 , foreslås at de oplysninger, som overregistrator  

 kan forlange fra fondens revisor i medfør af forslagets § 35 samt fra fonden  

 selv i medfør af forslagets § 54, stk. 3, kun er offentligt tilgængelige i  

 det  

 omfang, overregistrator beslutter det.
Overregistrator skal i hver enkelt sag  

 træffe beslutning om, hvorvidt og da i hvilket omfang de er offentligt  

 tilgængelige.
Medens granskningsmændenes  

 beretning ifølge aktieselskabsloven skal afgives til generalforsamlingen,  

 skal  

 beretningen ifølge forslagets § 56, stk. 3, afgives til overregistrator.
Da  

 beretningen ligeledes kan indeholde oplysninger om forhold, herunder  

 forretningsmæssige  

 forhold, som fonden, dens kreditorer eller andre trediemænd kan have  

 berettiget  

 ønske om ikke at få gjort offentligt tilgængelige, foreslås endvidere i 2.  

 pkt., at overregistrator i hvert enkelt tilfælde skal træffe beslutning om,  

 hvorvidt og da i hvilket omfang beretningen eller dele af den skal være  

 offentligt tilgængelig.
... Bemærkningerne er i al  

 væsentligt en gengivelse af s. 125-126 i betænkning nr. 970 om fonde  

 (bemærkningerne til § 42 i udvalgets lovudkast).
Det fremgår således klart af  

 bemærkningerne at § 61, stk. 1,  

  

 ikke  

  

 finder anvendelse vedrørende dokumenter som beror hos fondsmyndigheden.
Det  

 er direkte anført at sådanne dokumenter er omfattet af lov om offentlighed i  

 forvaltningen.
Som begrundelse for  

 indførelsen af § 61, stk. 1, er det anført at omfanget af offentlighedens  

 adgang til de af bestemmelsen omfattede oplysninger som udgangspunkt bør  

 svare  

 til aktie- og anpartsselskabslovenes vidtgående offentlighedsprincip.
Der er  

 dog samtidig peget på at Erhvervs- og Selskabsstyrelsen har en række  

 beføjelser  

 som ikke findes tilsvarende i aktie- og anpartsselskabslovene, og at dette  

 forhold nødvendiggør en indskrænkning af selskabslovenes vidtgående  

 offentlighedsprincip.
 Erhvervs- og  

 Selskabsstyrelsen har i udtalelserne til mig argumenteret for at der med  

 denne  

 tilføjelse bl.a. er tænkt på styrelsens beføjelser som fondsmyndighed således  

 at § 61, stk. 1 - og dermed også undtagelsesbestemmelsen i § 61, stk. 1, 2.  

 pkt. - gælder for dokumenter i Erhvervs- og Selskabsstyrelsen, uanset om der  

 er tale om dokumenter i en fondsmyndighedssag.
 Jeg er ikke enig i Erhvervs-  

 og Selskabsstyrelsens opfattelse.
For det første var  

 aktieselskabsregistret som udgangspunkt ikke fondsmyndighed ved bestemmelsens  

 tilblivelse.
I henhold til § 57, stk. 1, i lov nr. 286 af 6. juni 1984 var  

 fondsmyndigheden den minister under hvis forretningsområde fondets  

 hovedformål hørte - med mulighed for at pågældende minister efter aftale med  

 aktieselskabsregistret kunne  

 henlægge  

 opgaver til registret.
Erhvervs- og Selskabsstyrelsen anfører således også i  

 udtalelsen af 30. november 1998, s. 2, afsnit 8, at omfanget af Erhvervs- og  

 Selskabsstyrelsens fondsmyndighed på daværende tidspunkt var mere begrænset  

 eftersom der var fondsmyndighedsopgaver i alle ministerier.
Erhvervs- og  

 Selskabsstyrelsens forståelse af bemærkningerne til § 61, stk. 1, indebærer  

 at  

 der på daværende tidspunkt ville være forskel på dokumentoffentligheden,  

 afhængig af om en minister med fondsmyndighed havde indgået aftale med  

 aktieselskabsregistret  

 om overførsel af opgaver.
I bekræftende fald ville dokumenterne være omfattet  

 af § 61, stk. 1, i benægtende fald ville dokumenterne være omfattet af  

 offentlighedsloven.
Herefter er det efter min opfattelse ikke nærliggende at  

 antage at der med bemærkningernes henvisning til  

 aktieselskabsregisterets  

 beføjelser er tænkt på den situation hvor registret efter særlig aftale  

 med  

 en minister eventuelt havde overtaget nogle fondsmyndighedsopgaver inden for  

 det pågældende ministerområde.
 For det andet gør § 61, stk.  

 1, i lov om erhvervsdrivende fonde efter sin ordlyd og i henhold til  

 bemærkningerne udtrykkeligt op med de situationer hvor selskabslovgivningens  

 vidtgående princip om offentlighed ikke bør gælde - nemlig ved oplysninger  

 indhentet  

 efter lovens § 37, § 57, stk. 3, eller beretninger indsendt efter § 39.
 Bestemmelserne har følgende  

 ordlyd:
 § 37.  

  

 Erhvervs- og Selskabsstyrelsen og fondsmyndigheden kan  

 pålægge revisor at give oplysninger om fondens forhold.
 ...
 § 39.  

  

 For fonde, der er undergivet statslig eller kommunal  

 revision, finder reglerne om revision i kapitel 6 og i årsregnskabsloven ikke  

 anvendelse.
 § 57.
 ...
Stk. 3.  

  

 Fondsmyndigheden og Erhvervs- og Selskabsstyrelsen kan  

 forlange de oplysninger, der er nødvendige til varetagelse af deres  

 opgaver. Lovens § 37 og § 57, stk. 3,  

 hjemler ganske vist også fondsmyndighedens adgang til at indhente oplysninger  

 til brug for varetagelsen af myndighedens opgaver; men svarende til det  

 ovenfor anførte er der efter min opfattelse ikke noget som antyder at der med  

 henvisningen til oplysninger indhentet efter disse bestemmelser også er tænkt  

 på oplysninger som styrelsen måtte have indhentet som fondsmyndighed.
For det tredje er § 61, stk.  

 1, jf. de ovenfor citerede bemærkninger, ikke ment som en  

 undtagelsesbestemmelse til lov om offentlighed i forvaltningen, men derimod  

 som en udvidelse af dokumentoffentligheden på et bestemt område - med  

 mulighed for at undtage bestemte oplysninger.
Når det udtrykkeligt er  

 fremhævet i bemærkningerne at denne udvidelse af dokumentoffentligheden  

  

 ikke  

  

 gælder for fondsmyndighedssager,  

 har det efter min opfattelse formodningen imod sig at antage at en udvidelse  

 af  

 denne dokumentoffentlighed til også at omfatte Erhvervs- og  

 Selskabsstyrelsens  

 fondsmyndighedssager kunne ske uden udtrykkelig tilkendegivelse herom.
§ 57, stk. 1, i lov om  

 erhvervsdrivende fonde blev ændret ved lov nr. 350 af 6. juni 1991 hvorefter  

 enten industriministeren (nu erhvervsministeren) eller justitsministeren er  

 fondsmyndighed for de erhvervsdrivende fonde.
Erhvervsministeren har ved  

 bekendtgørelse, senest bekendtgørelse nr. 371 af 3. juni 1997, overdraget  

 sine  

 beføjelser efter loven til Erhvervs- og Selskabsstyrelsen der hermed er  

 fondsmyndighed for de fonde som henhører under erhvervsministeren.
Heller  

 ikke i bemærkningerne til den ændrede § 57, stk. 1, er der anført noget som  

 kunne antyde at der var tilsigtet en forskel i anvendelsen af § 61, stk. 1,  

 alt  

 efter hvilken fondsmyndighed sagen beroede hos (Folketingstidende 1991-91,  

 tillæg A, sp. 2595).
 Erhvervs- og  

 Selskabsstyrelsen har i den supplerende udtalelse af 30. november 1998  

 henledt  

 opmærksomheden på at Erhvervs- og Selskabsstyrelsens tilsynsopgaver efter  

 styrelsens opfattelse har væsentlige lighedspunkter med den tilsynsopgave som  

 Finanstilsynet varetager i henhold til bank- og sparekasseloven.
 Jeg forstår denne bemærkning  

 således at disse lighedspunkter efter Erhvervs- og Selskabsstyrelsens  

 opfattelse støtter styrelsens fortolkning af § 61, stk. 1, i lov om  

 erhvervsdrivende  

 fonde hvorefter denne bestemmelse også finder anvendelse i Erhvervs- og  

 Selskabsstyrelsens fondsmyndighedssager.
 Baggrunden for at oplysninger  

 om konkrete tilsynssager i Finanstilsynet er undtaget fra den almindelige  

 adgang til aktindsigt efter offentlighedsloven, er imidlertid  

 undtagelsesbestemmelsen i offentlighedslovens § 14, som har følgende  

 ordlyd:
§ 14.  

  

 Pligten til at meddele oplysninger er begrænset af særlige  

 bestemmelser om tavshedspligt fastsat ved lov eller med hjemmel i lov for  

 personer, der virker i offentlig tjeneste eller hverv.
Det gælder ikke, for  

 så  

 vidt angår den almindelige tavshedspligt efter straffeloven,  

 forvaltningsloven  

 og tjenestemandsloven. Ansatte i Finanstilsynet er  

 underlagt en særlig vidtgående tavshedspligtsbestemmelse, jf. § 50 b i  

 lovbek.  

 nr. 730 af 6. august 1996, hvorefter de ansatte er forpligtet til at  

 hemmeligholde hvad de gennem deres virksomhed bliver vidende om.
 Der gælder ikke tilsvarende  

 særlige tavshedspligtsbestemmelser for ansatte i Erhvervs- og  

 Selskabsstyrelsen.
 Da undtagelsen fra adgangen  

 til aktindsigt for så vidt angår Finanstilsynet således har hjemmel i selve  

 offentlighedsloven, kan jeg ikke tilslutte mig Erhvervs- og  

 Selskabsstyrelsens  

 synspunkt hvorefter undtagelsen skulle støtte styrelsens fortolkning af lov  

 om  

 erhvervsdrivende fondes § 61, stk. 1.
 Samlet er det således min  

 opfattelse at § 61, stk. 1, i lov om erhvervsdrivende fonde ikke gælder for  

 dokumenter som beror hos Erhvervs- og Selskabsstyrelsen som fondsmyndighed.  

 Jeg mener derfor at styrelsen burde have afgjort spørgsmålet om dagbladets  

 ret  

 til aktindsigt i korrespondance om sammensætningen af (X)s bestyrelse  

 efter  

 lov om offentlighed i forvaltningen.
 Jeg bemærker at jeg ikke  

 herved har taget stilling til i hvilket omfang der måtte foreligge dokumenter  

 eller oplysninger som kan undtages fra retten til aktindsigt i henhold til  

 offentlighedslovens §§ 7-14.
På den baggrund har jeg  

 henstillet til Erhvervs- og Selskabsstyrelsen at genoptage behandlingen af  

 sagen. I brev af 4. juni 1999  

 meddelte Erhvervs- og Selskabsstyrelsen at de journalister som 1997 fik  

 afslag  

 på aktindsigten i sagen, efterfølgende havde fået aktindsigt i henhold til  

 offentlighedsloven.
 Jeg meddelte styrelsen at jeg  

 på den baggrund ikke foretog mere i sagen.
