Erstatning for et areal, der i henhold til servitut er parkeringsplads  

 med adgang for offentligheden, men som ikke er offentlig vej i vejlovens  

 forstand U D S K R I F T AF PROTOKOLLEN FOR OVERTAKSATIONSKOMMISSIONEN FOR NORDJYLLANDS OG VIBORG AMTSRÅDSKREDSE Tirsdag den 15. oktober 1996 kl. 9,00 samledes overtaksationskommissionen  

 på parkeringspladsen »Sallings Gård«, Torvegade 7 i Skive.
Til stede var formanden, cand. jur.
T.
Bjerre, samt kommissionens  

 medlemmer, konsulent, cand. agro.
Per Koustrup, Haderslev, gårdejer Martin  

 Bendix Kragh, Fredericia, forretningsfører Frede Hessel, Ålestrup, og  

 fængselsfunktionær Harry Nielsen, Glyngøre.
 Protokollen førtes af fuldmægtig Karen Buskgaard.
 Der foretoges:
Der fremlagdes ankebegæring af 18. juni 1996 fra advokat E.
Bjørn  

 Andersen, Herning, for ejeren af lb. nr. 1, TJ A/S, ankebegæring af 29. juli  

 1996 fra advokat Ole Lund, Skive, for ejerne af lb. nr. 2 (ejerlejlighederne  

 1-8), udskrift af taksationskommissionens forhandlingsprotokol vedrørende  

 taksationsforretningen den 1. december 1995 og den 23. januar 1996 med deri  

 nævnte bilag samt taksationskommissionens kendelser af 20. maj 1996 og 8.  

 juli 1996.
 For Skive Kommune mødte landinspektør Richard Malmose og landinspektør  

 Kristian Hjorth.
Kommissionens formand spurgte, om nogen havde kendskab til forhold, der  

 kunne medføre inhabilitet for et eller flere medlemmer.
Det var ikke  

 tilfældet.
Lb. nr. 1. Matr. nr. 247a Skive Bygrunde Ejeren, TJ A/S, mødte ved direktør Torben Juul og advokat E.
Bjørn  

 Andersen.
 Mødet indledtes med en besigtigelse af forholdene på ejendommen, hvor  

 parterne fik lejlighed til at udtale sig.
Ejeren gentog sin påstand om en erstatning på 2.000 kr. pr. m2 afstået  

 areal til parkeringsplads.
Til støtte herfor fremførte han de samme  

 anbringender som under taksationsforretningen.
 De for Skive Kommune mødte gentog såvel påstanden som anbringenderne fra  

 taksationsforretningen.
Kommissionen drøftede sagen og afsagde sålydende KENDELSE:
 Ved sin afgørelse lægger kommissionen til grund, at arealafståelsen ifølge  

 kommunens oplysning ikke har nogen betydning for adgangen til yderligere  

 bebyggelse på restejendommen, fordi byggemulighederne nu reguleres af  

 lokalplan nr. 82.1 og er større end ved aktieselskabets erhvervelse af  

 ejendommen fra kommunen i 1986.
I forbindelse med ejendomsoverdragelsen blev der efter aftale mellem  

 kommunen og køberen pålagt det areal, ekspropriationen vedrører, en servitut  

 om, at det skulle tjene som offentlig vej (parkeringsplads). I vejlovens  

 forstand har arealet ikke være et offentligt vejareal, allerede fordi det  

 ikke var udskilt i matriklen, jfr. § 88 i lov om offentlige veje.
Dette ses  

 imidlertid ikke at være afgørende for erstatningsspørgsmålet.
Siden servitutpålægget har det pågældende areal været vurderet til 0 kr.  

 ved de almindelige ejendomsvurderinger.
Også herudover har arealet sådanne  

 lighedspunkter med egentlige vejarealer, for hvilke der ikke ydes erstatning  

 ved ekspropriation, at der efter kommissionens opfattelse kun kan tillægges  

 ejeren erstatning for arealafståelsen, hvis det kan fastslås, at der på andet  

 grundlag er knyttet en værdi til arealet.
Ved købet af ejendommen fandt aktieselskabet en fordel i at kunne beholde  

 servitutarealet matrikulært under ejendommen, idet det efter selskabets  

 opfattelse ville udvide mulighederne for yderligere bebyggelse på  

 restejendommen, og der blev efter det oplyste betalt en reduceret købesum for  

 arealet.
Denne investering tabte sin værdi ved vedtagelsen af lokalplan nr.  

 82.1. Den kan derfor ikke begrunde nogen erstatning ved den senere  

 ekspropriation af arealet, der siden lokalplanens ikrafttræden ikke har  

 repræsenteret nogen værdi for ejendomme.
 Da ejeren således ikke lider noget tab ved afståelse, finder  

 overtaksationskommissionen, - der ikke er bundet af kommunens oprindelige  

 erstatningstilbud og senere påstand, jfr. vejlovens §53, stk. 3 og §54, stk.  

 2, - at der ikke tilkommer aktieselskabet nogen erstatning som følge af  

 ekspropriationen.
Herefter b e s t e m m e s:
 Der tillægges ikke ejeren af ejendommen matr. nr. 247a Skive Bygrunde  

 erstatning i anledning af Skive Kommunes ekspropriation af et 284 m2 stort  

 areal til offentlig parkeringsplads.
 For udgifter til advokatbistand ved begge kommissioner tillægges der  

 ejeren 8.000 kr.
Lb. nr. 2. Matr. nr. 138a Skive Bygrunde For Ejerforeningen Sallinghus mødte advokat Jes Andersen sammen med ejeren  

 af lejlighed 5, Jens Christian Clausen, den tidligere ejer af lejlighed 6,  

 Torben Andersen, ejeren af lejlighed 7, Bent Dyrberg, og ejeren af lejlighed  

 8, Børge Ramsgaard Jensen.
 Mødet indledtes med en besigtigelse af forholdene på ejendommen, hvor  

 parterne fik lejlighed til at udtale sig.
 For samtlige ejerlejlighedsindehavere nedlagde advokat Jes Andersen  

 følgende erstatningspåstand:
 Værdien af det eksproprierede areal ansættes i overensstemmelse med den  

 under taksationsforretningen fremsatte erstatningspåstand til 770 kr. pr. m2.
 Kravet vedrørende ejendomsforringelsen fastholdes til 150.000 kr. pr.  

 lejlighed for så vidt angår de 4 erhvervslejligheder, medens det nedsættes  

 til 75.000 kr. pr. lejlighed for så vidt angår de 4 beboelseslejligheder.
 Ulempeerstatningen opgøres som tidligere til 40.000 kr. pr.  

 erhvervslejlighed og til 20.000 kr. pr. beboelseslejlighed.
 Godtgørelsen for udgifter til advokatbistand påstås væsentligt forhøjet,  

 idet der hidtil er medgået 24 timer a 1.200 kr.
 Til støtte for erstatningskravene gentog advokat Jes Andersen  

 ejerforeningens anbringender fra taksationsforretningen.
Den tidligere ejer af lejlighed 6, Torben Andersen, påstod sig tilkendt  

 erstatning ud over den ovenfor anførte for erhvervslejligheder.
Han anførte,  

 at afståelsen af parkeringsarealet har været særligt byrdefuldt for hans  

 lejlighed, hvorfra han drev landinspektørvirksomhed.
Han henviste til den  

 tidligere af ham derom anførte.
Han oplyste, at han har solgt lejligheden til  

 en pris, der ligger omkring 200.000 kr. under vurderingsprisen, hvilket efter  

 hans opfattelse skyldes de ændrede parkeringsforhold og derfor må medføre et  

 erstatningskrav.
 De for Skive Kommune mødte gentog såvel påstanden som anbringenderne fra  

 taksationsforretningen.
Kommissionen drøftede sagen og afsagde sålydende KENDELSE:
Ved et servitutpålæg i 1974 på grundlag af en privatretlig aftale har  

 kommunen opnået, at et areal af ejendommen, der dengang blev drevet som  

 hotel, siden da har tjent som offentlig vej (parkeringsplads).  

 Ekspropriationen vedrører dette areal, der ikke har været et offentligt  

 vejareal i vejlovens forstand, allerede fordi det ikke var udskilt i  

 matriklen, jfr. §88 i lov om offentlige veje.
Dette ses imidlertid ikke at  

 være afgørende for erstatningsspørgsmålet.
 Overtaksationskommissionen finder det heller ikke afgørende, at det  

 servitutbelagte areal hele tiden har været vurderet med samme grundværdi som  

 restejendommen, hvad ejeren efter eget udsagn ikke har forsøgt at anfægte.  

 Bortset herfra har arealet sådanne lighedspunkter med egentlige vejarealer,  

 for hvilke der ikke ydes erstatning ved ekspropriation, at der efter  

 kommissionens opfattelse kun kan tillægges ejerne erstatning for  

 arealafståelsen, hvis det kan fastslås, at der desuagtet er knyttet en værdi  

 til arealet.
Ejerne har gjort gældende, at den fortrinsret til parkeringspladserne på  

 servitutarealet, der er tillagt den oprindelige ejer i servitutteksten, også  

 gælder efterfølgende ejere.
Heri har kommissionen ikke kunnet give dem  

 medhold, da fortrinsretten udtrykkelig er tillagt »hotellet og dettes  

 gæster«, idet det tilføjes, at der ikke er tale om »private  

 parkeringspladser for hotellet«.
Der var således kun tale om en  

 rettighed for ejendommen, så længe denne blev drevet som hotel.
Det kan ikke  

 føre til et andet resultat, at ejerne har optrådt som om, fortrinsretten  

 tilkom dem, og at dette i et vist omfang er blevet respekteret af andre  

 lokale bolister.
Efter kommissionens opfattelse er der ikke tale om tab af en  

 rettighed, som ville kunne gennemtvinges ved domstolene.
Kommissionen finder herefter, at ejerne som følge af servitutpålægget har  

 været stillet på samme måde som den grundejer, der har et egentligt vejareal  

 under sit matrikelnummer.
Da ejerne således ikke lider noget tab ved  

 afståelsen, finder overtaksationskommissionen, - der ikke er bundet af  

 kommunens oprindelige erstatningstilbud og efterfølgende påstand, jfr.  

 vejlovens §53, stk. 3 og §54, stk. 2, - at der ikke tilkommer dem nogen  

 erstatning i anledning af ekspropriationen.
Herved afvises såvel ejernes  

 samlede erstatningskrav som Torben Andersens krav om supplerende erstatning.
Herefter b e s t e m m e s:
 Der tillægges ikke ejerne af ejendommen matr. nr. 138a Skive Bygrunde  

 erstatning i anledning af Skive Kommunens ekspropriation af et 324 m2 stort  

 areal til offentlig parkeringsplads.
 For udgifter til advokatbistand ved begge kommissioner tillægges der  

 ejerne 15.000 kr.
 Hermed afsluttedes forretningen.
 Udskriften rigtighed bekræftes.
