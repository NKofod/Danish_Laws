 Et pengeinstitut sagde god for en varekredit til trods for, at det  

 havde kendskab til et udkast til årsregnskab.
 Tilsynet udtalte, at pengeinstituttet ikke kunne kritiseres, men det  

 burde havde oplyst, at der forelå et udkast til regnskab.
 Tilsynets skrivelse af 30. januar 1986 vedrørende en soliditetsoplysning.
 Oplysningen, der var afgivet den 18. oktober 1984, indeholdt bl.a.  

 følgende oplysninger:
 »Vi vurderer selskabet som hvilende på et fornuftigt grundlag, og  

 selskabet realiserer efter alt at dømme et fornuftigt resultat i indeværende  

 år.
 Egenkapitalen er dog stadig negativ.
 På baggrund af den stedfundne udvikling og det os p.t. kendte vedrørende  

 selskabets økonomi, anser vi det godt for almindelig varekredit, herunder  

 omspurgte beløb...«.
 Den 14. november 1984 blev selskabet opløst efter begæring af  

 Aktieselskabs-Registeret.
 Pengeinstituttet havde ved afgivelsen af oplysningen kendskab til udkast  

 til et regnskab for 1983, der udviste negativt resultat og underbalance.
 Uanset de foreliggende regnskabsoplysninger på tidspunktet for afgivelsen  

 af soliditetsoplysningen, fandt tilsynet ikke grundlag for at kritisere  

 pengeinstituttet for, at det havde ment at kunne udtale sig positivt om  

 selskabets evne til at indfri en varekredit af den omspurgte størrelse.
 Derimod burde det have fremgået af oplysningen, at der for så vidt angik  

 de regnskabsmæssige forhold byggedes på kendskabet til et ikke endeligt  

 godkendt regnskab pr. 31. december 1982, og at der på tidspunktet for  

 afgivelsen af oplysningen alene forelå udkast til et regnskab for 1983, jfr.  

 herved »Vejledende regler for pengeinstitutters afgivelse af  

 soliditetsoplysninger«, s. 8, 2. afsnit.
