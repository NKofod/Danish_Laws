Bekendtgørelse om særlige regler  

 for fiskeri i Hansted å, Horsens Nørrestrand og  

 Stensballesund I medfør af § 27, stk. 1, § 30, § 32, stk. 1, § 73, stk. 1, og §  

 130, stk. 2 og  4, i fiskeriloven, jf. lov nr. 281 af 12. maj 1999, som  

 senest ændret ved lov nr. 369 af 6. juni 2002 og efter bemyndigelse  

 fastsættes:
 § 1. Bekendtgørelsen gælder for  

 Hansted Å vandsystem og vandområdet Horsens Nørrestrand  

 samt Stensballesund afgrænset i syd af jernbanedæmningen.
 § 2. Ud over de bestemmelser, der er fastsat i  

 fiskerilovgivningen, herunder Vedtægt for fiskeriet i Horsens Fjord af  

 7. juni 1937, gælder følgende i Horsens Nørrestrand og  

 Stensballesund:
 1)	Fiskeri med pæleruser og bundgarn er forbudt i tiden 1. marts  

 til 31. maj.
 2)	Fiskeri med nedgarn er forbudt hele året.
 § 3. Fritidsfiskere, der lovligt har opstillet en  

 pæleruse i Horsens Nørrestrand og Stensballesund inden den 1.  

 marts, bevarer fortrinsretten uanset, at fiskeriet afbrydes i tiden 1. marts  

 til 31. maj, hvis fiskeriet genoptages som hidtil senest den 15. juni.
 Stk. 2. Fritidsfiskeres pæleruser, hvor anmeldelsen  

 er modtaget fra den 1. marts til og med den 31. maj, skal være  

 opstillet senest den 2. juni.
 Stk. 3. De almindeligt gældende regler for  

 fritidsfiskerpælerusen gælder i øvrigt.
§ 4. Erhvervsfiskere og bierhvervsfiskere, der har  

 anmeldt faststående redskaber inden 1. juni, og som anvender redskabet  

 til forårsfiskeri, skal senest den 1. juni have opstillet og  

 afmærket yderste og inderste pæl på de anmeldte pladser og  

 senest 14 dage efter have besat pladserne med fiskedygtigt redskab.
I  

 øvrigt gælder de almindelige regler om fortrinsret m.v.
 § 5. Nedfaldsørred er fredet i tiden 16.  

 januar til 5. juni i Hansted Å vandsystem.
Stk. 2. Nedfaldsørred, der fanges i fredningstiden  

 skal straks efter fangsten genudsættes i frit vand, så vidt  

 muligt i levende tilstand.
Er fangsten sket i faste fangstindretninger skal  

 fangsten genudsættes modsat fangstindretningens fangståbning i  

 frit vand.
 § 6. Overtrædelse eller forsøg  

 på overtrædelse af bestemmelserne i §§ 2 og 5 straffes med  

 bøde.
 Stk. 2. Der kan pålægges selskaber mv.  

 (juridiske personer) strafansvar efter reglerne i straffelovens 5.  

 kapitel.
 § 7. Bekendtgørelsen træder i kraft den 31.  

 august 2002 og gælder til og med den 31. december 2007.
