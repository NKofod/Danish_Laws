Kendelse fra Pressenævnet i sag nr.  

 29/1995 [K] har ved advokat Bertha S.
Lund klaget til  

 Pressenævnet over indslaget "Uagtsom voldtægt" i Eleva2ren fredag  

 den 3. februar 1995, idet han finder, at god presseskik er  

 overtrådt.
 I indslaget hed det bl.a.:
"Reporter: Når kvinder bliver tvunget til sex ved  

 vold eller trusler om vold, så er det voldtægt.
Men hvis manden  

 troede, at kvinden gerne ville, selvom hun sagde nej, så er det uagtsom  

 voldtægt, og så kan han ikke dømmes.
 ....
 Kvindeorganisationer skønner, at flere tusinde  

 kvinder hvert år bliver voldtaget uden at anmelde det.
Joan-søstrene er en kvindepolitisk gruppe i  

 Grevinde Danner huset i København.
Gruppen hjælper kvinder, der  

 har været udsat for seksuel chikane, incest, vold, voldtægt og  

 uagtsom voldtægt.
Uagtsom voldtægt er ikke strafbart i Danmark.  

 Joan-søstrene har derfor skrevet til justitsminister  Bjørn  

  Westh for at få indført en ny § i straffeloven.
Den skal  

 dække de tilfælde, hvor mænd burde have indset, at kvinden  

 ikke ønskede samleje.
 ....
 Vært: Velkommen til [C],  Nini,  

 Joan-søstrene.
 ... og  Hellen  Thorup, du er advokat ...
 ....
Vært: ... [C], du har levet sammen med en  

 kæreste i 5 år, og det sidste ½ år af forholdet, der var I  

 gift.
Og du hævder nu, at han jævnligt har tiltvunget sig  

 sex.
 Inden vi taler videre, skal jeg lige fortælle, at  

 ingen af os ved, hvad der reelt er foregået i jeres ægteseng, det  

 vil sige, det er udelukkende din side af historien, vi her har fået.  

 Udover det, så har du heller ikke anmeldt det til politiet, men hvad er  

 det, der er sket i dine øjne.
[C]: Ja, der er jo sket det, at han har haft samleje med  

 mig absolut mod min vilje, og det har han haft igennem 5 år.
Og det  

 startede, da vi flyttede sammen i sin tid.
 ....
Vært: Hvad betyder det, når du siger mod din  

 vilje? [C]: Det betyder, at jeg ikke havde lyst til sex med ham,  

 jeg var ikke ophidset på nogen måde, jeg viste ham ikke, at jeg  

 ville have sex med ham.
Tværtimod, jeg sagde nej, og jeg slog, og jeg  

 græd.
Vært: Så du sagde tydeligt fra over for  

 ham? [C]: Ja, absolut.
Vært: Men havde I ikke god sex sammen? [C]: Jo, når han ikke voldtog mig.
Ind imellem,  

 ja.
Vært: Jamen, så er der noget, jeg ikke helt  

 forstår.
Hvordan skelnede du så imellem, hvad der var god sex, og  

 hvad der var dårlig sex? ....
[C]: ... Enten så havde vi sex sammen, eller  

 også havde han sex med mig eller samleje med mig.
Og der var ingen  

 tvivl i mig, og det tror jeg ikke, der er i nogen kvinde, når ens  

 grænser bliver overskredet på sådan en grov måde  

 ...
Vært: Hvorfor fandt du dig i det? [C]: Det er der mange grunde til.
Den ene grund var, at  

 jeg elskede ham meget og håbede, at det ville ændre sig.
Han  

 sagde hver gang, at det ikke skulle ske igen, og at det ville ændre  

 sig.
En anden grund var, at jeg et eller andet sted syntes, at det var synd  

 for ham og vendte det meget ind i mig selv, at det måske var mig, der  

 var noget galt med.
En tredie grund var, at man bliver enormt angst. ....
Vært: Jamen 5 år er jo lang tid.
Har du ikke  

 selv en del af skylden i det.
 [C]: Nej, det mener jeg absolut ikke.
 ....
Vært: Jamen, hvorfor gik du ikke til politiet?  

 Hvorfor anmeldte du det så ikke? [C]: Fordi hvis jeg går til politiet og siger; "min  

 mand han voldtager mig, eller har samleje med mig mod min vilje", så er  

 der jo ikke nogen, der tror mig.
Vært: Hvordan ville en § omkring uagtsom  

 voldtægt, hvordan ville den hjælpe dig? [C]: Den ville hjælpe mig på den måde,  

 at jeg ville få mulighed for at søge juridisk oprejsning,  

 få mulighed for at samfundet går ind og siger, at det er forkert,  

 hvad han har gjort imod mig, ...
 ....
Vært: [C], vi har talt med din mand, som i  

 øvrigt, eksmand undskyld, ikke havde lyst til at deltage her i aften,  

 men han forklarer os, at efter hans opfattelse, så var du psykisk ude  

 af ligevægt, og at den historie er pure opspind, som du fandt på  

 ½ år efter, at I gik fra hinanden.
Hvorfor skal vi tro mere på  

 dig, end vi skal tro på ham? [C]: Det skal I, fordi jeg taler sandt, og jeg har for det  

 første ikke nogen intention om at gå ud og fortælle en  

 så fæl historie om min eksmand, hvis den ikke var sand.
Det er  

 ikke for sjov det her, og jeg synes ikke, det er rart at skal sidde her i dag  

 og fortælle de ting.
 ....
Vært: [C], der er en ting, som jeg gerne vil  

 spørge dig om, for jeg sidder her med den sidste udgivelse af  

 "Super-Rapport", der er kommet i denne her måned, hvor du  

 optræder med nogen nøgenbilleder.
Personligt har jeg meget  

 svært ved at forstå, hvordan man som kvinde kan udstille sin krop  

 på den måde i et blad, når man samtidig er et krænket  

 voldtægtsoffer.
[C]: Det er ikke så svært at forstå  

 egentlig .... jeg har simpelthen efter, at jeg er gået fra min mand, og  

 er det stadigvæk, så langt ude, at jeg har altså ikke  

 så meget kontakt med mig selv, og jeg ved ikke rigtigt, hvor mine  

 grænser er, og det jeg så har gjort her, har været en  

 måde for mig at finde ud af, hvor er mine grænser henne.
Jeg har  

 ikke haft nogen opfattelse af mig selv som et menneske på den  

 måde, der kan sige nej til nogen ting.
Og hvis jeg udstiller mig  

 på den måde, som I så hiver ind her, så viser det  

 bare, at jeg er kommet så langt væk fra min egen  

 seksualitet." Klager har fremlagt korrespondancen med Nordisk Film  

 Broadcast A/S og med TV 2 i anledning af indslaget.
Til støtte for klagen er det anført, at [C],  

 som klager har været samlevende/gift med i ialt 7 år, fremkom med  

 særdeles belastende beskyldninger mod klager.
Beskyldningerne var  

 uprøvede og fik lov til at stå uimodsagt. [C] fortalte om,  

 hvordan hun gennem flere år havde følt sig voldtaget af klager.  

 Hun fortalte endvidere, at hun var blevet hos klager, idet han lovede bod og  

 bedring, hvilket indicerer, at han må have erkendt at have  

 udøvet voldtægt eller må have været vidende om, at  

 oplevede det som voldtægt. [C] og klager gik fra hinanden for ca. 1  

 år siden, og hun har aldrig tidligere givet udtryk for det, der her er  

 anført.
Selvom intervieweren forholder sig kritisk til [C] , bliver  

 case storyen legitimeret, idet den bliver videresendt.
 Det er endvidere anført, at [C]s fulde navn blev  

 oplyst, hvorefter både hendes og klagers bekendte, arbejdskollegaer  

 m.v. vil være klar over, hvem der er tale om. [C] burde have  

 været anonymiseret.
Ved telefonkontakt til advokat  Hellen  Thorup fik klagers  

 advokat oplyst, at hun allerede den 1. februar 1995 blev bedt om at medvirke  

 i indslaget, og at hun var klar over, at der skulle være en case story.  

 Alligevel blev klager først kontaktet samme dag, som indslaget blev  

 vist.
Han blev telefonisk kontaktet på sit arbejde over middag af  

 journalist  Rikke  Becker.
Hun oplyste, at [C] om aftenen skulle deltage i et  

 indslag om uagtsom voldtægt, og at klager skulle være bekendt med  

 de beskyldninger, der her ville fremkomme.
Klager fik ikke konkretiseret,  

 hvad det hele egentlig drejede sig om.
Selvom  Rikke  Becker må have  

 haft en nøje viden om, hvad [C] kunne forventes at sige, fik klager  

 ikke tilbudt at medvirke i indslaget.  Rikke  Becker ønskede derimod  

 at bånde et interview med ham.
Dette afslog klager, da han var på  

 arbejde, og da han ønskede tid til at overveje sagen.
Det kan  

 også nævnes, at klager ikke ville have indflydelse på,  

 hvordan et båndet interview senere ville blive klippet og  

 brugt/misbrugt i en udsendelse, hvor [C] kunne kommentere anderledes end  

 forventet.
Klager gjorde dog  Rikke  Becker opmærksom på, at [C]  

 optrådte i det nyeste nr. af "Super-Rapport". Endvidere oplyste han, at  

 har en psykiatrisk/psykologisk baggrund, idet hun i en  

 årrække har været i behandling og bl.a. har været  

 indlagt for selvmordsforsøg.
For så vidt angår citeringen af klager i  

 indslaget bemærkes, at det må være journalisten, der i  

 starten af samtalen skal oplyse, at klager vil blive citeret, så klager  

 kan tage stilling til dette.
Klager blev først bekendt med, at han  

 ville blive citeret, i en af de efterfølgende telefonsamtaler.
Her  

 tilkendegav klager klart, at han ikke ønskede at blive interviewet  

 eller citeret.
Dette skete alligevel, hvilket må være en  

 overtrædelse af god presseskik.
Det må også være en  

 overtrædelse af god presseskik, at klager ikke reelt har haft mulighed  

 for at svare på beskyldningerne, da han for det første er  

 kontaktet på et sent tidspunkt, og da han ikke kunne få  

 konkretiseret, hvad beskyldningerne gik ud på.
Det er endelig anført, at det indirekte af  

 indslaget fremgår, at det, klager skulle have forøvet, burde  

 være strafbart.
Herefter må de vejledende regler  

 vedrørende retsreportage være overtrådt.
Der har ikke  

 været en straffesag mod klager, og der må således ikke  

 fremkomme tilkendegivelser af, om han er skyldig.
Også i forhold til  

 disse vejledende regler burde [C] have været anonymiseret.
Det bemærkes, at det ikke har været muligt at  

 få oplyst, hvilken journalist, der er fremkommet med ideen til  

 indslaget.
Klager har i private sammenhænge fået oplyst, at  

 årsagen til, at [C] og hendes gode ven " Nini" fra Joan-søstrene  

 medvirkede var, at de privat kender en journalist ansat hos TV 2.
I en udtalelse om klagen har TV 2 anført, at [C]  

 blev valgt som en "case story" efter grundig research.
Da Eleva2ren sendes  

 direkte, var det ikke muligt nøjagtigt at angive over for klager,  

 hvilke oplysninger, der ville fremkomme under udsendelsen.
Så vidt det  

 var muligt, blev klageren dog orienteret om [C]s gengivelse af samlivet.
Det er endvidere anført, at det først  

 torsdag den 2. februar 1995 blev besluttet at sende indslaget.
TV 2  

 forsøgte at kontakte klager samme dag, hvilket ikke lykkedes.
Den 3.  

 februar 1995 blev klager kontaktet af  Rikke  Becker, og han blev opfordret  

 til at medvirke i den direkte transmission af Eleva2ren.
Produktionsformen  

 lægger op til en direkte medvirken i programmet, da et båndet  

 indslag på grund af den direkte transmission kan vise sig at blive  

 uaktuelt.
Men klager afslog dette.
Ved første telefonsamtale den 3. februar 1995 tog  

 klager afstand fra [C]s udlægning af hendes og klagers samliv.  

 Først ved en senere telefonsamtale samme dag gjorde klager  

 opmærksom på, at han ikke ønskede at blive citeret i  

 udsendelsen.
De udtalelser klager fremsatte i den første  

 telefonsamtale uden at tage forbehold om, at han ikke ønskede at blive  

 citeret, kan han refereres for i udsendelsen.
Derfor er det berettiget, at  

 klager er blevet citeret, som det er sket.
Det kan nævnes, at de  

 citerede udtalelser forekommer relevante, da klager ikke er enig i [C]s  

 udlægning af samlivet, og da klager ikke i øvrigt ønskede  

 at kommentere sagen.
For så vidt angår identifikationen af klager  

 kan oplyses, at hans navn ikke nævnes.
Identifikationen kan alene ske  

 af de personer, der i forvejen er bekendt med klager og [C].
På den  

 baggrund fandt TV 2 det ikke påkrævet at anonymisere [C] mod  

 hendes ønske.
Klager har anmodet om at få oplyst, hvem der er  

 fremkommet med ideen til det pågældende indslag.
Under henvisning  

 til reglerne om kildebeskyttelse ønsker TV 2 ikke at oplyse dette.  

 Klager har videre ønsket at få oplyst, om medarbejdere ved  

 Nordisk Film A/S har personlige relationer til [C].
Dette finder TV 2 er uden  

 betydning for sagen.
 Det er endelig anført, at reglerne  

 vedrørende retsreportage er uden betydning i denne sag, da uagtsom  

 voldtægt ikke er kriminaliseret i dansk ret, og da det oplyses i  

 indslaget, at der ikke er indgivet politianmeldelse mod klager.
TV 2 er af den opfattelse, at indslaget på en  

 afbalanceret måde diskuterede kriminaliseringen af uagtsom  

 voldtægt.
Da seerne blev oplyst om, at [C]s udlægning af samlivet  

 ikke blev delt af klager, og da klager ikke kunne identificeres af  

 udenforstående, finder TV 2, at indslaget er i overensstemmelse med god  

 presseskik.
 Følgende nævnsmedlemmer har deltaget i sagens  

 behandling: Else Mols, Henrik Antonsen, Kate Bluhme og Ole Malmqvist.
 Pressenævnet udtaler:
 Indledningsvis bemærkes, at det falder uden for  

 Pressenævnets kompetence at pålægge TV 2 at oplyse sine  

 kilder til udsendelsen.
Samme dag, som udsendelsen blev bragt, blev klageren flere  

 gange kontaktet telefonisk på sit arbejde af Eleva2rens medarbejder.
I  

 en af samtalerne frabad han sig at blive citeret i udsendelsen.
Under de  

 givne omstændigheder finder Pressenævnet det berettiget, at dette  

 også omfattede udtalelser i forudgående samtaler med  

 journalisten.
 Da TV 2 ikke respekterede klagerens ønske om ikke  

 at blive citeret, er god presseskik overtrådt.
Skønt klageren i udsendelsen ikke blev nævnt  

 ved navn, var han let at identificere.
Ikke blot for nær familie, men  

 også for udenforstående som personer på hans arbejdsplads  

 og i det tidligere pars fælles bekendtskabskreds.
De påstande om klagerens seksuelle adfærd over  

 for den tidligere hustru, som hun fremsatte i den direkte udsendelse, var  

 særdeles krænkende for hans privatliv.
TV 2 var på baggrund  

 af sin research nøje bekendt med, at den type udtalelser kunne  

 forventes i udsendelsen.
 TV 2 har derfor også på disse punkter handlet  

 i strid med god presseskik.
Det bemærkes, at denne vurdering ikke ændres  

 af TV 2's eventuelle tilbud til klageren om at medvirke i udsendelsen.
Det  

 skyldes den korte tidsfrist og de øvrige omstændigheder,  

 hvorunder TV 2 kontaktede klageren.
 Pressenævnet udtaler på baggrund af klagen sin  

 alvorlige kritik af TV 2's handlemåde.
 I medfør af medieansvarslovens § 49  

 pålægges den ansvarshavende redaktør af TV 2 at  

 offentliggøre følgende:
 "Kendelse fra Pressenævnet.
 I et indslag i Eleva2ren på TV 2 den 3. februar 1995  

 behandledes begrebet "uagtsom voldtægt". I den direkte udsendelse  

 fremsatte en kvinde en række særdeles krænkende udtalelser  

 om sin tidligere ægtefælles påståede seksuelle  

 adfærd over for hende under deres tidligere samliv.
Manden har klaget til Pressenævnet.
Han finder, at  

 TV 2 på flere punkter har handlet i strid med god presseskik.
 I anledning af klagen udtaler Pressenævnet:
Samme dag, som udsendelsen blev bragt, blev klageren flere  

 gange kontaktet telefonisk på sit arbejde af Eleva2rens medarbejder.
I  

 en af samtalerne frabad han sig at blive citeret i udsendelsen.
Under de  

 givne omstændigheder finder Pressenævnet det berettiget, at dette  

 også omfattede udtalelser i forudgående samtaler med  

 journalisten.
 Da TV 2 ikke respekterede klagerens ønske om ikke  

 at blive citeret, er god presseskik overtrådt.
Skønt klageren i udsendelsen ikke blev nævnt  

 ved navn, var han let at identificere.
Ikke blot for nær familie, men  

 også for udenforstående som personer på hans arbejdsplads  

 og i det tidligere pars fælles bekendtskabskreds.
De påstande om klagerens seksuelle adfærd over  

 for den tidligere hustru, som hun fremsatte i den direkte udsendelse, var  

 særdeles krænkende for hans privatliv.
TV 2 var på baggrund  

 af sin research nøje bekendt med, at den type udtalelser kunne  

 forventes i udsendelsen.
 TV 2 har derfor også på disse punkter handlet  

 i strid med god presseskik.
Det bemærkes, at denne vurdering ikke ændres  

 af TV 2's eventuelle tilbud til klageren om at medvirke i udsendelsen.
Det  

 skyldes den korte tidsfrist og de øvrige omstændigheder,  

 hvorunder TV 2 kontaktede klageren.
 Pressenævnet udtaler på baggrund af klagen sin  

 alvorlige kritik af TV 2's handlemåde.
 København, den 15. juni 1995.
Else Mols, Henrik Antonsen, Kate Bluhme og Ole  

 Malmqvist." Afsagt den 15. juni 1995.
