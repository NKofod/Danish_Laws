Nr LSF 114 Forslag til Lov om ændring af færdselsloven (Promillegrænsen) Fremsat af Inger Stilling Pedersen (KRF) Lysholm Christensen (KRF)  

 Glønborg (KRF) Kofod-Svendsen (KRF) den 19. november 1991 § 1 I færdselsloven, jf. lovbekendtgørelse nr. 765 af 16. november 1990, som  

 ændret ved lov nr. 278 af 8. maj 1991, foretages følgende ændring:
 § 53, stk. 3, affattes således:
»Stk. 3. For promillekørsel straffes den, som uden at være  

 skyldig i spirituskørsel, fører eller forsøger at føre et motordrevet køretøj  

 efter at have indtaget spiritus i et sådant omfang, at alkoholkoncentrationen  

 i blodet under eller efter kørslen overstiger 0,50 promille.« § 2 Loven træder i kraft den 1. januar 1992.
Bemærkninger til lovforslaget Almindelige bemærkninger Antallet af trafikuheld har fortsat et sådant omfang, at nye initiativer  

 er påkrævet, hvis de menneskelige og økonomiske omkostninger, som  

 færdselsuheld påfører samfundet, skal reduceres mest muligt.
Lovforslaget tilsigter at begrænse antallet af trafikuheld, som sker efter  

 indtagelse af alkohol.
Forslaget indebærer, at promillegrænsen nedsættes fra  

 0,80 til 0,50.
Lovforslaget er en genfremsættelse af lovforslag nr.
L 33 om forslag til  

 lov om ændring af færdselsloven. (Promillegrænsen) jf.
Folketingstidende  

 1989-90, forhandlingerne sp. 534, 2293, 9123 og 9291 og tillæg A sp. 1079.
 Mange spirituspåvirkede bilførere med en promille mellem 0,50 og 0,70 er  

 involveret i personskadeuheld. 8,9 pct. eller 335 af de 3.753  

 spirituspåvirkede førere af personbiler i personskadeuheld, som i årene  

 1985-87 blev registreret af politiet, havde en promille mellem 0,50 og 0,70.  

 Se Færdselssikkerhedspolitisk handlingsplan - betænkning nr. 1157, december  

 1988, side 26.
 Det er videnskabeligt bevist, at evnen til at føre motorkøretøj på fuldt  

 betryggende måde er væsentligt reduceret for personer med en  

 blodalkoholpromille mellem 0,50 og 0,80.
»Farligheden ved forskellige lave promiller er også undersøgt i  

 laboratorie- og kørselsforsøg.
Allerede ved 0,4-0,5 promille har man kunnet  

 påvise øget fejlfrekvens ved uventede trafiksituationer.
Selv toptrænede og  

 motiverede alpine skiløbere på VM-niveau klarer sig dårligere i slalom med en  

 promille på 0,35.
Valget af en lovbestemt grænse på 0,5 promille er videnskabeligt set  

 velbegrundet.
For nogle mennesker ville en grænse på 0,3-0,4 promille dog  

 give større sikkerhed.
En 0,5 promillegrænse har ikke relation til det at  

 kunne køre betryggende under normale og ukomplicerede trafikomstændigheder.  

 Men allerede ved 0,2 promille har alkohol hos nogle bilførere indflydelse på  

 bl.a. reaktionstid, motorik og synsevne«.
Se Ugeskrift for læger den 5.  

 februar 1990, side 404-405.
Forslagsstillerne er af den opfattelse, at en lavere alkoholpromille er et  

 initiativ, der kan være med til at begrænse antallet af trafikuheld.
Af  

 rapport nr. 28 fra Rådet for Trafiksikkerhedsforskning fremgår, at en  

 nedsættelse af promillegrænsen til 0,5 formentlig vil betyde en mindre  

 reduktion i uheldstallet.
Det anføres endvidere, at uheldsrisikoen for de  

 18-24-årige er markant forhøjet, hvilket kan tale for at sænke  

 promillegrænsen for de unge.
Det må endvidere antages, at en lavere alkoholpromille er med til at  

 sikre, at bilister ikke kommer i nærheden af faregrænsen.
Den omstændighed,  

 at man straffes for en lavere koncentration af alkohol i blodet, vil  

 formentlig medføre, at flere helt undlader eller begrænser indtagelse af  

 alkohol, inden de kører bil.
Det bliver legitimt at sige nej til alkohol, når  

 man skal ud at køre.
Herved understreges det også, at spiritusindtagelse og  

 bilkørsel ikke hører sammen.
I flere internationale fora har spørgsmålet om promillegrænser været  

 drøftet.
EF's Ministerråd vedtog den 19. december 1984 en resolution, hvori  

 det forpligtede sig til at sørge for hurtig vedtagelse af  

 færdselssikkerhedsforanstaltninger og opfordrede Kommissionen til at  

 fremkomme med forslag herom.
I EF-Kommissionens direktivforslag af 12. december 1988 hedder det:  

 »Kørsel i spirituspåvirket tilstand anses for at være en medvirkende  

 faktor ved en tredjedel eller mere af de 50.000 dødsfald, der om året sker i  

 Fællesskabet som følge af færdselsulykker; . . .
medlemsstaternes love om den tilladte maksimale alkoholkoncentration i  

 motorføreres blod er forskellige; der er en stærk vejtrafik mellem  

 medlemsstaterne, hvorfor en indbyrdes tilnærmelse af lovene om den tilladte  

 maksimale alkoholkoncentration i motorføreres blod er ønskelig; laboratorieforsøg har vist, at førernes reaktionstid forlænges væsentligt  

 og opfattelsesevnen i betydelig grad begrænses, når alkoholkoncentrationen  

 overstiger 0,80; forsøg har ligeledes vist, at en sådan alkoholkoncentration  

 er den væsentligste risikofaktor; det er bevist, at evnen til at føre et motorkøretøj kan være nedsat  

 betydeligt selv ved en alkoholkoncentration på 0,50, og at risikoen for at  

 blive indblandet i en ulykke i så fald er mere end halvanden gang så stor som  

 ved kørsel i ædru tilstand«.
I Nordisk Råd har spørgsmålet også været behandlet.
På Nordisk Råds  

 session i 1989 blev en rekommandation om indsatsen for at mindske  

 alkoholforbruget i Norden vedtaget.
Heri foreslås nye ensartede  

 promillegrænser i de nordiske lande.
En promillegrænse på nul anbefales.
Dog  

 fastholdes en grænse for måleusikkerhed på 0,20-0,30 promille.
På internationalt plan er der således bestræbelser i gang for at få  

 reduceret promillegrænsen.
Det er forslagsstillernes opfattelse, at Danmark  

 ikke skal afvente international regelfastsættelse, men selv tage initiativ  

 til at få bragt dansk lovgivning i overensstemmelse med lovgivningen i de  

 andre nordiske lande.
Island, Finland og Norge har 0,5 som promille-grænse.  

 Sverige er gået videre og har fastsat en primillegrænse på 0,2.
Efter 2. behandling den 12. marts 1992 Ændringsforslag Af Inger Stilling Pedersen (KRF):
Til § 2 1) Datoen »den 1. januar 1992« ændres til: »den 1.  

 juli 1992«.
Bemærkninger Til nr. 1 Baggrunden for ændringsforslaget er, at lovforslaget ikke har kunnet  

 færdigbehandles inden den 1. januar 1992.
