Vedtaget af Folketinget ved 3. behandling den 15. december 2009 Forslag til Lov om ændring af lov om vandforsyning m.v., lov om miljøbeskyttelse, lov om naturbeskyttelse og lov om vandløb (Hjemmel til at fastsætte regler om drift af vandforsyningsanlæg og om sagsbehandling af bestemte typer af sager samt forlængelse af visse vandindvindingstilladelser og -rettigheder) § 1 I lov om vandforsyning m.v., jf. lovbekendtgørelse nr. 935 af 24. september 2009, foretages følgende ændringer:
 1. § 22, stk. 1, affattes således:
»Tilladelser til vandindvinding meddeles for et bestemt tidsrum, som højst kan være 30 år, jf. dog 2. og 3. pkt.
Tilladelser til indvinding af vand til vanding af landbrugsafgrøder kan med hensyn til grundvand gives for et tidsrum af højst 15 år og med hensyn til overfladevand for et tidsrum af højst 10 år.
Tilladelser til indvinding af vand til dambrug kan gives for et tidsrum af højst 10 år.« 2. I § 22 indsættes som stk. 6:
»Stk. 6. Miljøministeren kan fastsætte regler om frister for indgivelse af ansøgning om fornyelse af en tilladelse til vandindvinding.« 3. Efter § 56 indsættes:
»§ 56 a.
Miljøministeren kan fastsætte regler om driften af vandforsyningsanlæg.« 4. Efter § 74 b indsættes i kapitel 12:
»§ 74 c.
Miljøministeren kan fastsætte regler om, at bestemte typer af sager skal behandles og afgøres samtidig med afgørelser efter anden relevant lovgivning.
Miljøministeren kan herunder fastsætte regler om genoptagelse af sager, hvor tilladelse er meddelt.« 5. I § 86, stk. 2, ændres to steder »§ 19« til: »§ 20«.
§ 2 I lov om miljøbeskyttelse, jf. lovbekendtgørelse nr. 1757 af 22. december 2006, som ændret bl.a. ved § 2 i lov nr. 97 af 10. februar 2009 og senest ved § 1 i lov nr. 513 af 12. juni 2009, foretages følgende ændringer:
 1. I § 35, stk. 2, 2. pkt., indsættes efter »handlinger«: », og om, at sager om godkendelse af bestemte listevirksomheder skal behandles og afgøres samtidig med afgørelser efter anden relevant lovgivning«.
 2. I § 41 b, stk. 1, 2. pkt., indsættes efter »regelmæssigt«: »eller samtidig med relevante afgørelser efter anden lovgivning«.
§ 3 I lov om naturbeskyttelse, jf. lovbekendtgørelse nr. 933 af 24. september 2009, foretages følgende ændring:
 1. Efter § 70 a indsættes før overskriften »Internationale forpligtelser«:
»§ 70 b.
Miljøministeren kan fastsætte regler om, at bestemte typer af sager efter loven skal behandles og afgøres samtidig med afgørelser efter anden relevant lovgivning.« § 4 I lov om vandløb, jf. lovbekendtgørelse nr. 927 af 24. september 2009, foretages følgende ændring:
 1. Efter § 70 a indsættes i kapitel 12:
»§ 70 b.
Miljøministeren kan fastsætte regler om, at bestemte typer af sager efter loven skal behandles og afgøres samtidig med afgørelser efter anden relevant lovgivning.« § 5 Stk. 1. Loven træder i kraft den 1. januar 2010.
 Stk. 2. § 22, stk. 1, i lov om vandforsyning m.v. som affattet ved denne lovs § 1, nr. 1, finder anvendelse på tilladelser til vandindvinding, der meddeles efter lovens ikrafttræden.
§ 6 Stk. 1. Uanset de gældende bestemmelser i § 86, stk. 1 og 2, i lov om vandforsyning m.v. ophører rettigheder i medfør af disse bestemmelser, der efter den gældende bestemmelse i § 86, stk. 4, i lov om vandforsyning m.v. fortsat gælder den 1. januar 2010, først senest 1 år efter vedtagelsen af den første kommunale handleplan i medfør af miljømålsloven.
Stk. 2. Tilladelse til vandindvinding meddelt efter kapitel 4 i lov om vandforsyning m.v., der er meddelt før den 1. januar 2010, og som udløber efter den 1. januar 2010, men inden vedtagelsen af den første kommunale handleplan i medfør af miljømålsloven, ophører først senest 1 år efter vedtagelsen af den kommunale handleplan.
Dette gælder dog ikke tilladelser, der er påklaget til Miljøklagenævnet, og som ikke er afgjort den 1. januar 2010, samt tilladelser, der påklages efter dette tidspunkt.
