I medfør af § 2, litra b, d, 1. pkt., § 5, stk. 3, 1. pkt., § 7, stk. 4,  stk. 6 og stk. 7 i lov om indkøbsforeninger for  

 mindre jordbrugere, jf. lovbekendtgørelse nr. 566 af 3. august 1990, fastsættes:
 § 1.  Indkøb for foreningens midler må kun ske til  

 medlemmer, der er ejere eller brugere af en landbrugsejendom, hvis grundværdi  

 ikke overstiger 400.000 kr. ved årsreguleringen pr. 1. januar 1994, eller  

 hvis areal ikke overstiger 40 ha.
 § 2.  Til et medlem af en indkøbsforening for mindre  

 jordbrugere må der ikke anvendes mere end 100.000 kr., til 2 medlemmer, der  

 foretager indkøb i fællesskab, og som hæfter solidarisk, dog indtil 125.000  

 kr. tilsammen, og til 3 eller højst 4 medlemmer, der foretager indkøb i  

 fællesskab, og som ligeledes hæfter solidarisk, indtil 175.000 kr. tilsammen.
 § 3.  Til indkøb til en fælles mekaniseringsforening  

 kan højst anvendes 1.125.000 kr., og ikke over 75.000 kr. pr. medlem.
 § 4.  En indkøbsforening kan optage lån i banker,  

 sparekasser eller andelskasser til indkøb til foreningernes medlemmer efter  

 §§ 1-3.
Stk. 2.  Hvis foreningen optager lån efter stk. 1, skal  

 de medlemmer, for hvem foreningen foretager indkøb efter at låneoptagningen  

 er sket, tegne garanti for foreningens forpligtelser på det maksimale beløb  

 efter loven.
Nytegnede garantier skal udformes i overensstemmelse med et  

 standardkoncept for medlemsgarantier, der fastsættes af Strukturdirektoratet  

 for Landbrug og Fiskeri (Strukturdirektoratet).
 Stk. 3.  Før låneoptagelse efter stk. 1 skal foreningens  

 vedtægter ændres i overensstemmelse med retningslinier herfor, som udstedes  

 af Strukturdirektoratet.
 § 5.  Så længe statskassen har et tilgodehavende i en  

 forening, kan foreningen kun optage lån efter § 4, stk. 1, på følgende  

 vilkår, der skal fremgå tydeligt af lånedokumentet:
 Stk. 2.  Strukturdirektoratet kan give den i stk. 1, nr.  

 2, nævnte tilladelse i særlige tilfælde, hvor det skønnes, at den ønskede  

 individualforfølgning ikke vil få betydning for statens tilgodehavende hos  

 foreningen.
 § 6.  Hvis en forening optager lån efter § 4, stk. 1,  

 skal foreningens reservefond, senest fra det tidspunkt, hvor det første  

 private lån bevilges, udgøre mindst 25 pct. af summen af restgælden af de  

 private og de statslige lån.
 Stk. 2.  Hvis foreningen efterfølgende ikke opfylder  

 kravet i stk. 1, påhviler det foreningen inden 6 måneder fra dette forholds  

 indtræden at opfylde kravet.
 Stk. 3.  Hvis foreningens bestyrelse eller den daglige  

 ledelse må formode, at foreningen ikke længere kan opfylde kravet efter stk.  

 1 til reservefondens størrelse, skal foreningen omgående foretage  

 indberetning herom til Strukturdirektoratet og fremlægge en plan, der  

 sandsynliggør, at foreningen inden for den i stk. 2 nævnte frist vil kunne  

 opfylde det i stk. 1 nævnte krav.
 Stk. 4.  Hvis foreningen ikke fremlægger en plan efter  

 stk. 3, eller hvis Strukturdirektoratet finder, at planen ikke sandsynliggør,  

 at foreningen kan opfylde kravet efter stk. 1, kan foreningens virksomhed  

 standses i henhold til lovens § 8.
 § 7.  Vedtægtsændringer i henhold til loven skal  

 stadfæstes af Strukturdirektoratet.
 § 8.  Danske Indkøbsforeningers og de enkelte  

 indkøbsforeningers bøger og regnskaber skal revideres af en statsautoriseret  

 revisor eller registreret revisor for foreningens regning.
 Stk. 2.  Strukturdirektoratet fastsætter i en revisions-  

 og regnskabsinstruks nærmere regler for den stk. 1 anførte revision.
 § 9.  Bekendtgørelsen træder i kraft den 15. august  

 1995.
 Stk. 2.  Bekendtgørelse nr. 568 af 24. juli 1991 om  

 indkøbsforeninger for mindre jordbrugere, som ændret ved bekendtgørelse nr.  

 707 af 22. juli 1994, ophæves.
