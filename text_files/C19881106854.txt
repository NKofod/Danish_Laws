 Vedlagt fremsendes Finansministeriets cirkulære af 9. december 1987 om  

 retningslinier for udstedelse af frigørelsesattester til deltidsansatte.
 Cirkulæret, der afløser Finansministeriets cirkulære af 27. august 1980,  

 indebærer en begrænsning i adgangen til at udstede frigørelsesattester og  

 dermed udbetalingen af supplerende dagpenge.
Direktoratet skal navnlig henlede opmærksomheden på, at udstedelsen af  

 frigørelsesattester kun kan ske, hvor det ikke er muligt at få  

 deltidsstillinger besat med kvalificerede ansøgere, som ønsker ansættelse på  

 deltid uden supplerende dagpenge.
Med henblik på at begrænse udstedelse af  

 frigørelsesattester bør det endvidere til stadighed overvejes at øge  

 beskæftigelsesgraden for deltidsansatte, der har fået udstedt  

 frigørelsesattest, såfremt dette kan ske indenfor tjenestestedets normativ  

 for den pågældende personalegruppe.
Dette kan blandt andet ske ved  

 sammenlægning af deltidsstillinger i forbindelse med ledighed.
I tilslutning  

 hertil bemærkes, at man er forpligtet til at tilbagekalde udstedte  

 frigørelsesattester i tilfælde, hvor den ansatte afslår tilbud om forhøjet  

 timetal inden for samme stillingskategori.
 Endvidere skal man henlede opmærksomheden på, at udstedelse af  

 frigørelsesattest til allerede ansatte, herunder deltidsansatte, kun kan  

 finde sted i forbindelse med tvungen nedsættelse af arbejdstiden som følge af  

 indskrænkninger m.v. og kun efter anmodning.
Udstedelse af frigørelsesattest foretages af ansættelsesmyndigheden og  

 spørgsmålet bør afklares i forbindelse med ansættelsesforholdets indgåelse.  

 Direktoratet skal anmode om underretning om henholdsvis udstedelse og  

 tilbagekaldelse af frigørelsesattester.
Underretning skal ske ved  

 fremsendelse af genpart af frigørelsesattest eller tilbagekaldelsesskrivelse.
 I det omfang ansættelseskompetencen er direktoratets henstilles, at  

 spørgsmålet afklares senest i forbindelse med ansættelsessagens forelæggelse  

 for direktoratet.
 E.B.
