 Fiktiv lejeindtægt fratrukket boligtillægget på grund af 19-årig  

 hjemmeboende datter, der havde indtægt som bagerlærling, men ikke bidrog til  

 huslejen.
 REDEGØRELSE FOR SAGEN:
M og hustruen K modtog kontanthjælp.
Datteren, der var 18 år, boede hos M  

 og K og havde arbejdsindtægt som bagerlærling.
Datterens indtægt blev brugt  

 til betaling af kost og udgifter til bil, som hun var nødt til at have for at  

 komme til og fra arbejde.
Socialudvalget havde ved beregning af boligtillæg til M fratrukket en  

 fiktiv lejeindtægt på 500 kr. fra datteren.
Socialudvalget begrundede dette  

 med, at datteren havde arbejdsindtægt med afledt virkning på beregning af  

 familiens boligsikring og bistandshjælp.
 Socialforvaltningen henviste til, at boligstøtten til M blev mindre på  

 grund af datterens indtægt, hvilket medførte, at forvaltningen skulle  

 udbetale et større beløb til M og K, og til, at forvaltningen principielt  

 mente, at ingen kan bo gratis.
 Socialforvaltningen accepterede, at datteren var nødt til at have bil for  

 at kunne passe sit arbejde.
M og K anførte i klagen til amtsankenævnet, at den eneste måde, datteren  

 kunne klare sig på, var at bo hjemme uden at betale husleje.
Ellers ville hun  

 være bedre stillet ved at opsige sin læreplads.
 AFGØRELSEN, DER KLAGES OVER:
 Amtsankenævnet fandt ikke, at der i bistandslovens § 37 er hjemmel til at  

 foretage reduktion af boligtillægget på baggrund af en fiktiv huslejeindtægt.
 Nævnet lagde vægt på, at datteren ikke betalte husleje til forældrene samt  

 på, at boligtillægget blev ydet til forældrene til dækning af deres faktiske  

 boligudgifter.
 KLAGEN TIL ANKESTYRELSEN:
Afgørelsen blev anket af socialudvalget.
Det blev anført, at der ved  

 beregningen af den fiktive husleje var lagt vægt på den samlede huslejes  

 størrelse, datterens indtægts- og udgiftsforhold og boligsikringsændringens  

 størrelse.
Endvidere blev lagt vægt på, at ingen principielt bor gratis, og  

 såfremt der er et hjemmeboende barn over 18 år, der er berettiget til  

 bistandshjælp, bliver der udmålt boligtillæg, jf. dokumentation fra  

 forældrene, til leje af værelse i familiens bolig, erfaringsmæssigt i  

 størrelsesordenen 500-800 kr.
 Antaget til principiel behandling:
 Sagen blev antaget til principiel behandling med henblik på, om der i  

 forældrenes boligtillæg efter bistandslovens § 37, stk. 3, kan foretages  

 fradrag for en fiktiv lejeindtægt fra et voksent, hjemmeboende barn, som har  

 arbejdsindtægt, men som reelt ikke betaler husleje.
 LOVGRUNDLAG:
 Bistandslovens § 37, stk. 3.
 Socialministeriets vejledning af 5. marts 1987 om kontanthjælp efter  

 bistandsloven, pkt. 6 b.
 ANKESTYRELSENS AFGØRELSE:
 Ifølge bistandslovens § 37, stk. 3, beregnes boligtillægget for personer,  

 der har fælles husførelse med andre end en ægtefælle, som udgangspunkt med  

 lige andele til hver af parterne.
 Under hensyn til oplysningerne om M's datters indtægts- og arbejdsforhold  

 havde socialudvalget med rette foretaget fradrag i det udmålte boligtillæg  

 efter bistandslovens § 37, stk. 3, for en fiktiv huslejeindtægt fra datteren.
 Der ikke grundlag for at tilsidesætte socialudvalgets skøn, hvorefter den  

 fiktive husleje for datterens vedkommende var fastsat til 500 kr.
 Ankestyrelsen ændrede således amtsankenævnets afgørelse.
