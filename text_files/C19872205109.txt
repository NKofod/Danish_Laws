(Til rektorerne for børnehave- og  

 fritidspædagogseminarierne) I henhold til § 6, stk. 2, § 9, stk. 4, § 10, stk. 1, § 16, stk. 1 og §  

 25, stk. 5 i bekendtgørelse nr. 536 af 19. august 1986 om uddannelse af  

 børnehavepædagoger og fritidspædagoger fastsætter direktoratet herved  

 følgende:
A.
Kredsen af praktikinstitutioner.
 1. Praktikundervisningen kan alene foregå i  

 institutioner eller andre pædagogiske virksomheder, som seminariet har  

 godkendt til formålet , og som er beliggende i Danmark , jfr. dog punkt 5 og  

 punkt 11 nedenfor.
2. Det er en forudsætning for godkendelse til  

 øvelsespraktik , at den pågældende institutions eller virksomheds ledelse har  

 erklæret sig villig til at modtage de studerende i praktik, og at den  

 medarbejder, der antages som praktiklærer, 3. Formidling af dagpleje eller anden administrativ  

 virksomhed i forvaltninger eller organisationer kan ikke godkendes til  

 øvelsespraktik.
 Om institutionens daglige åbningstider (ugentlige arbejdstid) henvises til  

 punkt 7.
4. Det henstilles, at seminariet etablerer en fast  

 kreds af  praktikinstitutioner (til øvelsespraktik), hvor den pågældende  

 praktiklærer ikke inden for samme undervisningsår benyttes af andre  

 seminarier.
Hvis praktikundervisningen undtagelsesvis foregår uden for denne  

 faste kreds af institutioner, men dog her i landet eller i Sydslesvig (jfr.  

 punkt 11), medfører dette ingen begrænsning af praktiklederens  

 tilsynsforpligtelse efter uddannelsesbekendtgørelsens § 9, stk. 5. Tilsynet  

 bør imidlertid i disse tilfælde indskrænkes til det strengt nødvendige.
5. Til specialepraktik kan der under hensyn til specialearbejdets karakter  

 godkendes institutioner, som ikke opfylder de almindelige betingelser for at  

 kunne godkendes til øvelsespraktik.
Specialepraktik kan endvidere med rektors  

 tilladelse foregå på Færøerne, i Grønland eller i udlandet, dog ikke ud over  

 3 uger for den enkelte studerende.
Der foretages ikke tilsynsbesøg i disse  

 tilfælde.
 6. Beslutning om godkendelse af institutioner til øvelsespraktik træffes  

 af praktikudvalget og praktiklederne efter reglerne i § 15 i bekendtgørelsen  

 af 26. august 1971 om faste råd og udvalg m.m. ved børnehave- og  

 fritidspædagogseminarierne.
 Beslutning om godkendelse af institutioner til specialepraktik træffes af  

 praktiklederne efter samråd med specialeholdlærerne, jfr.  

 uddannelsesbekendtgørelsens § 18, stk. 5.
B.
De studerendes placering i praktikinstitutionerne.
7. De studerende udsendes i øvelsespraktik enkeltvis,  

 således at de har hver sin praktiklærer, der ikke samtidig kan have andre  

 studerende i praktik.
For den enkelte studerende gennemføres  

 praktikperioderne i tre forskellige (godkendte) institutioner, hvoraf mindst  

 to skal have en sådan daglig åbningstid (ugentlig arbejdstid), at den  

 studerende kan være til stede og deltage i arbejdet i mindst 30 ugentlige  

 timer.
En enkelt af perioderne kan således henlægges til en børnehaveklasse  

 med mindst 17 ugentlige timer eller til en halvdagsinstitution med mindst 20  

 ugentlige timer.
8. For børnehavepædagogstuderende skal mindst to af  

 øvelsespraktikperioderne foregå i en børnehave, i en skoles  

 børnehaveklasse(r) eller i en aldersintegreret daginstitution, eller anden  

 pædagogisk virksomhed, der bl.a. omfatter børn i alderen 2-7 år.
Den tredie  

 periode kan - hvis den studerende ønsker det - foregå i andre institutioner  

 eller virksomheder, der modtager børn eller unge til beskæftigelse,  

 behandling eller pleje, eller som i øvrigt har ansat børnehave- eller  

 fritidspædagoger, jfr. dog punkt 10.
9. For fritidspædagogstuderende skal mindst to af  

 øvelsespraktikperioderne foregå i et fritidshjem, i en skoles  

 børnehaveklasse(r), i en skolefritidsordning, i en fritids- eller ungdomsklub  

 eller anden socialpædagogisk, ideebetonet eller kulturel  

 fritidsforanstaltning for børn og unge, eller i en aldersintegreret  

 daginstitution, der bl.a. omfatter børn i alderen 6-18 år.
Den tredie periode  

 kan - hvis den studerende ønsker det - foregå i andre institutioner eller  

 virksomheder, der modtager børn, unge eller voksne til beskæftigelse,  

 behandling eller pleje, eller som i øvrigt har ansat børnehave- eller  

 fritidspædagoger, jfr. dog punkt 10.
 10. For studerende, der overgår fra den ene af de to  

 uddannelser  til den anden mellem 1. og 2. uddannelsesår, jfr.  

 uddannelsesbekendtgørelsens § 3, stk. 1 skal dog kun 2. års  

 øvelsespraktikperiode foregå inden for den nye uddannelses særlige  

 institutionsområde. ønsker en studerende at overgå til den anden uddannelse  

 senere end mellem 1. og 2. år, forelægges spørgsmålet om opfyldelse af  

 praktikforpligtelsen for direktoratet.
11. Studerende kan gennemføre en eller - i særlige  

 tilfælde - flere øvelsespraktikperioder i danske institutioner i Sydslesvig ,  

 som seminariet har godkendt til praktikundervisning.
Bestemmelserne i punkt  

 7-10 gælder også for disse studerende.
Studerende fra  Færøerne eller  

 Grønland , der ønsker at gennemføre en eller flere øvelsespraktikperioder i  

 deres hjemland, kan ansøge direktoratet om tilladelse hertil.
Ansøgningen  

 indsendes gennem rektor med praktiklederens indstilling om godkendelse af de  

 pågældende institutioner.
 12. Studerende kan som led i et godkendt forsøgs-  

 eller  udviklingsarbejde udsendes i praktik i andre institutioner end de i  

 punkt 8-9 nævnte.
 13. Studerende, der har en sådan personlig tilknytning  

 til en praktiklærer, at dette må formodes at kunne få negativ indflydelse på  

 udbyttet af praktikundervisningen eller påvirke bedømmelsen af den  

 studerendes standpunkt, må ikke udsendes i øvelsespraktik hos den pågældende  

 praktiklærer.
14. De studerende udsendes i specialepraktik enkeltvis  

 eller i grupper på 2-6 deltagere.
For den enkelte studerende kan  

 specialepraktikken foregå i en eller to institutioner eller virksomheder, der  

 modtager børn eller unge, fortrinsvis i den aldersgruppe, uddannelsen tager  

 sigte på, d.v.s. 2-7 år, henholdsvis 6-18 år.
Der skal normalt være mindst 2  

 ugers praktik (10 arbejdsdage) på den enkelte institution.
15. Beslutning om den enkelte studerendes placering i  

 praktikinstitutionerne træffes af praktiklederen efter drøftelse med den  

 studerende, for specialepraktikkens vedkommende efter drøftelse med de  

 studerende og specialeholdlæreren.
Inden specialepraktikken påbegyndes,  

 træffes der mellem praktiklederen og praktiklæreren aftale om varigheden af  

 praktikken på institutionen, antallet af praktikanter samt om det ugentlige  

 timetal.
16. Hvis en studerende frembyder smittefare eller  

 lider af en sygdom, der kan frembyde anden risiko for børn eller unge , eller  

 hvis der foreligger en begrundet formodning herom, kan seminariet forlange en  

 lægeerklæring om den studerendes helbredstilstand.
Den studerende må i  

 sådanne tilfælde ikke påbegynde eller fortsætte sit praktikophold, før der  

 foreligger en lægelig udtalelse om, at den studerende ikke frembyder nogen  

 fare for børn og unge.
Udgiften til lægeundersøgelse afholdes af seminariet.  

 Om studerende, der frembyder risiko for børn eller unge på grund af  andre  

 forhold end sygdom, henvises til punkt 21.
C.
De studerendes vilkår under praktikophold.
17. Det bør tilkendegives over for de studerende, at  

 de må forvente at blive pålagt tavshedspligt af praktikinstitutionen med  

 hensyn til oplysninger af fortrolig karakter, som de måtte blive bekendt med  

 under praktikopholdet, og at en tilsidesættelse af denne tavshedspligt - også  

 efter praktikundervisningens ophør - efter omstændighederne vil kunne medføre  

 ansvar efter straffelovens eller forvaltningslovens bestemmelser eller  

 bortvisning fra seminariet.
Er de studerende i tvivl om, hvorvidt oplysninger  

 om tjenstlige eller private forhold vil kunne udnyttes i en faglig  

 sammenhæng, og under hvilken form de eventuelt vil kunne viderebringes, bør  

 de rådføre sig med praktiklederen herom.
 18. Da de studerende ikke kan betragtes som antaget  

 til at udføre arbejde i praktikinstitutionens tjeneste og således normalt  

 ikke vil være forsikringsberettigede i henhold til lov om  

 arbejdsskadeforsikring, bør det tilrådes de studerende at dække sig ind over  

 for ulykkesrisikoen ved at tegne en privat  ulykkesforsikring, eventuelt på  

 kollektiv basis.
 Derimod skulle det normalt ikke være nødvendigt, at de studerende tegner  

 ansvarsforsikring af hensyn til praktikopholdet, især ikke hvis  

 praktikinstitutionen har tegnet forsikring, der dækker eventuelle skader,  

 herunder en ansvarsforsikring, der dækker ansvaret for medarbejderne.
 Seminariet kan ikke afholde udgifter til forsikring af de studerende under  

 praktikophold, og der vil ikke i skadestilfælde kunne rejses krav over for  

 seminariet om forsikringsmæssig dækning med henvisning til statens  

 selvforsikringsordning.
19. De studerende er forpligtet til at være til stede  

 på praktikinstitutionen til de aftalte mødetider, jfr.  

 uddannelsesbekendtgørelsens § 16, stk. 1, og direktoratets cirkulære om  

 fremmøde i børnehavepædagog- og fritidspædagoguddannelserne.
Deltagelse i  

 møder i seminariets Fællesudvalg, Praktikudvalg eller  

 Førsteårsafgørelsesudvalg regnes i denne henseende som lovligt forfald, jfr.  

 bekendtgørelsen om faste råd og udvalg m.v. § 2, stk. 2. Det samme gælder  

 møder i De studerendes Råd, om hvis afholdelse praktiklederen er orienteret.  

 Den studerende må give praktiklæreren meddelelse om sit fravær, selv om der  

 er tale om lovligt forfald.
Praktiklæreren fører kontrol med fremmødet og  

 afgiver oplysninger herom til seminariet.
20. Rektor kan efter samråd med praktiklederen tillade  

 en studerende, som i 1. uddannelsesår har været forhindret i at deltage i  

 øvelsespraktik i sædvanligt omfang inden for de fastsatte perioder, at  

 gennemføre de manglende praktikdage i sommerferien, eventuelt i form af  

 kolonipraktik, jfr. uddannelsesbekendtgørelsens § 9, stk. 2.  

 Førsteårsafgørelsen træffes i så fald senest umiddelbart, før undervisningen  

 påbegyndes i 2. uddannelsesår.
Derimod vil en manglende gennemførelse af  

 øvelsespraktikken i 2. uddannelsesår som hovedregel medføre, at den  

 studerende enten må gå dette år om eller eventuelt helt må ophøre med  

 uddannelsen.
Ved dokumenteret sygdom eller andet lovligt forfald kan rektor  

 dog tillade en studerende at gennemføre indtil 7 uger af 2. års  

 praktikperiode i sommerferien.
Endvidere vil direktoratet i særlige tilfælde  

 kunne tillade, at den manglende del af uddannelsen gennemføres efter  

 afslutningen af 3. uddannelsesår, og at den studerende herefter aflægger de  

 afsluttende prøver i november-december samme år.
 Deltagelse i kolonipraktik medfører ingen afkortning af praktikperioden  

 (antallet af uger i praktik), selv om den studerende deltager i arbejdet i  

 mere end 30 ugentlige timer.
21. Rektor kan efter samråd med praktiklederen afbryde  

  praktikundervisningen , hvis der er opstået problemer, som ikke umiddelbart  

 kan løses af den studerende og praktiklæreren eller ved praktiklederens  

 mellemkomst.
Der skal da normalt straks anvises den studerende en anden  

 praktikinstitution til gennemførelse af praktikperioden.
Er dette ikke  

 muligt, afgør rektor efter indstilling fra praktiklederen, hvorledes den  

 manglende praktik kan indhentes.
Hvis afbrydelsen af praktikperioden skyldes,  

 at den studerende af andre grunde end  sygdom , jfr. punkt 16, frembyder  

 risiko for børn eller unge, afgør rektor, om der skal rejses bortvisningssag.  

 Seminariet kan ikke rekvirere straffeattest for en studerende fra det  

 centrale kriminalregister, men kan anmode den studerende om selv at gøre det,  

 hvor der måtte være anledning til det, jfr. §§ 20-21 i Justitsministeriets  

 cirkulære nr. 147 af 30. august 1978.
22. De studerende må ikke udføre vikartjeneste i  

 praktikinstitutionen inden for de aftalte mødetider.
Mødetiden kan dog  

 forskydes inden for den enkelte arbejdsdag med henblik på, at den studerende  

 kan vikariere for en af institutionens medarbejdere.
D.
Bedømmelse af de studerendes standpunkt i praktik.
 23. Bedømmelse af de studerendes standpunkt i  

 øvelsespraktik foretages af praktiklederen, jfr. uddannelsesbekendtgørelsens  

 § 6, stk. 2 og § 25, stk. 2. Grundlaget for praktiklederens bedømmelse  

 fremkommer således:
1. års øvelsespraktik : Efter praktikperioden udtaler hver praktiklærer  

 sig skriftligt, om det efter den studerendes standpunkt findes  

 »betænkeligt« eller »ikke betænkeligt«, at den studerende  

 fortsætter uddannelsen i 2. år.
Praktiklærerens grundlag for at udtale sig er  

 den studerendes praktisk-pædagogiske arbejde og drøftelser på  

 konferencetimerne.
Udtalelsen afgives på en blanket og skal begrundes  

 skriftligt, uanset hvad den går ud på.
Seminariet udleverer efter anmodning kopi til den studerende.
Er de to  

 praktiklærere enige, er deres udtalelser bindende for praktiklederen.
Er de  

 ikke enige, skal praktiklederen drøfte bedømmelsen med praktiklærerne i  

 fællesskab, inden praktiklederen afgiver sin udtalelse.
Den studerende skal  

 have lejlighed til at deltage i denne drøftelse.
Foreligger der kun en  

 udtalelse fra een praktiklærer, er udtalelsen ligeledes kun vejledende for  

 praktiklederen.
2. års øvelsespraktik : Praktiklæreren udtaler sig mundtligt til  

 praktiklederen ved dennes tilsynsbesøg.
Ved praktikperiodens slutning  

 deltager praktikleder, praktiklærer og den studerende i en samtale - den  

 såkaldte »trekantsamtale«, hvis indhold koncentrerer sig om, i  

 hvilken grad og på hvilken måde den studerende har arbejdet med fagets  

 indhold med henblik på opfyldelse af praktikundervisningens mål.
Samtalen kan foregå i umiddelbar tilknytning til et tilsynsbesøg.
Der  

 foretages ikke standpunktsvurdering under eller i tilknytning til samtalen.
 Et resumee af samtalen nedfældes skriftligt af praktiklederen på en  

 blanket, eventuelt i umiddelbar tilknytning til samtalen.
 Der udleveres kopi til praktiklæreren og den studerende, som ved deres  

 underskrift tilkendegiver, at de er gjort bekendt med det skrevne.
 Tilsynsbesøg, samtalen og den studerendes eventuelle opgaver i forbindelse  

 med praktikperioden danner tilsammen grundlaget for praktiklederens  

 standpunktsudtalelse, som afgives efter praktikperioden.
24. Ved specialepraktik afholdes der ikke  

 konferencetimer, og praktiklæreren skal normalt ikke foretage nogen vurdering  

 af den studerendes arbejde på institutionen.
Seminariet kan dog  

 undtagelsesvis anmode praktiklæreren om at udtale sig om en enkelt  

 studerendes arbejde i specialepraktikken.
E.
Tilskud til de studerendes befordringsudgifter.
 25. Seminariet yder efter ansøgning tilskud til de  

 studerendes befordringsudgifter i forbindelse med praktikundervisningen under  

 følgende betingelser :
Det er endvidere en betingelse, at de studerende benytter offentlige  

 trafikmidler.
Rektor kan dog godkende, at en studerende benytter eget  

 befordringsmiddel, hvis det skønnes mest hensigtsmæssigt.
 26. Ved offentlig befordring godtgør seminariet de  

 dokumenterede faktiske udgifter med fradrag af den studerendes normale  

 befordringsudgift til og fra seminariet (dog mindst med fradrag af taksten  

 for befordring i nærtrafikområdet). Der anvendes måneds-, uge-, eller  

 rabatkort efter praktikperiodens varighed.
 Ved egen befordring ydes godtgørelse efter statens regler om godtgørelse  

 for benyttelse af eget befordringsmiddel på tjenesterejser, dog højst med det  

 beløb, som den studerende ville have fået godtgjort ved at benytte offentlige  

 trafikmidler, og med fradrag af den normale befordringsudgift (som ved  

 offentlig befordring). Hvor flere studerende benytter samme køretøj, ydes  

 alene godtgørelse til føreren.
27. Til studerende, som på grund af afstanden mellem  

 deres bopæl og praktikstedet tager midlertidigt ophold i nærheden af  

  praktikinstitutionen , godtgøres befordringsudgiften mellem det ny e opholdssted og praktikstedet med fradrag af befordringsudgiften mellem  

 den hidtidige bopæl og seminariet, jfr. punkt 26. Herudover godtgøres  

 udgiften til en dobbeltrejse mellem bopælen og det nye opholdssted, ved  

 specialepraktik dog kun een gang, selv om den studerende skifter opholdssted  

 flere gange.
Indkaldes den studerende i løbet af praktikperioden til møder i  

 seminariets faste råd eller udvalg, godtgøres yderligere de hermed forbundne  

 rejseudgifter.
Det samme gælder ved teoriindkald og særlig indkaldelse til  

 studievejledning i en øvelsespraktikperiode.
 28. Befordringsgodtgørelsen efter punkt 26-27  

 udbetales månedsvis bagud.
 29. Efter forhandling med fællesudvalget kan rektor  

 bestemme, at der i forbindelse med de enkelte praktikudsendelser etableres  

 vederlagsfri kollektiv befordring til og fra praktikstedet, hvis dette  

 skønnes at være billigere for seminariet end befordringsgodtgørelse efter  

 punkt 25-28.
F.
Ikrafttræden.
30. Cirkulæret træder i kraft den 1. april 1987 og har  

 virkning fra undervisningsåret 1986/87 for studerende i 1. uddannelsesår, fra  

 undervisningsåret 1987/88 for studerende i 2. uddannelsesår og fra  

 undervisningsåret 1988/89 for studerende i 3. uddannelsesår.
Bestemmelsen om  

 specialepraktik anvendes dog tillige for studerende i 3. uddannelsesår i  

 undervisningsåret 1987/88.
31. Undervisningsministeriets cirkulære af 16. juni  

 1983 om praktikundervisningen som led i børnehave- og  

 fritidspædagoguddannelserne ophæves.
Bestemmelserne i dette cirkulære om  

 observationspraktik anvendes dog fortsat i undervisningsåret 1986/87.
 32. Undervisningsministeriets cirkulæreskrivelse af 7.  

 maj 1973 om antallet af praktiktimer i forbindelse med børnehave- og  

 fritidspædagoguddannelserne ophæves.
 Undervisningsministeriet, Direktoratet for Folkeskolen og Seminarier m.v.,  

 den 25. marts 1987.
 P.d.v.
