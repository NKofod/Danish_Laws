En borgmester havde ført et køretøj med en hastighed af mindst 64  

 km/t, skønt hastigheden ikke måtte overstige 50 km/t.
Den pågældende havde  

 herved overtrådt færdselslovens § 118, jf. § 42, stk. 1, nr. 1. Efter en  

 konkret vurdering ansås den pågældende for valgbar.
(Fra Valgbarhedsnævnet til et byråd, j.nr. 501/1995) I brev af 6. januar 1995 har X-Byråd i henhold til § 101, stk. 4, i den  

 kommunale valglov indberettet til Valgbarhedsnævnet, at borgmester NN har  

 vedtaget et bødeforelæg på 600 kr. for overtrædelse af færdselslovens § 118,  

 jf. § 42, stk. 1, nr. 1.
 Det fremgår af sagen, at pågældende torsdag den 26. maj 1994, kl. 7.57,  

 førte et køretøj ad Y-vej mod syd ud for nr. 25 i Z-by med en hastighed af  

 mindst 64 km/t, skønt hastigheden ikke må overstige 50 km/t.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
