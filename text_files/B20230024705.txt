Bekendtgørelse om ændring af bekendtgørelse om konditionalitet for 2023 § 1 I bekendtgørelse nr. 73 af 27. januar 2023 om konditionalitet for 2023, som ændret ved bekendtgørelse nr. 145 af 7. februar 2023, foretages følgende ændringer:
 1. § 1 affattes således:
 »§ 1. Reglerne om konditionalitet finder anvendelse på aktive landbrugere, som søger om tilskud i 2023 efter en eller flere af følgende ordninger:
 1) Bekendtgørelse nr. 76 af 26. januar 2023 om grundbetaling m.v. til landbrugere for 2023 med senere ændringer.
 2) Bekendtgørelse nr. 84 af 20. januar 2023 om slagtepræmie for 2023 med senere ændringer.
 3) Bekendtgørelse nr. 83 af 20. januar 2023 om ko-præmie for 2023 med senere ændringer.
 4) Bekendtgørelse nr. 85 af 20. januar 2023 om tilskud til arealer med stivelseskartofler for 2023 med senere ændringer.
 5) Bekendtgørelse nr. 81 af 23. januar 2023 om økologisk arealstøtte for 2023 med senere ændringer.
 6) Bekendtgørelse nr. 80 af 23. januar 2023 om tilskud til miljø- og klimavenligt græs for 2023 med senere ændringer.
 7) Bekendtgørelse nr. 82 af 23. januar 2023 om tilskud til ekstensivering med slæt for 2023 med senere ændringer.
 8) Bekendtgørelse nr. 79 af 23. januar 2023 om tilskud til varieret planteproduktion for 2023 med senere ændringer.
 9) Bekendtgørelse nr. 78 af 26. januar 2023 om tilskud til biodiversitet og bæredygtighed for 2023 med senere ændringer.
10) Bekendtgørelse nr. 77 af 25. januar 2023 om ø-støtte for 2023 med senere ændringer.« 2. § 2, nr. 6, affattes således:
»6) Omdriftsareal: Areal med produktion af afgrøder, der ikke anses som permanente afgrøder eller permanent græs, eller arealer, der er til rådighed for produktion af afgrøder, men som ligger brak.« 3. § 3 affattes således:
 »§ 3. Tilskudsmodtager, jf. § 1, skal overholde de minimumsstandarder for god landbrugs- og miljømæssig stand for jord (GLM-krav), der fremgår af §§ 4-18, og de lovgivningsbestemte forvaltningskrav, der fremgår af bilag 1 og 2 i hele kalenderåret.
 Stk. 2. Landbrugsstyrelsen fører kontrol med overholdelse af kravene i stk. 1 i hele kalenderåret.
Stk. 3. Landbrugsstyrelsen kan føre kontrol med enhver bedrift, når det skønnes nødvendigt i forhold til at sikre, at der ikke indrømmes fordele efter denne bekendtgørelse til fysiske eller juridiske personer, om hvem det kan fastslås, at betingelserne for at opnå sådanne fordele blev skabt på en kunstig måde og i strid med formålet med konditionalitetsreglerne.« 4. § 13, stk. 1, nr. 3, affattes således:
»3) Bræmmer på 3 meter langs søer og vandløb som nævnt i § 6, der opfylder kravene til slåning i § 28 i bekendtgørelse nr. 76 af 26. januar 2023 om grundbetaling m.v. til landbrugere for 2023 med senere ændringer.« 5. § 13, stk. 1, nr. 6, affattes således:
»6) Braklagte arealer, herunder bestøverbrak og blomsterbrak, som opfylder betingelserne for disse arealer i medfør af § 23 i bekendtgørelse nr. 76 af 26. januar 2023 om grundbetaling m.v. til landbrugere for 2023 med senere ændringer.« 6. § 13, stk. 3, affattes således:
»Stk. 3. Mindst 50 % af en mark, hvorpå elementer som nævnt i stk. 1, nr. 4, 5 og 7, er beliggende, skal være udlagt til omdriftsareal eller areal til opfyldelse af betingelserne for tilskud under en bio-ordning i henhold til bekendtgørelse nr. 78 af 26. januar 2023 om tilskud til biodiversitet og bæredygtighed for 2023 med senere ændringer.« 7. § 16 affattes således:
»§ 16. Elementer og arealer, der er afsat til opfyldelse af kravet i § 13, stk. 1, må ikke anvendes til nogen form for aktivitet, der er tilknyttet produktion, herunder hold af husdyr og dyrkning eller høst af afgrøder til brug for produktion af fødevarer.
Slåning i overensstemmelse med § 8, stk. 3, i bekendtgørelse nr. 76 af 26. januar 2023 om grundbetaling m.v. til landbrugere for 2023 med senere ændringer, anses ikke for en aktivitet, der er tilknyttet produktion, når materialet fra slåningen ikke fjernes fra arealerne.« 8. Overskriften til bilag 1 affattes således:
 9. Bilag 2 affattes som bilag 1 til denne bekendtgørelse.
§ 2 Bekendtgørelsen træder i kraft den 10. marts 2023.
