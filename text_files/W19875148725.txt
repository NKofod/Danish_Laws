Lejer antaget gyldigt opsagt fra lejemål med tilladelse til at holde  

 husdyr, men opsigelsen fandtes ikke at kunne effektueres før lejeren blev  

 anvist en erstatningsbolig med ret til husdyrhold Nævnet behandlede på sit møde den 23. februar 1987 Deres opsigelse i  

 medfør af byfornyelseslovens § 36 af Jørgen Steenberg Jensen, lejer i  

 Murciagade 3, st., indbragt af Dem for nævnet i brev af 10.12.86 efter  

 indsigelse på vegne af lejeren fra Lejerforeningen Sammenslutningen af 1946.
Der ses ikke at være formelle mangler ved opsigelsen.
Efter nævnets  

 opfattelse kan opsigelsen dog ikke effektueres, før passende erstatningsbolig  

 er anvist.
Idet det som anført af klageren lægges til grund, at lejeren i sit  

 nuværende lejemål har en kontraktmæssig ret til at holde hund, kan en  

 erstatningsbolig kun anses for passende, for så vidt den ligeledes giver ret  

 til at holde hund.
 Nævnets af gørelse kan af parterne indbringes for boligretten efter  

 reglerne i lejeloven inden 4 uger, jf. byfornyelseslovens § 84. Indbringelse  

 har ikke opsættende virkning.
