Skriftlig fremsættelse (8. oktober  

 1998) Økonomiministeren (Marianne Jelved):
 Herved tillader jeg mig for Folketinget at  

 fremsætte:
Forslag til Lov om ændring af lov om  

 forsikringsvirksomhed, lov om visse selskabers aflæggelse af  

 årsregnskab m.v. og lov om Erhvervsankenævnet (Revision,  

 tavshedspligt, partsbegreb m.v.) (Lovforslag nr.
L 28).
 Der er tale om en genfremsættelse af det forslag til  

 Lov om ændring af lov om forsikringsvirksomhed, lov om visse selskabers  

 aflæggelse af årsregnskab m.v. og lov om  

 Erhvervsankenævnet, som jeg fremsatte den 5. februar 1998 (L 182).
Ved genfremsættelsen foreslås udover  

 ændringer af Lovforslaget følger op på eneudredningen om  

 tavshedspligt og partsbegreb i den finansielle sektor og rapporten om  

 finansielle koncerner.
 Forslaget vedrørende tavshedspligt indebærer  

 en præcisering af reglerne for videregivelse af oplysninger.
For så vidt angår partsbegrebet foreslås  

 der indsat en ny bestemmelse, der fastslår, hvem der har partsstatus i  

 forhold til Finanstilsynet.
Partsbegrebet udvides og præciseres for  

 så vidt angår bestyrelsesmedlemmer, revisorer, direktører,  

 ansvarshavende aktuar og andre ledende medarbejdere, såfremt tilsynets  

 påtale eller pålæg er rettet direkte mod den  

 pågældende.
Det foreslås endvidere, at andre - f.eks. ved  

 undersøgelse af, hvorvidt der er sket en overtrædelse af lov om  

 forsikringsvirksomheds regler, om hvem der kan drive forsikringsvirksomhed -  

 får partsstatus, når tilsynets afgørelse er rettet direkte  

 mod den pågældende.
 På baggrund af Finanstilsynets rapport fra marts  

 1997 om finansielle koncerner lægges der i lovforslaget op til en  

 harmonisering og regelforenkling.  Tidsfristerne for orientering af  

 Finanstilsynet om ejere af kvalificerede ejerandele og reglerne om revision  

 harmoniseres.
 Med henblik på at undgå at mindre  

 forsikringsselskaber påføres unødige udgifter til  

 selskabsrevision, foreslås indført en bagatelgrænse,  

 så selskaber med en balancesum på under 250 mio. kr. kun skal  

 vælge én statsautoriseret revisor på  

 generalforsamlingen.
 Herudover foreslås placeringsreglerne ændret,  

 således at forsikringsselskaber fremover kan investere i tre af de nye  

 specialforeninger - pengemarkedsforeninger, investeringsinstitutforeninger og  

 placeringsforeninger - efter samme regler, som gælder for  

 investeringsforeninger.
Det foreslås endvidere at ændre reglerne om  

 gensidige selskabers hæftelsesforhold.
Lov om forsikringsvirksomhed  

 fastsætter, at medlemmer af gensidige selskaber hæfter for  

 selskabets forpligtelser.
Finanstilsynet har undersøgt andre EU-landes  

 tilsynslovgivning og fundet ud af, at de fleste lande ikke i lovgivningen  

 stiller krav om medlemshæftelse i gensidige selskaber.
For at lov om  

 forsikringsvirksomhed kan være på linie med andre landes  

 lovgivning foreslås, at kravet ophæves.
 Endelig ændres loven om Erhvervsankenævnet,  

 så erhvervsministeren bemyndiges til at indgå aftale med det  

 færøske landsstyre om, at Erhvervsankenævnet kan behandle  

 klager over afgørelser truffet af færøske  

 hjemmestyremyndigheder.
 Med disse bemærkninger, og idet jeg i øvrigt  

 henviser til lovforslaget og bemærkningerne til dette, skal jeg  

 anbefale forslaget til det høje Tings velvillige  

 behandling.
