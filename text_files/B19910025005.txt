I medfør af § 30 i lov om folkeskolen, jf. lovbekendtgørelse nr. 524 af 10. juli 1990, og efter forhandling med Lærernes Centralorganisation fastsættes:
Timelærere § 1.  Timelærere ansættes i normerede stillinger af  

 denne art, der er optaget på oversigten over normeringen af stillinger ved  

 kommunens skolevæsen.
Timelærere varetager undervisning i fast skema for  

 skoleåret.
 Stk. 2.  Ansættelsesområdet for timelærere er  

 skolevæsenet i vedkommende kommune/amtskommune.
 § 2.  Timelærere lønnes og får beregnet lønanciennitet  

 efter samme regler som tjenestemandsansatte lærere/overlærere i folkeskolen.
 Stk. 2.  Er en timelærers stilling normeret med et  

 lavere timetal end det for lærere gældende pligtige løntimetal, eller  

 vedkommende har nedsat tjenestetid, nedsættes lønnen forholdsmæssigt.
 Stk. 3.  Lønnen udbetales månedlig forud.
 § 3.  Tjenestetiden beregnes og  

 afspadsering/overtimebetaling ydes efter samme regler som for  

 tjenestemandsansatte lærere/overlærere i folkeskolen.
 § 4.  Timelærere er - medmindre andet er fastsat - i  

 øvrigt undergivet de for tjenestemænd på prøve i folkeskolen gældende regler.
 Stk. 2.  Med hensyn til anvendelsen af reglerne om  

 bedømmelse af tjenestemænd på prøve henvises til cirkulære af 8. august 1978  

 om ansættelsesvilkår for timelærere, vakancevikarer og faste vikarer i  

 folkeskolen.
 § 5.  Timelærere er omfattet af  

 Undervisningsministeriets cirkulære af 25. februar 1987 vedrørende  

 pensionssikring af timelærere mfl.
§ 6.  Afgår en timelærer ved døden under ansættelsen,  

 er den efterlevende ægtefælle berettiget til efterindtægt.
Efterlader  

 timelæreren sig ikke ægtefælle, men børn under 18 år, over for hvilke  

 vedkommende havde forsørgelsespligt, er disse berettigede til efterindtægt.
 Stk. 2.  Efterlader en timelærer sig ikke ægtefælle  

 eller børn, som angivet i stk. 1, er boet berettiget til efterindtægt.
 Stk. 3.  Efterindtægten udgør for hver måned et beløb  

 svarende til den sidst udbetalte løn.
Stk. 4.  Retten til efterindtægt omfatter et tidsrum af  

 3 måneder.
Er timelæreren afgået ved døden som umiddelbar følge af  

 tilskadekomst under udførelse af tjenesten, omfatter retten til efterindtægt  

 et tidsrum af 12 måneder.
Vakancevikarer (ikke-tjenestemandsansatte  

 børnehaveklasseledere) § 7.  Vakancevikarer ansættes til varetagelse af  

 timer, som ikke tillægges tjenestemandsansatte børnehaveklasseledere.
 Stk. 2.  Ansættelsesområdet for vakancevikarer er  

 skolevæsenet i vedkommende kommune/amtskommune.
 § 8.  Vakancevikarer lønnes og får beregnet  

 lønanciennitet efter samme regler som for tjenestemandsansatte  

 børnehaveklasseledere.
 Stk. 2.  Er en vakancevikar ansat med et timetal, der er  

 lavere end det for børnehaveklasseledere gældende pligtige årlige timetal,  

 nedsættes lønnen forholdsmæssigt.
 Stk. 3.  Lønnen udbetales månedlig forud.
 § 9.  Tjenestetiden beregnes og overtimebetaling ydes  

 efter samme regler som for tjenestemandsansatte børnehaveklasseledere.
 § 10.  Vakancevikarer er - medmindre andet er fastsat  

 - i øvrigt undergivet de for tjenestemænd på prøve i folkeskolen gældende  

 regler.
 § 11.  Bestemmelserne i § 4, stk. 2, og §§ 5 og 6  

 finder tilsvarende anvendelse for vakancevikarer.
Faste vikarer med læreruddannelse § 12.  Faste vikarer ansættes i normerede stillinger  

 af denne art, der er optaget på oversigten over normeringen af stillinger ved  

 kommunens skolevæsen.
 Stk. 2.  For faste vikarer gælder de i folkeskolelovens  

 § 27, stk. l, fastsatte bestemmelser om uddannelse mv., jf. dog § 21.
 Stk. 3.  Ansættelsesområdet for faste vikarer med  

 læreruddannelse er skolevæsenet i vedkommende kommune/amtskommune.
 § 13.  Faste vikarer med læreruddannelse lønnes og får  

 beregnet lønanciennitet efter samme regler som tjenestemandsansatte  

 lærere/overlærere i folkeskolen, jf. dog stk. 2.
 Stk. 2.  Særlige tillæg i henhold til aftale af 3. juli  

 1989 mellem Finansministeriet og Lærernes Centralorganisation om visse tillæg  

 til tjenestemænd i folkeskolen ydes kun ved vikariater i samme klasse og fag  

 af mindst 1 uges varighed.
 Stk. 3.  Har en fast vikar nedsat tjenestetid i forhold  

 til det for faste vikarer gældende pligtige årlige timetal, nedsættes lønnen  

 forholdsmæssigt.
Stk. 4.  Lønnen udbetales månedlig forud.
Ydelse af  

 særligt tillæg, jf. stk. 2, sker dog bagud.
Betaling for overtimer mv. sker  

 efter reglerne i § 18.
 § 14.  Det pligtige årlige timetal er fastsat til 925.  

 De enkelte undervisningstimer, der regnes som 1 løntime, er af 45 minutters  

 varighed.
 Stk. 2.  Timetallet er fastsat under hensyn til, at det  

 påhviler faste vikarer med læreruddannelse udover at tilrettelægge og at  

 forberede undervisningen at varetage en række opgaver af samme karakter, som  

 er fastsat for folkeskolens tjenestemænd, dog med de afvigelser, der følger  

 af de faste vikarers særlige funktion.
 Stk. 3.  Det pligtige årlige timetal nedsættes således:
 Stk. 4.  Der ydes ikke andre timereduktioner til faste  

 vikarer.
§ 15.  For hver kalenderuge, i hvilken der indgår  

 skoledage, foretages en opgørelse af løntimetallet.
I opgørelsen indgår de  

 læste undervisningstimer = løntimer.
 Stk. 2.  Skoledage, på hvilke en fast vikar med  

 læreruddannelse er fraværende på grund af sygdom eller andet lovligt forfald,  

 eller hvor vikaren deltager i lejrskoler, ekskursioner eller lignende, indgår  

 i opgørelsen på følgende måde:
 Stk. 3.  Skal vikaren være til rådighed på skolen,  

 medregnes timer, i hvilke der ikke er tillagt vikaren undervisning, med en  

 halv løntime.
 Stk. 4.  For hver skoledag, hvor en fast vikar skal give  

 møde på en skole, medregnes mindst 3 løntimer i opgørelsen for den pågældende  

 dag, inkl. de i stk. 3 nævnte rådighedstimer.
Stk. 5.  En fast vikar er forpligtet til at deltage i  

 andre læreres undervisningstimer.
Sådanne undervisningstimer medregnes i  

 opgørelsen med et tilsvarende antal løntimer.
 § 16.  Overstiger det efter § 15 opgjorte  

 undervisningstimetal det pligtige ugentlige timetal for tjenestemandsansatte  

 lærere/overlærere, indgår timerne herudover i opgørelsen med tillæg af 50 %.
 Stk. 2.  Bestemmelsen i stk. 1 omfatter ikke faste  

 vikarer med læreruddannelse, der har opnået timereduktion fra det fyldte 60.  

 år.
 § 17.  Det årlige løntimetal opgøres ved skoleårets  

 afslutning som summen af de enkelte ugeopgørelser, jf. §§ 15 og 16. Dertil  

 lægges timereduktion efter § 14, stk. 3.
Stk. 2.  Har en fast vikar med læreruddannelse ved  

 skoleårets afslutning undtagelsesvis ikke haft timer svarende til det for  

 vikaren fastsatte årlige timetal, sker der ingen afkortning i løn, og de  

 manglende timer skal ikke læses i det følgende skoleår.
Samme regler anvendes  

 i de i stk. 3 nævnte tilfælde.
Stk. 3.  Ved fratræden eller tiltræden i løbet af et  

 skoleår foretages opgørelse som nævnt i stk. 1 på  

 fratrædelses-/tiltrædelsestidspunktet.
Timereduktioner efter § 14, stk. 3,  

 medregnes forholdsmæssigt for ansættelsesperioden.
I opgørelsen medregnes  

 hver skoledag i den resterende/forløbne del af skoleåret med l/200 af det for  

 vikaren fastsatte årlige timetal.
 § 18.  Overstiger det efter § 17 opgjorte løntimetal  

 925 timer, vederlægges de fremkomne overtimer med en betaling, der pr. time  

 udgør 1 divideret med det pligtige årlige timetal af den faste vikars årsløn  

 på det løntrin, hvor vikaren er indplaceret, hvortil lægges 25%.
 Stk. 2.  For faste vikarer, der har nedsat tjenestetid,  

 vederlægges løntimer udover det for vikaren fastsatte årlige timetal med en  

 timebetaling, der udgør 1 divideret med det pligtige årlige timetal for faste  

 vikarer af den faste vikars årsløn på det løntrin, hvor vikaren er  

 indplaceret.
Stk. 3.  Udbetaling af vederlag for overtimer efter stk.  

 1 samt løntimer efter stk. 2 sker snarest muligt og senest den 31. juli det  

 pågældende skoleår.
De på udbetalingstidspunktet gældende lønsatser lægges  

 til grund.
 § 19.  Faste vikarer med læreruddannelse er -  

 medmindre andet er fastsat - i øvrigt undergivet de for tjenestemænd på prøve  

 i folkeskolen gældende regler.
 § 20.  Bestemmelserne i § 4, stk. 2, og §§ 5 og 6  

 finder tilsvarende anvendelse for faste vikarer med læreruddannelse.
Faste vikarer uden læreruddannelse § 21.  Har en stilling som fast vikar, jf. kapitel 3,  

 efter sædvanligt opslag ikke kunnet besættes med en ansøger, der opfylder  

 uddannelsesbetingelserne i folkeskolelovens § 27, stk. 1, kan stillingen for  

 det pågældende skoleår varetages af en ikke-læreruddannet.
Denne må dog have  

 en uddannelse/særlige kvalifikationer, der gør vedkommende egnet til at  

 varetage stillingen.
 Stk. 2.  Stillinger som fast vikar, der i henhold til  

 stk. 1 varetages af ikke-læreruddannede, skal - medmindre de ønskes nedlagt  

 ved skoleårets udgang - opslås til besættelse hvert år pr. 1. august, indtil  

 de pågældende stillinger er besat med læreruddannede.
 Stk. 3.  Ansættelsesområdet for faste vikarer uden  

 læreruddannelse er skolevæsenet i vedkommende kommune/amtskommune.
§ 22.  Faste vikarer uden læreruddannelse lønnes i  

 lønforløbet 11/13/21/23/24 på skalatrinene 16, 18-22, 26, 29, 31, 33, 35 og  

 36. Oprykning til lønramme 13 (skalatrin 18) sker efter 2 år i lønramme 11  

 (skalatrin 16). Efter 2 år på sidste trin i lønramme 13 (skalatrin 22) sker  

 oprykning til lønramme 21 (skalatrin 26). Efter yderligere 2 år oprykkes  

 vikaren til lønramme 23 (skalatrin 29), såfremt de tjenstlige forhold i  

 enhver henseende har været tilfredsstillende.
Efter 2 år på sidste trin i  

 lønramme 23 oprykkes vikaren til lønramme 24 (skalatrin 36).
 Stk. 2.  Lønancienniteten beregnes efter samme regler  

 som for tjenestemænd i folkeskolen, jf. dog stk. 3.
 Stk. 3.  Ved første ansættelse eller genansættelse kan  

 tidligere undervisningsvirksomhed kun medregnes i det omfang, den er udført  

 efter den 1. august 1981.
 Stk. 4.  Har vikaren nedsat tjenestetid i forhold til  

 det for faste vikarer gældende pligtige årlige timetal, nedsættes lønnen  

 forholdsmæssigt.
 Stk. 5.  Tildeles der en vikar, der er placeret i  

 lønramme 11 (skalatrin 16), samme skema i mindst 3 måneder (90 dage), ydes et  

 tillæg pr. løntime, der udgør 1 divideret med det pligtige årlige timetal for  

 faste vikarer af forskellen mellem årslønnen på skalatrin 16 og skalatrin 18.
 Stk. 6.  Lønnen udbetales månedlig bagud hele året uden  

 hensyn til ferier eller fridage, jf. dog § 36, stk. 1.
 § 23.  Bestemmelserne i §§ 14-18 finder tilsvarende  

 anvendelse for faste vikarer uden læreruddannelse.
Årsvikarer (faglærere) § 24.  Årsvikarer (faglærere) ansættes til varetagelse  

 af timer i grundskolen og 10. klasse i fast skema fra den 1. august, 1.  

 september eller senest 1. oktober og for resten af skoleåret.
Tilsvarende  

 ansættes årsvikarer i børnehaveklasser.
 Stk. 2.  Årsvikarer (faglærere) må have en  

 uddannelse/særlige kvalifikationer, der gør dem egnede til at varetage  

 stillingen.
 § 25.  Årsvikarer (faglærere) i lærerstillinger lønnes  

 i lønramme 13, dog således, at kun skalatrinene 18, 20, 21 og 22 anvendes.  

 Lønanciennitet beregnes efter samme regler som for tjenestemænd i  

 folkeskolen.
Stk. 2.  Årsvikarer i stillinger som  

 børnehaveklasseledere lønnes i lønramme 11, dog således, at kun skalatrinene  

 16, 17, 18 og 19 anvendes.
Lønanciennitet beregnes efter samme regler som for  

 tjenestemænd i folkeskolen.
Udover lønnen efter skalatrinene ydes der et  

 særligt tillæg på kr. 1.600,00 årligt (grundbeløb i niveau 1. oktober 1984),  

 jf. § l, stk. 3, i cirkulære om klassificering af tjenestemandsstillinger i  

 folkeskolen.
 Stk. 3.  Er en årsvikar (faglærer) ansat med et  

 løntimetal, der er lavere end det for tjenestemandsansatte lærere, respektive  

 børnehaveklasseledere, gældende pligtige timetal, nedsættes lønnen  

 forholdsmæssigt.
 Stk. 4.  Lønnen udbetales månedlig bagud hele året uden  

 hensyn til ferier eller fridage, jf. dog § 36, stk. 1.
 § 26.  Til årsvikarer (faglærere) i lærerstillinger  

 ydes særligt tillæg efter § 1, stk. 7-10, i cirkulære om klassificering af  

 tjenestemandsstillinger i folkeskolen.
 Stk. 2.  Til årsvikarer (faglærere) i lærerstillinger i  

 Frederiksberg Kommune og de københavnske omegnskommuner, hvor der i medfør af  

 bestemmelserne i tjenestemandslovens § 37 er fastsat kommunale løntillæg til  

 tjenestemandsansatte lærere/overlærere, ydes kommunale løntillæg efter samme  

 regler.
 Stk. 3.  Til årsvikarer i børnehaveklasselederstillinger  

 ydes et særligt tillæg efter § l, stk. 9 og 10, i cirkulære om klassificering  

 af tjenestemandsstillinger i folkeskolen.
 Stk. 4.  Til årsvikarer kan endvidere ydes særligt  

 tillæg efter § 1, stk. 4, i cirkulære om klassificering af  

 tjenestemandsstillinger i folkeskolen.
 § 27.  Tjenestetiden beregnes og  

 afspadsering/overtimebetaling ydes efter de for tjenestemandsansatte lærere,  

 respektive børnehaveklasseledere, gældende regler.
Månedslønnede vikarer § 28.  I vikariater i fast skema af 3 måneders  

 varighed eller derover i et skoleår ansættes månedslønnede vikarer.
Stk. 2.  Månedslønnede vikarer ansættes Stk. 3.  Månedslønnede vikarer må have en  

 uddannelse/særlige kvalifikationer, der gør dem egnede til at varetage  

 stillingen.
§ 29.  Månedslønnede vikarer i lærerstillinger lønnes  

 på 1. løntrin i lønramme 13 (skalatrin 18). Månedslønnede vikarer i  

 stillinger som børnehaveklasseledere lønnes på 1. løntrin i lønramme 11  

 (skalatrin 16) med et særligt tillæg af samme størrelse som det, der ydes til  

 børnehaveklasseledere, jf. § 1, stk. 3, i cirkulære om klassificering af  

 tjenestemandsstillinger i folkeskolen.
Vikarer lønnes i øvrigt efter  

 bestemmelserne i § 25, stk. 3 og 4, og § 26, stk. 1, henholdsvis stk. 3, samt  

 stk. 4. I dele af kalendermåneder udgør betalingen pr. kalenderdag --------------------- månedens kalenderdage af månedslønnen.
 Stk. 2.  Bestemmelserne i § 27 finder tilsvarende  

 anvendelse for månedslønnede vikarer, dog bortset fra afspadsering og  

 timereduktion som følge af ferieforlængelsen.
Timelønnede vikarer § 30.  I vikariater, der påregnes at have en varighed  

 af mindre end 3 måneder (90 dage), ansættes timelønnede vikarer.
 Stk. 2.  Timelønnede vikarer skal dog senest overgå til  

 ansættelse som månedslønnede vikarer på det tidspunkt, hvor der er læst fast  

 skema i 3 måneder (90 dage).
 Stk. 3.  Timelønnede vikarer må have en  

 uddannelse/særlige kvalifikationer, der gør dem egnede til at varetage  

 stillingen.
 § 31.  Timelønnede vikarer lønnes med timeløn for det  

 faktiske antal læste skematimer samt for evt. timereduktion, der ydes i  

 medfør af stk. 3-6. I timelønnen er inkluderet betaling for forberedelse,  

 opgaverettelse mv.
Stk. 2.  For hver skoledag, en timelønnet vikar er  

 anmodet om at give møde på en skole, er vikaren berettiget til løn for 3  

 timer, uanset om timerne bliver læst.
Det er en betingelse, at vikaren møder  

 på skolen og er til rådighed som vikar i 3 timer efter mødetidspunktet.  

 Tilkendegiver vikaren, at vedkommende ikke ønsker at stå til rådighed i 3  

 timer efter mødetidspunktet, skal der dog alene ske betaling for det faktisk  

 antal læste timer.
 Stk. 3.  Tildeles der timelønnede vikarer samme skema i  

 samme klasse eller fag i flere dage, anvendes bestemmelserne i §§ 3-6 i  

 Undervisningsministeriets cirkulære om tjenestetiden for folkeskolens  

 tjenestemænd, jf. dog stk. 4-7. Det er en forudsætning for at yde  

 timereduktion, at det arbejde, som reduktionen dækker, faktisk bliver udført.
Stk. 4.  Reduktion for hjemkundskab og  

 specialundervisning, jf. §§ 3 og 4 i tjenestetidscirkulæret, skal bl.a.  

 kompensere for den nødvendige forberedelse.
Det er en forudsætning for at yde  

 timereduktionen, at timerne er tillagt vikaren så betids, at forberedelse har  

 kunnet finde sted.
 Stk. 5.  Reduktionen for ikke-kursusdelt undervisning og  

 for opgaverettelse, jf. §§ 5 og 6 i tjenestetidscirkulæret, ydes ved  

 vikariater i samme klasse og fag af mindst 1 kalenderuges varighed og  

 beregnes kun for hele kalenderuger.
 Stk. 6.  Reduktion for klasselærerens særlige  

 rådgivningsopgaver for 7.-10. klassetrin, jf. § 6 i tjenestetidscirkulæret,  

 ydes, når en timelønnet vikar varetager klasselæreropgaverne i samme klasse i  

 mindst 4 på hinanden følgende kalenderuger og beregnes kun for hele  

 kalenderuger.
 Stk. 7.  For timelønnede vikarer i stillinger som  

 børnehaveklasseledere anvendes bestemmelserne i § 5 om omregning af timer i  

 Undervisningsministeriets cirkulære om tjenestetid, afspadsering af  

 overtimer, afvikling af undertimer, overtimebetaling og aflønning af  

 børnehaveklasseledere.
 § 32.  Timelønnen til timelønnede vikarer i  

 lærerstillinger udgør 1/1440 af årslønnen på 1. løntrin i lønramme 11  

 (skalatrin 16). Opfylder vikaren betingelserne om uddannelse i  

 folkeskolelovens § 27, stk. 1 eller 3, udgør timelønnen 1/1085 af årslønnen  

 på 1. løntrin i lønramme 13 (skalatrin 18).
 Stk. 2.  Timelønnen til timelønnede vikarer i stillinger  

 som børnehaveklasseledere udgør efter omregning, jf. § 31, stk. 7, 1/1860 af  

 årslønnen på 1. løntrin i lønramme 7 (skalatrin 12). Opfylder vikaren  

 betingelserne om uddannelse i folkeskolelovens § 28, udgør timelønnen efter  

 omregning, jf. § 31, stk. 7, 1/1590 af årslønnen på 1. løntrin i lønramme 11  

 (skalatrin 16). Herudover ydes en forholdsmæssig andel af det særlige tillæg,  

 der ydes til børnehaveklasseledere, jf. § 1, stk. 3, i cirkulære om  

 klassificering af tjenestemandsstillinger i folkeskolen.
Stk. 3.  De beregnede timelønninger afrundes til  

 nærmeste med 10 delelige ørebeløb.
Lønnen udbetales bagud hver uge, hveranden  

 uge eller hver måned.
Særregler for de i kapitlerne 4-7  

 omhandlede personalekategorier Afskedigelse § 33.  Faste vikarer uden læreruddannelse og  

 årsvikarer (faglærere) kan afskediges med 3 måneders varsel til udgangen af  

 en måned.
Dog ophører ansættelsesforholdet ved første ansættelse uden varsel  

 ved skoleårets udløb (31. juli).
 Stk. 2.  Faste vikarer uden læreruddannelse og  

 årsvikarer (faglærere) kan forlange sig afskediget med l måneds varsel til  

 udgangen af en måned.
 Stk. 3.  Månedslønnede vikarer kan uanset bestemmelserne  

 i § 28 afskediges med l måneds varsel til udgangen af en måned.
 Stk. 4.  Månedslønnede vikarer kan forlange sig  

 afskediget med 14 dages varsel til udgangen af en måned.
Stk. 5.  Uanset bestemmelserne i stk. l-4 kan faste  

 vikarer uden læreruddannelse, årsvikarer (faglærere) og månedslønnede vikarer  

 ved første ansættelse ved kommunens skolevæsen inden for de første 3 måneder  

 afskediges og forlange sig afskediget med 14 dages varsel.
Bestemmelsen  

 anvendes tilsvarende, hvis der er forløbet mere end 2 år siden sidste  

 ansættelse ved kommunens skolevæsen.
 Stk. 6.  Timelønnede vikarer kan afskediges og forlange  

 sig afskediget til fratræden den følgende dag.
Sygdom § 34.  Til årsvikarer (faglærere), faste vikarer uden  

 læreruddannelse og månedslønnede vikarer ydes der løn under sygdom.
 Stk. 2.  Timelønnede vikarer oppebærer ikke løn under  

 sygdom.
Graviditet, barsel og adoption § 35.  De for tjenestemænd i folkeskolen gældende  

 regler om løn under fravær på grund af graviditet, barsel og adoption finder  

 tilsvarende anvendelse på årsvikarer (faglærere), faste vikarer uden  

 læreruddannelse og månedslønnede vikarer, jf.
Finansministeriets cirkulære af  

 7. september 1989 om fravær fra arbejdet på grund af graviditet, barsel og  

 adoption, samt Finansministeriets cirkulære af 8. juni 1990 om ændrede regler  

 i forbindelse med barsels- og adoptionsorlov. (Tillæg til cirkulæret af 7.  

 september 1989.) Stk. 2.  Timelønnede vikarer oppebærer kun løn under  

 fravær på grund af graviditet, barsel og adoption i det omfang, betingelserne  

 i § l, stk. 2, i aftale af 5. september 1989 om fravær fra arbejdet på grund  

 af graviditet, barsel og adoption er opfyldt, jf. punkt 6 i  

 Finansministeriets cirkulære af 7. september 1989 herom.
Ferie § 36.  De for tjenestemænd i folkeskolen gældende  

 regler om ferie, jf. cirkulære af 25. maj 1990 om ferieregler for  

 tjenestemænd i folkeskolen, finder tilsvarende anvendelse på faste vikarer  

 uden læreruddannelse og årsvikarer (faglærere) i ansættelsesperioden.
 Stk. 2.  Ved fratræden gælder ferielovens regler for  

 faste vikarer uden læreruddannelse og årsvikarer (faglærere).
 Stk. 3.  Månedslønnede vikarer og timelønnede vikarer  

 oppebærer godtgørelse efter ferielovens regler.
Efterindtægt § 37.  Afgår en årsvikar (faglærer) eller en fast  

 vikar uden læreruddannelse ved døden under ansættelsen, finder § 6, stk. l-3,  

 tilsvarende anvendelse.
 Stk. 2.  Retten til efterindtægt omfatter et tidsrum af  

 l, 2 eller 3 måneder, afhængigt af om vedkommende ved dødsfaldet havde haft  

 ansættelse ved kommunens skolevæsen henholdsvis l, 2 eller 3 år og derover.
Ikrafttræden § 38.  Bekendtgørelsen træder i kraft den 1. maj 1991  

 og har virkning fra 1. august 1990.
 Stk. 2.  Cirkulære af 1. marts 1984 om timelærere,  

 vakancevikarer og vikarer i folkeskolen ophæves.
Undervisnings- og Forskningsministeriet,  

 den 22. april 1991 P.M.V.
