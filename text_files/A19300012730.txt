Lov om Ikrafttræden af Borgerlig Straffelov m.m. (*) Vi Christian den Tiende, af Guds Naade Konge til Danmark og  

 Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt:  Rigsdagen har vedtaget og Vi ved Vort Samtykke  

 stadfæstet følgende Lov:
 1ste Kapitel.
 Lovens Ikrafttræden og Indflydelse på den øvrige  

 Straffelovgivning.
§ 1 Stk. 1.  Tidspunktet for Borgerlig Straffelovs  

 Ikrafttræden fastsættes ved en af Justitsministeren mindst 6 maaneder forud i  

 Lovtidende indrykket Bekendtgørelse.
Loven træder dog senest i kraft den 1.  

 januar, som indtræder 2 Aar efter Udløbet af det Aar, hvori Loven stadfæstes.
 Stk. 2.  Samtidig med Borgerlig Straffelov træder  

 nærværende Lov i Kraft.
§ 2 Fra samme Tidspunkt ophæves Lov af 3. Marts 1860 om Straffen for  

 Løsgængeri og Betleri, Almindelig borgerlig Straffelov af 10. Februar 1866,  

 jfr.
Lov Nr. 32 af 25. Februar 1871 om en forandret Affattelse af dens §§  

 95-97, Lov Nr. 98 af 10. maj 1912 om Bogføring m.v. § 7, sidste Stykke, og  

 Lov for Færøerne Nr. 260 af 6. Maj 1921 om Bogføring m.v. § 7, sidste Stykke,  

 Lov af 16. Februar 1866 om Afsoning af Bøder udenfor kriminelle Sager, Lov  

 Nr. 81 af 30. marts 1906 om Modarbejdelse af offentlig Usædelighed og  

 venerisk Smitte §§ 1, 2, 3, 4 og 9 og Midlertidig Lov Nr. 63 af 1. April 1911  

 om nogle Ændringer i Straffelovgivningen, som ændret ved Lov nr. 296 af 22.  

 December 1928, jfr. dog nærværende Lovs § 10, Stk. 3.
§ 3 Stk. 1.  Endvidere ophæves følgende Bestemmelser:
 Christian den Femtes Danske Lov, 5te Bog, 2det Kap., Art. 74.
 Christian den Femtes Norske Lov, 5te Bog, 2det kap., Art. 75.
 Forbud af 17. Februar 1741 paa Vimpel-Føring.
 Forordning af 6. Oktober 1753, hvorved forbydes alle Slags saakaldte  

 Hasardspil, §§ 3, 5 og 6, 1ste Led.
 Forordning af 13. Februar 1775 angaaende Omløben med Varer § 1, 3die  

 Punktum.
 Forordning af 1. April 1796 om de Forsigtigheds-Regler, der bør iagttages  

 og følges ved Salg og Handel med Gift, §§ 1 og 3, for saa vidt angaar Straf.
 Forordning af 1. Februar 1797 om Tolden §§ 394 og 395, for saa vidt angaar  

 Straf.
 Plakat af 27. November 1801 angaaende Forbud mod at bære Uniform m.v., for  

 saa vidt angaar Straf.
 Plakat af 31. August 1813 angaaende Straffebestemmelser for Forbrydelser,  

 som forøves i Tugt-, Rasp- og Forbedringshuset i Kjøbenhavn m. v.
 Plakat af 16. Juli 1817 angaaende yderligere Bestemmelser for  

 Forbrydelser, der forøves af saadanne Fanger.
 Forordning af 11. marts 1818 angaaende yderligere Straffebestemmelser for  

 Fanger, der undvige af Straffeanstalterne m. v.
 Plakat af 21. April 1824 betræffende Skifters Forhaling § 1.
 Plakat af 1. Februar 1826, indeholdende Tillæg til Plakat af 31. August  

 1813, for Tugt-, Rasp- og Forbedringshuset i Kjøbenhavn.
 Forordning af 16. November 1836 om Afsoning af Bøder § 5.
 Forordning af 8. Juli 1840 angaaende General-Toldkammerets Kasse- og  

 Regnskabsvæsen § 7, for saa vidt angaar Straf.
 Plakat af 19. April 1843 indeholdende nærmere Bestemmelser i de gældende  

 Anordninger angaaende handel med Gift § 6, for saa vidt angaar Straf.
 Reglement af 7. Maj 1846 for Arrestvæsenet i Danmark Afsnit E.
 Lov af 3. December 1850 angaaende den Bestyrelserne over de civile  

 Straffeanstalter tilkommende Straffemyndighed.
 Lov af 14. April 1852 om Møllenæringen § 13, 1ste Punktum.
 Lov af 6. April 1855, hvorved Rentefoden i visse Tilfælde frigøres, og  

 Straffen for Aager forandres, m. v., § 4.
 Lov af 30. November 1857 om Beskyttelse af de til Københavns Vandvæsen  

 hørende Værker, Anlæg og Beholdninger m. v. § 1.
 Lov af 29. December 1857 om Haandværks- og Fabriksdrift samt Handel og  

 Beværtning m. m. § 81.
 Lov af 29. December 1857 om Grindefangsten paa Færøerne §§ 3, 4 og 5.
 Lov af 11. Februar 1863 om Omordning af Københavns Politi § 16, 1ste  

 Punktum.
 Lov af 29. Marts 1867 om Sandflugtens Dæmpning m. v. § 20.
 Lov Nr. 51 af 25. Marts 1872 om Konkurs m.v. § 148, 2det Stykke, og § 168.
 Møntlov Nr. 66 af 23. Maj 1873 § 14, 2det Punktum.
 Lov Nr. 154 af 30. November 1874 om Forbud mod Efterligning af Mønt og  

 Pengesedler m. m.
 Lov Nr. 152 af 9. December 1889 om Forbud mod Efterligning af Frimærker og  

 andre Frigørelsesmidler.
 Lov nr. 53 af 1. April 1891 om Fæstevirksomhedens Ordning § 7, jfr. 2det  

 Stykke i Lov Nr. 17 af 23. Februar 1894.
 Lov nr. 67 af 12. April 1892 om Forhyringsagenter m. v. § 1, 3die Stykke.
 Lov Nr. 84 af 11. Maj 1897 om Telegrafer og Telefoner § 17, 2det Stykke,  

 og § 18, 2det Stykke, for saa vidt angaar Straf, samt § 17, 3die Stykke.
 Lov Nr. 64 af 26. Marts 1898 om Handel med Gødnings- og Foderstoffer § 11,  

 1ste og 2det Stykke.
 Lov Nr. 74 af 7. April 1899 angaaende Sprængstoffer § 10.
 Lov Nr. 225 af 14. April 1905 om Tvangsakkord udenfor Konkurs m. v. § 1,  

 sidste Stykke, og § 33.
 Lov nr. 130 af 27. Maj 1908 indeholdende Bestemmelser om Børn udenfor  

 Ægteskab og disses Forældre § 19, 1ste Stykke.
 Lov Nr. 131 af 27. Maj 1908 indeholdende nogle Bestemmelser om Hustruers  

 og Ægtebørns Retsstilling § 13, 1ste Stykke.
 Lov Nr. 108 af 18. April 1910 om Undersøgelse af levnedsmidler m. m. §§ 5  

 og 6.
 Lov for Færøerne nr. 68 af 1. April 1912 angaaende Sprængstoffer § 10.
 Lov nr. 98 af 10. Maj 1912 om Bogføring m. v. § 8, 3die Stykke.
 Lov Nr. 143 af 29. April 1913 om Arbejde i Fabrikker m. v. § 46.
 Lov nr. 63 af 1. April 1914 om Adgang til Medvirken ved Anbringelse af  

 Børn § 2, for saa vidt angaar overtrædelser af § 1, 1ste Stykke.
 Lov nr. 65 af 1. April 1914 om Livsforsikringsvirksomhed, jfr.  

 Bekendtgørelse nr. 299 af 30. Juni 1922 § 57, 1ste Stykke.
Lov Nr. 126 af 13. Juni 1914 om Jordemodervæsenet, jfr.
Bekendtgørelse nr.  

 378 af 23. Juni 1920 § 15, 2det Punktum.
 Lov Nr. 149 af 2. August 1914, hvorved det forbydes fra dansk Territorium  

 at understøtte krigsførende magter, § 1, nr. 5.
 Lov nr. 150 af 2. August 1914 om Tillæg til Almindelig borgerlig  

 Straffelov af 10. Februar 1866.
 Lov Nr. 200 af 9. September 1914 om Tillæg til Almindelig borgerlig  

 Straffelov af 10. Februar 1866.
 Lov Nr. 40 af 23. Februar 1915 om Tillægsbestemmelse til Arrestreglementet  

 af 7. Maj 1846 B § 12 og E § 5.
Lov nr. 152 af 17. Maj 1916 om Værn for Dyr § 1, jfr.
Anordning Nr. 110 af  

 1. Marts 1919, hvorved Lov om Værn for Dyr af 17. Maj 1916 sættes i Kraft paa  

 Færøerne, § 1.
 Lov nr. 468 af 29. September 1917 om Aktieselskaber §§ 55 og 56, 1ste  

 Stykke.
 Lov Nr. 377 af 30. Juni 1919 om Udfærdigelse af nye Telefonkoncessioner §  

 3, 1ste Stykke, 2det Punktum.
 Lov Nr. 260 af 6. Maj 1921 for Færøerne om Bogføring m. v. § 8, 3die  

 Stykke.
 Lov Nr. 272 af 6. Maj 1921 om Pantelaanervirksomhed og Handel med brugte  

 Genstande § 16, 1ste Stykke, 1ste Punktum.
Lov Nr. 46 af 18. Februar 1922 om Tobaksafgifter, jfr.
Bekendtgørelse nr.  

 2 af 4. januar 1929 § 33 og § 35, 4de Stykke.
 Lov Nr. 109 af 1. April 1922 om Beskatning af Spiritus m. m. § 26, 4de  

 Stykke.
Lov Nr. 111 af 1. April 1922 om Stempelafgift, jfr.
Bekendtgørelse Nr. 99  

 af 23. April 1929 § 41.
 Lov Nr. 234 af 12. Juni 1922 om Voldgift i Tvistigheder angaaende Handel  

 med Husdyr § 10, 1ste Punktum.
 Lov Nr. 237 af 12. Juni 1922 om Værgeraadsforsorg m. m., jfr.  

 Bekendtgørelse Nr. 139 af 31. Marts 1926 § 84, 2det Stykke, for saa vidt  

 angaar Straf, § 85 og § 86.
 Lov Nr. 253 af 12. Juni 1922 om Afgift paa Omsætningen i Kafeer,  

 Restauranter m. m. § 14, 4de Stykke.
 Lov Nr. 276 af 30. Juni 1922 om Ægteskabs Indgaaelse og Opløsning § 83,  

 for saa vidt angaar Straf.
 Lov Nr. 219 af 1. Maj 1923 om Omsætningsafgift af Chokolade- og  

 Sukkervarer m.m. § 20 og § 22, 4de Stykke.
Lov Nr. 312 af 20. December 1924 om Omsætningsafgift af Motorkøretøjer,  

 jfr.
Bekendtgørelse Nr. 196 af 15. Juli 1927 §§ 16 og 20.
 Lov nr. 95 af 1. April 1925 om Tilvirkning og Forhandling af Margarine  

 m.m. § 21, 1ste Stykke.
 Lov Nr. 118 af 20. April 1926 om Forbud mod Handel med Genstande tjenlige  

 til at afbryde Svangerskab.
Lov Nr. 275 af 13. November 1926 om Foranstaltninger mod Smugleri m. v. § 1, 2det Stykke.
 Lov Nr. 111 af 30. Maj 1927 om Telefoner paa Færøerne § 14, 2det Stykke.
 Lov Nr. 29 af 18. Februar 1929 om Stempelafgift af topografiske Kort § 8.
 Stk. 2.  Endelig ophæves, hvad der i øvrigt i de hidtil  

 gældende Love og Anordninger maatte være stridende imod Indholdet af  

 Borgerlig Straffelov og nærværende Lov.
§ 4 Stk. 1.  Endvidere ophæves Lovene om Æresoprejsning af  

 3. April 1868 og Nr. 49 af 14. Marts 1924. Dog finder Bestemmelserne i disse  

 Love fremdeles Anvendelse med Hensyn til Straffedomme, som er afsagt inden  

 det i § 1 angivne Tidspunkt, med den Ændring, at Æresoprejsning efter  

 førstnævnte Lov meddeles af Justitsministeren, at Ansøgerens Vandel ogsaa  

 skal kunne oplyses paa anden Maade end ved de i samme Lovs § 2 omhandlede  

 Attester, og at Justitsministeren skal kunne frafalde Tilvejebringelse af den  

 i Lovens § 3 nævnte Erklæring fra vedkommende Kommunalbestyrelse.
 Stk. 2.  Hvor efter den gældende Ret udøvelsen af en  

 offentligretlig eller privatretlig Beføjelse er betinget af, at den  

 paagældende er uberygtet, eller at han ikke ved Dom er fundet skyldig i en i  

 den offentlige Mening vanærende Handling eller for en saadan er idømt Straf  

 af offentligt Arbejde, samt hvor Retten til at udøve en vis Virksomhed kan  

 eller skal frakendes den, der findes skyldig i en i den offentlige Mening  

 vanærende Handling, har det sit Forblivende ved de hidtil gældende Regler  

 herom, for saa vidt angaar Handlinger, som er paadømt inden ovennævnte  

 Tidspunkt.
§ 5 For saa vidt angaar Personer, overfor hvem der er truffet Foranstaltninger  

 i Henhold til Lov Nr. 133 af 11. April 1925 om Sikkerhedsforanstaltninger mod  

 visse Personer, der udsætter Retssikkerheden for Fare, har det sit  

 Forblivende ved nævnte Lovs Bestemmelser, indtil de trufne Foranstaltninger  

 er endelig bortfaldet.
Et i Medfør af Lovens § 6 meddelt Tilhold om ikke at  

 nyde eller købe spirituøse Drikke ophører dog at have Gyldighed senest 5 Aar  

 efter Borgerlig Straffelovs Ikrafttræden.
Straffelovens § 74 finder  

 tilsvarende Anvendelse.
§ 6 Stk. 1.  De i Lovgivningen foreskrevne Størstebeløb for  

 Bøder bortfalder i alle Tilfælde, hvor Lovovertrædelsens Paakendelse ved Dom  

 ikke er udelukket.
 Stk. 2.  For saa vidt der i Lovgivningen er fastsat  

 særlige Regler for Bødens Beregning, har det sit Forblivende herved.
§ 7 Naar andet ikke er særlig bestemt, bliver Strafarter, der er hjemlet ved  

 opretholdte Bestemmelser i den ældre Lovgivning, bortset fra den militære  

 Lovgivning, at omsætte til de ved Borgerlig Straffelov indførte Strafarter  

 efter følgende Regler:
 I Stedet for Fængsel uden nærmere Betegnelse træder Hæfte eller Fængsel  

 indtil 6 Maaneder.
 I Stedet for simpelt Fængsel træder Hæfte.
 I Stedet for Fængsel paa Vand og Brød træder Fængsel i 4 Gange saa lang  

 Tid, dog mindst 30 Dage.
 I Stedet for Fængsel paa sædvanlig Fangekost, Tvangsarbejde,  

 Forbedringshusarbejde, Tugthusarbejde, Strafarbejde eller offentligt Arbejde  

 træder Fængsel i samme Tid som hjemlet ved den ældre Lov.
§ 8 Stk. 1.  De Virkninger, som i Lovgivningen er knyttet  

 til Idømmelse eller Udstaaelse af Fængselsstraf, indtræder fremtidig, naar  

 nogen er idømt eller har udstaaet Frihedsstraf.
 Stk. 2.  De Virkninger, som i Lovgivningen er knyttet  

 til Idømmelse eller Udstaaelse af Strafarbejde eller offentligt Arbejde,  

 indtræder fremtidig, naar nogen er idømt eller har udstaaet Fængsel i mindst  

 8 Maaneder eller har været hensat i Arbejdshus eller Sikkerhedsforvaring.
 Stk. 3.  De Virkninger, som i Lovgivningen er knyttet  

 til Idømmelse eller Udstaaelse af højere Straf end Forbedringshusarbejde,  

 indtræder fremtidig, naar nogen er idømt eller har udstaaet Fængsel i over 6  

 Aar eller har været hensat i Sikkerhedsforvaring.
 Stk. 4.  De Virkninger, som i Lovgivningen er knyttet  

 til Meddelelse af Æresoprejsning, indtræder fremtidig, naar nogen har  

 generhvervet de borgerlige Rettigheder.
§ 9 For saa vidt der i en fremdeles gældende Bestemmelse i den ældre  

 Lovgivning henvises til nogen ved nærværende Lov ophævet Lovbestemmelse,  

 betragtes Henvisningen som gældende den nærmest dertil svarende Regel i  

 Borgerlig Straffelov eller nærværende Lov.
§ 10 Stk. 1.  Naar en inden Borgerlig Straffelovs  

 Ikrafttræden idømt Straf helt eller delvis skal udstaas efter Lovens  

 Ikrafttræden, bliver efter Justitsministerens nærmere Bestemmelse Straffen at  

 omsætte til den i Loven hjemlede nærmest tilsvarende Strafart, saaledes at  

 den ved § 13 i Almindelig borgerlig Straffelov af 10. Februar 1866 fastsatte  

 Forkortelse af Straffetiden kommer alle til Forbedringshusarbejde dømte  

 Personer til gode.
Fængsel på Vand og Brød fuldbyrdes efter de hidtil  

 gældende Regler.
 Stk. 2.  Indtil den i Borgerlig Straffelove § 41 omtalte  

 til Udstaaelse af Ungdomsfængsel særlig bestemte Anstalt er tilvejebragt,  

 udstaas Ungdomsfængsel i en dertil bestemt særlig Afdeling i det almindelige  

 Fængsel.
Stk. 3.  Indtil Arbejdshus er indrettet, vil Straf af  

 Tvangsarbejde indtil 2 Aar kunne anvendes i Stedet for Indsættelse i  

 Arbejdshus overfor de i Borgerlig Straffelovs §§ 197-199 og 229 omhandlede  

 Lovovertrædere.
Indtil samme Tidspunkt gælder Bestemmelserne i Lov Nr. 63 af  

 1. April 1911 § 11, 3die og 4de Stykke.
 Stk. 4.  Naar Arbejdshus er indrettet, bliver  

 Tvangsarbejde at udstaa i Arbejdshus indenfor den i Dommen fastsatte Tid.
§ 11 Stk. 1.  Udgifter ved de i Borgerlig Straffelovs §§ 70,  

 73, 75 og 164, stk. 4, samt nærværende Lovs § 12, Stk. 2, omhandlede  

 Foranstaltninger henregnes til Sagsomkostninger.
Stk. 2.  Det samme gælder Udgifter ved de i  

 Straffelovens § 30 omhandlede Foranstaltninger, som ikke udredes ad privat  

 Vej eller afholdes efter Reglerne i Lov Nr. 237 af 12. Juni 1922 om  

 Værgeraadsforsorg m. m., jfr.
Bekendtgørelse Nr. 139 af 31. Marts 1926.
Stk. 3.  Udgifterne ved den i Straffelovens § 45  

 omhandlede Forsikring paahviler, for saa vidt angaar Statsanstalter, Staten  

 og i øvrigt vedkommende Kommune.
De kan ikke fordres godtgjort af Domfældte  

 eller hans Bo.
 Stk. 4.  Den i § 7 i Lov nr. 93 af 11. April 1916 om  

 Udgifterne i Strafferetsplejen givne Regel vedrørende Udgifter til  

 Straffefangers Ophold og Hjemsendelse fra Statens Straffeanstalter finder  

 tilsvarende anvendelse paa Udgifter til Fangers Ophold i og Hjemsendelse fra  

 Ungdomsfængsel, Arbejdshus, Forvaringsanstalt (Straffelovens § 67) og den i  

 Straffelovens § 17 omhandlede Anstalt eller Anstaltsafdeling.
 2det Kapitel.
 Fængselsnævnet.
§ 12 Stk. 1.  Fængselsnævnet bestaar af en Dommer som  

 Formand, Direktøren for Fængselsvæsenet, en i Psykiatri uddannet Læge og en  

 eller flere Personer, som deltager i Forsorgsarbejdet for unge Personer eller  

 for løsladte Fanger.
Formanden og de øvrige Medlemmer, bortset fra Direktøren  

 for Fængselsvæsenet, saavel som en Stedfortræder for hvert af Nævnets  

 Medlemmer beskikkes af Justitsministeren for 4 Aar ad Gangen.
Stedfortræderen  

 for Direktøren for Fængselsvæsenet skal være en Person, der er eller har  

 været overordnet Tjenestemand ved Fængselsvæsenet.
Ved kgl.
Anordning  

 fastsættes Antallet af de i Forsorgsarbejde deltagende Medlemmer samt Arten  

 af de Sager, i hvis Afgørelse hver af dem skal deltage.
I Afgørelsen af hver  

 enkelt Sag deltager Formanden, Direktøren for Fængselsvæsenet, Lægen og det  

 af de øvrige Medlemmer, som er beskikket til at deltage i Afgørelsen af den  

 paagældende Art af Sager, henholdsvis vedkommende Medlems Stedfortræder.
I  

 Tilfælde af Stemmelighed gør Formandens Stemme Udslaget.
Stk. 2.  Fængselsnævnet kan fordre fremstillet for sig  

 de Personer, om hvem Bestemmelse skal træffes, og afæske dem Forklaring.  

 Nævnet kan derhos ved Varsel som i Straffesager indkalde andre Personer til  

 at møde og afgive Forklaring for Nævnet.
Udeblivelse uden lovligt Forfald  

 straffes med Bøde.
Retsplejelovens § 192 finder tilsvarende Anvendelse.  

 Endvidere kan Nævnet gennem Anklagemyndigheden foranledige Personer afhørt  

 som Vidner i Retten.
Stk. 3.  Fængselsnævnets Møder er ikke offentlige.
Dets  

 Afgørelser er endelige.
Nærmere Regler for dets Virksomhed kan fastsættes ved  

 kgl.
Anordning.
 3die Kapitel.
 Anvendelse af Disciplinærstraffe og Sikringsmidler overfor Fanger  

 under Bevogtning.
§ 13 Stk. 1.  Overfor Fanger, der ikke udstaar Straf eller  

 afsoner Tvangsbøder eller Underholdsbidrag, kan efter nærmere ved kgl.  

 Anordning fastsatte Regler anvendes de samme Disciplinærstraffe som overfor  

 Fanger, der udstaar Straf af Hæfte, dog kan Anvendelse af Disciplinærstraf  

 ingen Sinde medføre Forlængelse af Fængslingstiden.
Som Disciplinærstraf kan  

 yderligere anvendes Udelukkelse fra Læsning.
 Stk. 2.  Bestemmelsen i Borgerlig Straffelovs § 48  

 finder tilsvarende Anvendelse paa saadanne Fanger.
 4de Kapitel.
 Visse Følger af retsstridige Handlinger.
§ 14 Stk. 1.  Den, som gør sig skyldig til Straf efter  

 Borgerlig Straffelovs § 237 ved Drab eller Forsøg paa Drab eller efter §§ 244  

 eller 245 eller § 246, jfr. § 241, ved Vold, der har Døden til Følge,  

 fortaber for sin Person enhver Ret til at faa Arv, der var afhængig af den  

 dræbtes Død.
 Stk. 2.  Den, som øver Vold mod eller groft fornærmer en  

 Slægtning i opstigende Linie eller undsiger eller truer ham som i Borgerlig  

 Straffelovs §§ 75 og 266 omhandlet, bliver, naar den paagældende fremsætter  

 Begæring derom, under en offentlig Sag at dømme til at have sin Arveret efter  

 ham forbrudt.
 Stk. 3.  Den forbrudte Arveret kan helt eller delvis  

 tilbagegives den skyldige ved testamentarisk Bestemmelse.
§ 15 Stk. 1.  Den, som efter dansk Rets Erstatningsregler er  

 ansvarlig for Krænkelse af en andens Legeme eller Frihed, samt den, der  

 findes skyldig i strafbar Krænkelse af en andens Person i øvrigt, hans Fred  

 eller Ære, kan dømmes til, foruden at yde Erstatning for økonomisk Skade  

 eller Tab, at betale den forurettede Godtgørelse for Lidelse, Tort, Ulempe,  

 Lyde og Vansir samt for Forstyrrelse eller Ødelæggelse af Stilling og  

 Forhold.
 Stk. 2.  Den, som efter dansk Rets Erstatningsregler er  

 ansvarlig for en andens Død, kan dømmes til at give den, som derved har  

 mistet en Forsørger, Erstatning for det Tab, han antages derigennem at lide,  

 fastsat enten til en Sum een Gang for alle eller til et løbende  

 Underholdsbidrag, i sidste Fald mod eller uden Sikkerhedsstillelse, samt  

 Godtgørelse for Forstyrrelse eller Ødelæggelse af Stilling og Forhold.
Stk. 3.  Krav paa Godtgørelse for ikke økonomisk Skade i  

 Henhold til foranstaaende Bestemmelser falder i Arv, naar det er anerkendt  

 eller gjort gældende ved Sagsanlæg eller under en Straffesag ved kravets  

 Fremsættelse i Retten eller i et til denne indleveret Anklageskrift eller  

 Stævning.
Saa længe kravet og dets Størrelse ikke er anerkendt eller  

 fastslaaet af Domstolene, kan det ikke overdrages.
§ 16 For saa vidt der ikke i Lovgivningen er hjemlet en kortere  

 Forældelsesfrist, forældes krav paa Erstatning eller anden Godtgørelse for  

 Skade, forvoldt ved en strafbar handling, i 20 Aar, regnet fra det Tidspunkt,  

 da den skadelidende har faaet saadan Kundskab, at han bliver i Stand til at  

 gøre sit Krav gældende ved dansk Domstol.
 5te Kapitel.
 Afsoning af Tvangsbøder og Underholdsbidrag.
§ 17 Stk. 1.  Er det ved Dom eller ved Afgørelse af  

 administrativ Stats- eller kommunal Myndighed under Tvang af en løbende Bøde  

 paalagt nogen at opfylde en Forpligtelse mod det offentlige, bliver det Beløb  

 af Bøden, som ikke betales eller indkommer ved Inddrivelse gennem Udpantning,  

 efter vedkommende Myndigheds Begæring at afsone efter Reglerne om Straf af  

 Hæfte.
Af Bøden afsones det Beløb, der udgør dog at Afsoningstiden mindst er 2 Dage.
Ved Afsoningstidens Beregning  

 kommer i øvrigt kun den Del af Bøden i Betragtning, hvortil der svarer fulde  

 Dages Hæfte.
Stk. 2.  Afsoningen maa første Gang ikke udstrækkes  

 udover 30 Dage, og der skal efter hver Afsoning hengaa 4 Uger, inden Afsoning  

 paa ny kan finde Sted for det Beløb, der er paaløbet fra den Tid, da den  

 sidste Afsonings Fuldbyrdelse var tilendebragt.
Udover 180 Dage kan den  

 samlede Afsonings Varighed ikke udstrækkes.
§ 18 Stk. 1.  Afsoning af Underholdsbidrag, som det ifølge  

 Dom, Overøvrighedens Beslutning eller en af Overøvrigheden stadfæstet  

 Overenskomst, Separations- eller Skilsmissevilkaar paahviler nogen at udrede  

 til Ægtefælle eller Barn, samt af andre Ydelser, der ifølge Lov er  

 ligestillede med disse, sker efter Reglerne om Straf af Fængsel.
Afsoningens  

 Varighed bestemmes til det dobbelte af den Tid, der er foreskrevet for  

 Afsoningen af de i § 17 omhandlede Tvangsbøder.
Stk. 2.  Skal flere Underholdsbidrag afsones samtidig,  

 beregnes Afsoningens Varighed efter Bidragenes samlede Beløb.
Ingen kan  

 hensættes til Afsoning i længere Tid i Løbet af et Aar end 120 Dage, selv om  

 Afsoning begæres i anledning af flere Bidragsforpligtelser; for det  

 overskydende af det ved Afsoningskravets Fremsættelse skyldige Beløb  

 bortfalder Afsoningen.
Stk. 3.  Ved periodisk forfaldende Underholdsbidrag kan  

 Afsoning ikke kræves for mindre Beløb end Bidragene for 1/2 Aar eller den  

 ikke dækkende Del deraf, og den kan ikke kræves for mere end Bidraget for det  

 sidste Aar før Afsoningskravets Fremsættelse.
Heller ikke skal Afsoning kunne  

 kræves, hvis den bidragspligtige har faaet anvist Arbejde efter Borgerlig  

 Straffelovs § 198 eller § 199, og af Udbyttet af dette Arbejde yder den  

 bidragsberettigede en saa stor andel, som Politiet finder passende.
 Stk. 4.  Ved Fængselsstyrelsens Foranstaltning udbetales  

 der af de den paagældende i Medfør af Straffelovens § 35 tillagte  

 Arbejdspenge saa meget, som efter Omstændighederne skønnes rimeligt, til hel  

 eller delvis Fyldestgørelse af den bidragsberettigedes krav.
§ 19 Reglerne om Afsoning kommer til Anvendelse paa alle Tvangsbøder, med  

 Hensyn til hvilke Afsoning ikke er begæret, og Underholdsbidrag, med Hensyn  

 til hvilke Afsoningsordre ikke er udfærdiget forinden denne Lovs  

 Ikrafttræden.
 6te Kapitel.
 Bestemmelser vedrørende Afsoning af Frihedsstraf.
§ 20 Stk. 1.  Inden 5 Aar efter Borgerlig Straffelovs  

 Ikrafttræden fremsætter Regeringen Lovforslag til Afgørelse af, i hvilket  

 Omfang Frihedsstraffes Fuldbyrdelse udelukkende bør foregaa i Anstalter, der  

 tilhører Staten eller dog staar under dens Styrelse (Statsanstalter).
 Stk. 2.  Indtil en saadan Lov kan træde i kraft, gælder  

 følgende Regler:
Fængsel i over 6 Maaneder udstaas i Statsanstalt.
Sidstnævnte Regel finder  

 ligeledes Anvendelse, dersom en Person skal afsone flere Fængselsstraffe i  

 Forbindelse med hinanden, og enten en af Straffene skal udstaas i  

 Statsanstalt, eller den samlede Afsoningstid udgør over 6 Maaneder.
 Hvorefter alle vedkommende sig have at rette.
 Givet paa Christiansborg, den 15. April  

 1930.
 Under Vor Kongelige Haand og Segl.
 Christian R.
(L.S.) ---------- Zahle.
(*)Udfærdiget gennem Justitsministeriet.
Se Rigsdagstidenden for 1929-30:  

 Folket.
Tid.
Sp. 166, 1621, 3754, 4361, 7255; Landst.
Tid sp. 565, 1463,  

 1581; Till.
A.
Sp. 2387; Till.
B.
Sp. 145, 521, 1841, 2497; Till.
C.
Sp. 193,  

 1459.
