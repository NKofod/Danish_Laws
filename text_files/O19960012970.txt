Resumé En advokat klagede for to statsløse palæstinensere og  

 parrets børn over sagsbehandlingstiden i  

 Flygtningenævnet.
Advokaten klagede endvidere over at han endnu ikke havde  

 fået  

 svar fra Flygtningenævnet på sin anmodning om at blive beskikket som advokat  

 for sine klienter.
Ombudsmanden udtalte at det var beklageligt at Flygtningenævnets  

 behandling af sagen havde taget så lang tid.
Endvidere fandt ombudsmanden det  

 beklageligt at Flygtningenævnet ikke havde underrettet advokaten om hvad  

 sagen  

 beroede på, eller oplyst hvornår afgørelsen kunne forventes at foreligge.
Det  

 var i denne forbindelse særligt beklageligt at Flygtningenævnet ikke havde  

 besvaret to  

 rykkerskrivelser.
 Ombudsmanden gjorde Flygtningenævnet bekendt med sin opfattelse,  

 men fandt i øvrigt ikke - da begge breve nu var besvaret, og da  

 Flygtningenævnet  

 samtidig havde beklaget den manglende besvarelse - anledning til at foretage  

 sig mere vedrørende dette spørgsmål. (J.nr. 1996-235-600).
Flygtningenævnets sagsbehandlingstid I et brev af 29. januar 1996  

 klagede en advokat (A) for de statsløse  

 palæstinensere B og C samt parrets børn til mig dels over den samlede  

 sagsbehandlingstid, dels over at A endnu ikke havde fået svar på sin  

 forespørgsel i brev af 22. november 1995 til Flygtningenævnet om hvornår han  

 kunne forvente svar på anmodningen om at blive beskikket som advokat for sine  

 klienter under nævnets behandling af sagen.
I anledning af A's klage  

 indhentede jeg en udtalelse af 5. marts 1996 fra Flygtningenævnet.
Jeg havde  

 endvidere sagens akter til gennemsyn.
 Af sagens akter fremgik bl.a.  

 at B og C den 17. juli 1992 fra Beirut indgav ansøgning om opholdstilladelse  

 i  

 Danmark i medfør af udlændingelovens § 7, stk. 4.
 Ved telex af 12. april 1994  

 til ambassaden i Damaskus meddelte Direktoratet for Udlændinge (nu  

 Udlændingestyrelsen) afslag på ansøgningen.
Ved brev af 20. april 1994  

 rettede A henvendelse til Flygtningenævnet med anmodning om at blive  

 beskikket  

 som advokat for de pågældende.
Den 28. juni 1994 underskrev A's klienter en  

 klageformular i Beirut hvorved Direktoratet for Udlændinges afgørelse  

 påklagedes  

 til Flygtningenævnet.
 Ved brev af 12. september  

 1994 rettede A henvendelse til Flygtningenævnet og rykkede for nævnets  

 stillingtagen til beskikkelsesspørgsmålet.
Ved brev af 4. oktober 1994  

 til Direktoratet for Udlændinge anmodede Flygtningenævnet bl.a. om afhøring  

 af  

 nogle herboende referencer.
Flygtningenævnet sendte en kopi af henvendelsen  

 til  

 A til orientering.
 Den 14. oktober 1994 rettede  

 A på ny henvendelse til Flygtningenævnet og mindede om sine henvendelser af  

 henholdsvis 20. april 1994 og 12. september 1994, ved hvilken anledning A  

 samtidig anmodede om Flygtningenævnets stillingtagen til  

 beskikkelsesspørgsmålet.
 Den 21. oktober 1994  

 fremsendte A kopi af sit brev af 12. september 1994 til Flygtningenævnet og  

 fremsatte bemærkninger vedrørende den begærede afhøring af familiemedlemmerne  

 i Danmark.
Ved brev af 7. november 1994  

 til A meddelte Flygtningenævnet bl.a. at nævnet for tiden afventede svar på  

 sit  

 brev af 4. oktober 1994 til Direktoratet for Udlændinge.
Flygtningenævnet  

 tilføjede at man ville vende tilbage til sagen, herunder spørgsmålet om  

 advokatbeskikkelse, når sagens akter blev modtaget retur fra Direktoratet for  

 Udlændinge.
 Flygtningenævnet meddelte den  

 6. december  

 1994 A  

 at sagen indtil videre blev sat i bero på nævnets principielle overvejelser  

 vedrørende anvendelsen af flygtningekonventionen af 2. juli 1951, artikel 1  

 D,  

 stk. 1.
 Ved brev af 7. februar 1995  

 til Flygtningenævnet bragte A sagen i erindring og henledte opmærksomheden på  

 at han den 20. april 1994 havde anmodet om beskikkelse i sagen.
 Ved brev af 28. februar 1995  

 til A meddelte Flygtningenævnet at nævnet i det hele kunne henvise til sin  

 skrivelse af 6. december 1994, idet sagen fortsat beroede på principielle  

 overvejelser vedrørende anvendelse af flygtningekonventionen af 28. juli  

 1951,  

 artikel 1 D, stk. 1.
Den 22. juni 1995 meddelte A  

 Flygtningenævnet at den samlede sagsbehandlingstid efter hans opfattelse  

 nærmede sig det kritisable.
Herudover bemærkede A at han ville finde det  

 rimeligt, om resultatet af de principielle overvejelser ville komme til at  

 foreligge i form af en afgørelse efter at spørgsmålet havde været vurderet i  

 nævnet.
A tilføjede at han imødeså en snarlig berammelse af sagen.
 Ved brev af 19. juli 1995 til  

 Flygtningenævnets formand klagede A over at han endnu ikke var blevet  

 beskikket  

 som advokat for sine  

 klienter, og at  

 sagen endnu ikke var blevet berammet.
 Den 22. november 1995 rettede  

 A telefonisk henvendelse til nævnets sekretariat og fik oplyst at sagen  

 fortsat  

 beroede på principielle overvejelser, og at problemstillingen forventedes  

 behandlet på det førstkommende koordinationsudvalgsmøde.
 Samme dag tilskrev A nævnet  

 og bad om skriftligt at få oplyst hvornår han kunne forvente svar på sin  

 beskikkelsesanmodning af 20. april 1994 samt på anmodningen om sagens  

 berammelse.
 Da A heller ikke modtog svar  

 på dette brev, klagede han ved brev af 29. januar 1996 til mig dels over den  

 samlede sagsbehandlingstid, dels over at han endnu ikke havde fået svar på  

 forespørgslen i sit brev af 22. november 1995 om hvornår han kunne forvente  

 et  

 svar på beskikkelsesanmodningen mv.
I en udtalelse af 5. marts  

 1996 til mig om sagen oplyste Flygtningenævnet at sagen hidtil havde beroet  

 på  

 nævnets principielle overvejelser vedrørende statsløse palæstinensere fra  

 Libanon der var registreret hos UNRWA.
Flygtningenævnets koordinationsudvalg  

 havde imidlertid som det fremgik af en vedlagt ekstrakt af et referat af  

 udvalgets møde den 20. februar 1996, besluttet at behandle sager af den  

 omhandlede karakter.
De første sager - herunder den omhandlede - forventedes  

 behandlet den 25. april 1996. Flygtningenævnet havde i øvrigt henholdt sig  

 til  

 det nævnet anførte i skrivelserne af 8. og 9. februar 1996 til A.
Af Flygtningenævnets brev af  

 8. februar 1996 til A fremgik bl.a. at Flygtningenævnets formand stærkt  

 beklagede, at han på grund af en fejlekspedition i Flygtningenævnets  

 sekretariat ikke havde besvaret A's henvendelse af 19. juli 1995. Nævnet  

 beklagede  

 endvidere den manglende besvarelse af A's skrivelse af 22. november 1995.  

 Flygtningenævnet  

 erklærede sig endvidere enig i A's opfattelse af at den samlede  

 sagsbehandlingstid havde været for lang.
Nævnet oplyste i den forbindelse  

 oplyst  

 at nævnet ville søge mest muligt at fremskynde en afklaring af de  

 principielle  

 overvejelser, der havde medført at sagen i den forløbne tid havde været sat i  

 bero.
Nævnet oplyste endvidere bl.a. at sekretariatet snarest ville drage  

 omsorg for ekspedition af anmodningen om advokatbeskikkelse, og at nævnet  

 snarest muligt efter koordinationsudvalgsmødet den 20. februar 1996 ville  

 orientere om udsigten til en berammelse af sagen.
 Af Flygtningenævnets brev af  

 9. februar 1996 til A fremgik bl.a. at han beskikkedes som advokat for sine  

 klienter.
Ombudsmandens udtalelse "Efter en gennemgang af  

 sagen finder jeg det beklageligt at der er medgået så lang tid til  

 Flygtningenævnets behandling af Deres klienters klage over Direktoratet for  

 Udlændinges (nu Udlændingestyrelsens) afgørelse, herunder navnlig i  

 forbindelse  

 med afklaringen af nævnets principielle overvejelser vedrørende statsløse  

 palæstinensere fra Libanon der er registreret hos UNRWA.
 Jeg har gjort  

 Flygtningenævnet bekendt med min opfattelse, men finder ikke i øvrigt da  

 sagen  

 nu forventes behandlet den 25. april 1996, anledning til at foretage videre  

 vedrørende dette spørgsmål.
 Justitsministeriets  

 vejledning til forvaltningsloven, pkt. 206-208, har følgende ordlyd:
 '  

  

 206.  

  

 Hvis en forvaltningsmyndighed som følge af sagens karakter  

 eller den almindelige sagsbehandlingstid for den pågældende myndighed ikke  

 kan  

 træffe afgørelse inden kortere tid efter sagens modtagelse, bør myndigheden  

 give den, der er part i sagen, underretning om, hvorpå sagen beror og så vidt  

 muligt oplysning om, hvornår myndigheden regner med, at afgørelsen kan  

 foreligge.
 207.  

  

 Myndigheden bør endvidere give den, der er part i sagen,  

 underretning, når behandlingen af den konkrete sag på grund af særlige  

 omstændigheder vil tage længere tid end sædvanligt.
208.  

  

 Rykkerskrivelser fra den, der er part i sagen, og som er  

 rimeligt begrundet i sagsbehandlingstiden, bør i almindelighed besvares med  

 det  

 samme.
Besvarelsen bør indeholde oplysning om, hvorpå sagen beror og så vidt  

 muligt oplysning om, hvornår myndigheden regner med, at afgørelsen kan  

 foreligge.' Jeg finder det beklageligt at  

 Flygtningenævnet ikke siden den 28. februar 1995 har fundet anledning til at  

 underrette Dem om hvorpå sagen beror, og så vidt muligt oplyse hvornår  

 afgørelsen kunne antages at foreligge.
 Jeg finder det særligt  

 beklageligt at Flygtningenævnet ikke fandt anledning til at besvare Deres  

 rykkerskrivelser af 19. juli og 22. november 1995.
