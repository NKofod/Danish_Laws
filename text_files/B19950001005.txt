 I medfør af § 38, stk. 5, § 41 og § 42, stk. 1, nr. 3-5, i lov om  

 saltvandsfiskeri, jf. lovbekendtgørelse nr. 798 af 29. september 1993, ændret  

 ved lov nr. 1082 af 22. december 1993, §§ 4 og 8 samt § 12, stk. 2, i lov om  

 regulering af fiskeriet, jf. lovbekendtgørelse nr. 904 af 30. november 1993,  

 § 1, stk. 1-2, § 3, § 6, stk. 2 og stk. 4-6, §§ 6a og 7 i lov om  

 administration af Det europæiske økonomiske Fællesskabs forordninger om  

 etablering af en fælles strukturpolitik for fiskerisektoren og om den fælles  

 markedsordning for fiskerivarer m.m., jf. lovbekendtgørelse nr. 636 af 17.  

 juli 1992, § 27 og § 28, stk. 5, i lov om kvalitetskontrol med fisk og  

 fiskevarer, jf. lovbekendtgørelse nr. 649 af 4. august 1993 og § 17, stk. 1  

 og § 19, stk. 2 i lov nr. 285 af 27. april 1994 om førstegangsomsætning af  

 fisk, fastsættes:
 § 1.  Dansk indregistreret fiskerfartøj må ikke  

 deltage i fiskeri, der foregår uden for dansk fiskeriterritorium og uden for  

 Det europæiske Fælleskabs fiskeriaftaler, medmindre reglerne i denne  

 bekendtgørelse er overholdt.
 § 2.  Skriftlig meddelelse om et planlagt fiskeri som  

 beskrevet i § 1 skal indsendes til Fiskeridirektoratet.
 Stk. 2.  Meddelelsen, som skal indsendes af ejeren af  

 fartøjet eller fartøjsføreren, skal indeholde følgende oplysninger:
 § 3.  Efter modtagelsen af den meddelelse, der er  

 beskrevet i § 2, oplyser Fiskeridirektoratet inden 8 dage, om man har brug  

 for yderligere oplysninger, herunder uddybende bekræftelse fra  

 fiskerimyndighederne i de områder, hvor fiskeriet skal finde sted.
 Stk. 2.  Når oplysningerne om fiskeriet og dokumentation  

 for fiskerigrundlaget er modtaget, udsteder Fiskeridirektoratet en  

 bekræftelse på, at fartøjet kan fiske, medbringe og lande de nærmere angivne  

 mængder, der er omfattet af den særlige fiskeriaftale for fartøjet.  

 Bekræftelsen skal opbevares om bord under fiskeriet, og dette må ikke  

 påbegyndes, før bekræftelsen er medtaget om bord.
Stk. 3.  Fiskerfartøjer, der deltager i det i § 1 nævnte  

 fiskeri, kan ikke samtidig deltage i andet fiskeri.
Fiskeridirektoratet kan  

 dog tillade dette på nærmere vilkår.
Stk. 4.  For fiskeriet skal der føres og afleveres  

 logbog efter reglerne i EF's forordninger om logbogsføring og  

 Fiskeriministeriets bekendtgørelse nr. 91 af 22. januar 1991 om føring af  

 logbog mv.
Fartøjsejeren skal i logbogen for hver fangstrejse anføre nummer  

 og dato på Fiskeridirektoratets bekræftelse.
 Stk. 5.  Fartøjsføreren skal ved landing meddele  

 aftagere, at fiskeriet er omfattet af § 1 og oplyse nummer og dato på  

 Fiskeridirektoratets bekræftelse.
 § 4.  Modtagelsen af fisk, der er fanget under det i §  

 1 nævnte fiskeri, er omfattet af Fiskeriministeriets bekendtgørelse nr. 723  

 af 30. oktober 1991 om kontrol og afgivelse af oplysning om fangst af fisk.  

 Ved videregivelse til Landbrugs- og fiskeriministeriet af den afregning, der  

 vedrører fisken, skal anføres nummer og dato på Fiskeridirektoratets  

 bekræftelse.
 § 5.  For fartøjer, der ved bekendtgørelsens  

 ikrafttræden fisker uden for dansk fiskeriterritorium og uden for Det  

 europæiske Fællesskabs fiskeriaftaler på grundlag af privat aftale, gælder  

 bekendtgørelsens regler.
 Stk. 2.  Meddelelse, jf. § 2, stk. 2, skal indsendes til  

 Fiskeridirektoratets senest 8 dage efter bekendtgørelsens ikrafttræden.
 Stk. 3.  Fiskeriet skal ophøre senest en måned efter  

 indsendelse af meddelelse til Fiskeridirektoratet, hvis der ikke er udstedt  

 bekræftelse, der medbringes om bord, jf. § 3, stk. 2.
 § 6.  Hvis et fartøj fisker, medbringer og lander  

 mængder, der overstiger de mængder, der er angivet i Fiskeridirektoratets  

 bekræftelse, tilbagekaldes de bekræftelser til andre fartøjer, der er udstedt  

 med baggrund i samme aftale.
 § 7.  Overtrædelse af bestemmelserne i denne  

 bekendtgørelse straffes med bøde.
 § 8.  Bekendtgørelsen træder i kraft den 23. januar  

 1995.
