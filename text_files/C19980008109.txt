 Dette cirkulære omhandler vejregler for kilometrering af offentlige veje.
 Cirkulæret og vejreglerne er udfærdiget af Trafikministeriet i medfør af §  

 6 i lov om offentlige veje (lovbekendtgørelse nr. 711 af 11. september 1997).
 Cirkulæret erstatter afsnit 1 om kilometerafmærkning i Ministeriet for  

 Offentlige Arbejders cirkulære nr. 209 af 22. juli 1974 om kilometrering og  

 kantafmærkning langs offentlige veje, og supplerer kapitel 3 om kant- og  

 baggrundsafmærkning i Trafikministeriets cirkulære nr. 3 af 7. januar 1998 om  

 vejafmærkning.
 Der er ved reglernes udarbejdelse lagt vægt på, at kilometreringen af  

 hovedlandeveje og landeveje gennemføres og udføres på en standardiseret måde,  

 motiveret primært i hensynet til en pålidelig vej- og uheldsdataanalyse.
Vejreglerne indeholder derfor bestemmelser, der er bindende for  

 vejbestyrelserne.
De bindende regler kan kun fraviges efter forud indhentet  

 tilladelse fra Trafikministeriet.
 Vejreglerne for kilometrering indgår som afsnit 8.4 i Vejregler for  

 færdselstavler, Kant- og baggrundsafmærkning, maj 1997.
 Yderligere eksemplarer af vejreglerne kan fås ved henvendelse til  

 Vejdirektoratet, Niels Juels gade 13, postboks 1569, 1020 København K, tlf.  

 33 93 33 38.
 Følgende regler er bindende for vejbestyrelserne:
 § 1.  Hovedlandeveje og landeveje skal være  

 kilometrerede, og der skal langs disse veje opsættes kilometerafmærkning.
 § 2.  Kilometrering udmåles ad vejens systemlinie  

 (normalt vejmidten).
 § 3.  Kilometerafmærkningen anbringes på kantpæle som  

 vist på figur 1.
 § 4.  Helkilometerpælene er kilometersystemets  

 fixpunkter og må ikke fjernes eller flyttes, når kilometreringen er  

 gennemført.
 § 5.  Kilometerafmærkningen skal være udformet som  

 vist på figur 2.
 Stk. 2.  Hele kilometre angives uden decimaler, mens 100  

 m inddelingen angives med een decimal (eet ciffer under decimalstregen på  

 pladen).
Stk. 3.  Forneden på kilometerpladen angives vejens  

 administrative nummer, således som dette fremgår af vejregistret.
For  

 landeveje angives både det af Indenrigsministeriet givne amtskodenummer og  

 vejnummeret.
 Stk. 4.  Endvidere angives på pladen vejens  

 kilometreringsretning med en pil, der er opadrettet i højre vejside i  

 kilometreringsretningen og nedadrettet i venstre vejside i  

 kilometreringsretningen.
Stk. 5.  På den kilometerpæl, der afslutter en  

 »fejlkilometer«, anbringes for oven på kilometerpladen et  

 »F«, der viser, at afstanden fra den foregående helkilometerpæl er  

 korrigeret og ikke er 1000 m.
Dette er dog kun, hvis afvigelsen er større end  

 eller lig 10 m.
På pladen på bagsiden af den med »F« mærkede pæl  

 (den side, der vender mod rabatten) angives altid afstanden i meter fra det  

 foregående kilometerpunkt, som vist på figur 3.
 § 6.  Cirkulæret træder i kraft den 1. juli 1998.
 Stk. 2.  Samtidig ophæves afsnit 1 i Ministeriet for  

 Offentlige Arbejders cirkulære nr. 209 af 22. juli 1974 om kilometrering og  

 kantafmærkning langs offentlige veje.
