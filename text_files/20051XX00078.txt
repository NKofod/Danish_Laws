Skriftlig fremsættelse (16.  

 november 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring af retsplejeloven (Gennemførelse  

 af EU-regler om håndhævelse af immaterialrettigheder mv.) (Lovforslag nr.
L 67).
Formålet med lovforslaget er at foretage de ændringer i  

 retsplejeloven, der er nødvendige til gennemførelse af Rådets og  

 Europa-Parlamentets direktiv 2004/48/EF af 29. april 2004 om håndhævelsen af  

 intellektuelle ejendomsrettigheder.
Direktivet sikrer indehaveren af en  

 intellektuel ejendomsrettighed  der på dansk også benævnes en  

 immaterialrettighed  adgang til en række civilretlige foranstaltninger  

 med  

 henblik på at håndhæve disse rettigheder.
Gennemførelsen af direktivet  

 indebærer  

 også ændringer i en række immaterialretlige love.
Der henvises herom til det  

 lovforslag om ændring af patentloven og ophavsretsloven mv., som allerede er  

 fremsat af økonomi- og erhvervsministeren.
 Krænkelse af immaterialrettigheder  f.eks. ophavsrettigheder,  

 patenter eller varemærkerettigheder  foregår i et betydeligt omfang og  

 med  

 anvendelse af metoder, der gør det vanskeligt at bevise krænkelserne og deres  

 omfang.
En effektiv immaterialretsbeskyttelse er nødvendig for at  

 sikre, at opfindere, forskere, kunstnere og produktudviklere kan høste  

 udbyttet  

 af deres arbejde.
Reglerne herom er således med til at sikre gode betingelser  

 for innovation og kreativitet og dermed for økonomisk vækst og kulturel  

 udvikling til gavn for samfundet som helhed.
Retsplejelovens regler opfylder i vidt omfang allerede de  

 forpligtelser, der følger af direktivet.
Visse lovændringer er dog nødvendige  

 for at sikre en korrekt gennemførelse af direktivet.
Lovforslaget indføjer et nyt kapitel 29 a i retsplejeloven  

 om oplysningspligt ved krænkelse af immaterialrettigheder mv.
Det foreslås,  

 at  

 retten i forbindelse med en sag om krænkelse af en immaterialrettighed mv.  

 efter anmodning fra rettighedshaveren kan pålægge personer, der er indblandet  

 i  

 krænkelsen, at give oplysninger om navn og adresse på de andre led i  

 distributionskæden af de pågældende varer eller tjenesteydelser og om  

 omfanget  

  pris og mængde  af de hidtidige krænkelser eller overtrædelser.
Derudover indeholder lovforslaget en række ændringer til  

 retsplejelovens kapitel 57 a om bevissikring ved krænkelse af  

 immaterialrettigheder mv.  

 Det foreslås  

 bl.a., at det ikke længere er en betingelse for at foretage en  

 bevissikringsundersøgelse,  

 at krænkelsen eller overtrædelsen er begået som led i erhvervsvirksomhed  

 eller  

 i øvrigt i ikke ubetydeligt omfang.
Det foreslås endvidere, at bestemmelsen  

 om,  

 at der ikke kan foretages undersøgelse med henblik på at konstatere, om  

 produktionsprocesser  

 eller maskiner og andet produktionsudstyr krænker patenter, brugsmodeller  

 eller  

 rettigheder til halvlederprodukters udformning, ophæves.
Retten kan dog efter  

 en konkret proportionalitetsvurdering, hvori indgår bl.a. hensynet til  

 privatlivets fred og erhvervshemmeligheder, afvise at gennemføre en  

 bevissikringsundersøgelse.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
