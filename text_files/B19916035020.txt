 § 1  I teknisk forskrift Skibstilsynets Meddelelser D,  

 Forskrifter for skibes bygning og udstyr m.v., Ikke-konventions  

 passagerskibe, 1985, foretages følgende ændringer i kapitel II-1:
 1.I regel 2 indsættes som stk. 12 og 13:
»12 »Ro-ro lastrum« er rum, der ikke normalt er inddelt på nogen  

 måde, og som strækker sig enten i en betydelig længde eller i hele skibets  

 længde, hvori gods (emballeret eller i bulk, i skinne- eller landevejsvogne,  

 køretøjer (herunder tankvogne til landevej eller skinner), anhængere,  

 containere, lastpaller, demonterbare tanke eller lignende transportmidler  

 eller andre beholdere) normalt kan lastes og losses i horisontal retning.
13 »Speciallastrum« er indskoddede rum over eller under skoddækket  

 bestemt for transport af jernbanetog og motorkøretøjer med det nødvendige  

 brændstof i egne tanke til kørslen, hvor der er til- og frakørsel for disse  

 køretøjer, og hvortil passagerer har adgang.' 2.
 Efter regel 19 indsættes:
»Regel 19-1.Bov- og sideporte for passagerskibe med ro-ro lastrum  

 eller speciallastrum 1 Følgende porte, som er beliggende over nedsænkningslinien, skal være  

 lukkede og sikrede, før skibet påbegynder en rejse, og skal forblive lukkede  

 og sikrede, indtil skibet ankommer til næste anløbsplads:
 .1 Lasteporte i yderklædningen eller i lukkede overbygninger.
 .2 Bovporte anbragt på steder, som angivet i stk. 1.
 .3 Lasteporte i kollisionsskoddet.
 .4 Vejrtætte ramper, som danner en alternativ lukning i forhold til de  

 porte, som er defineret i stk. 1 til 3.
Såfremt en port ikke kan åbnes eller lukkes, mens skibet befinder sig ved  

 anløbspladsen, kan en sådan port tillades at blive åbnet eller holdt åben,  

 medens skibet nærmer sig henholdsvis fjerner sig fra anløbspladsen, porten må  

 dog kun åbnes så meget, som det er nødvendigt for den øjeblikkelige  

 betjening.
Den inderste bovport skal under alle omstændigheder holdes  

 lukket.« 2 Uanset bestemmelserne i stk. 1.1 og 1.4 kan Søfartsstyrelsen give  

 tilladelse til, at bestemte porte må åbnes, hvis skibets fører skønner, at  

 det er nødvendigt for skibets drift eller for ind- og udskibning af  

 passagerer, når skibet er sikkert forankret og under forudsætning af, at  

 skibets sikkerhed ikke forringes.
3 Skibets fører skal sørge for, at et effektivt overvågnings- og  

 rapporteringssystem vedrørende lukning og åbning af de porte, som der  

 refereres til i stk. 1, bliver udført.
4 Som krævet i regel II-1/24 skal skibets fører, før skibet påbegynder en  

 rejse, forvisse sig om, at tidspunket for den sidste lukning af portene er  

 indført i skibets dagbog, samt at tidspunktet for enhver åbning/lukning af  

 bestemte porte i henhold til stk. 2 indføres.
5 Kommandobroen skal være forsynet med indikatorer for alle porte i  

 skibssiden, luger og andre lukkeanordninger, som - hvis de blev efterladt  

 åbne eller ikke tilstrækkeligt sikrede - efter Søfartstyrelsens mening kunne  

 føre til store vandfyldninger af speciallastrum eller ro-ro lastrum.  

 Indikatorsystemet (*) skal konstrueres efter fejlsikringsprincippet og skal  

 vise, at døren ikke er helt lukket eller ikke er sikret.
Indikatorsystemets  

 strømforsyning skal være uafhængigt af strømforsyningen for åbning/lukning og  

 sikring af dørene.
6 Et overvågningssystem til opdagelse af lækage, f.eks.
TV- overvågning,  

 eller et system til overvågning af vandindstrømning skal give melding til  

 kommandobroen om eventuel lækage gennem bovporte, hækporte eller anden  

 ladnings- eller bilporte, som kunne føre til større vandfyldning af  

 speciallastrum eller ro-ro lastrum.
7 Speciallastrum og ro-ro lastrum skal enten afpatruljeres eller overvåges  

 effektivt, f.eks.
TV- overvågning, på en sådan måde, at bilers bevægelser i  

 dårligt vejr og tilstedeværelse af passagerer kan observeres, mens skibet er  

 undervejs.' 3.
 Efter regel 41 indsættes:
»Regel 41-1. Supplerende nødbelysning for passagerskibe med ro-ro  

 lastrum eller speciallastrum Ud over den nødbelysning, som er foreskrevet i regel 41.2, skal der i  

 ethvert passagerskib med ro-ro-lastrum eller speciallastrum som defineret i  

 regel 3, kapitel II-2, installeres:
.1 Et system for elektrisk nødbelysning i alle rum og gange for  

 passagerer.
Systemet skal virke i mindst 3 timer under enhver  

 krængningssituation, når al anden strømforsyning har svigtet.
Belysningen  

 skal være så god, at adkomst til udgange let kan ses.
Energikilden til  

 nødbelysningen skal bestå af akkumulatorbatterier, som er monteret i  

 lysarmaturerne, og skal til stadighed oplades fra nødtavlen, hvor det er  

 praktisk muligt.
Alternativt kan enhver anden form for nødbelysning, som er  

 mindst lige så effektiv, tillades anvendt af Søfartsstyrelsen.
Nødbelysningen  

 skal være udført på en sådan måde, at en hvilken som helst fejl ved lampen  

 kan ses.
Alle akkumulatorbatterier skal med mellemrum udskiftes, idet der  

 skal tages hensyn til deres specielle funktionstid i det miljø, hvor de skal  

 anvendes.
.2 Endvidere skal en bærbar batteridreven lampe, som kan genoplades,  

 forefindes i alle gange i besætningsapteringen, fritidsrum og i alle  

 arbejdsrum, som normalt bruges, medmindre supplerende nødbelysning er  

 installeret i henhold til nr. 1." 4. Regel 8. Stabilitet ved havari, stk. 2.3, affattes  

 således:
»2.3 Den nødvendige stabilitet, i den endelige kondition efter skade og efter  

 udligning hvor dette finder sted, skal bestemmes således:
2.3.1 Den positive reststabilitetskurve (GZ) skal have en udstrækning på minimum  

 15 grader udover vinklen på ligevægtstilstanden.
2.3.2 Arealet under stabilitetskurven (GZ-kurven) skal være mindst 0,015  

 radianmeter målt fra den vinkel, hvor ligevægtstilstanden indtræffer, til den  

 mindste af følgende vinkler:
 .1 Den vinkel, hvorved fortsat fyldning indtræffer.
 .2 22 grader (målt fra opretstilling) i tilfælde af eet-rums fyldning  

 eller 27 grader (målt fra opretstilling) i tilfælde af samtidig fyldning af  

 to eller flere tilstødende rum.
2.3.3 Der skal opnås en reststabilitet inden for det specificerede område anført  

 i 2.3.1, idet der skal tages hensyn til det største af krængningsmomenterne  

 hidrørende fra følgende:
 .1 Sammenstimling af alle passagerer i den ene side.
 .2 Udsætning af alle nedfirbare redningsmidler fuldt lastede fra den ene  

 side.
 .3 Påvirkning fra vindtryk, som beregnet efter formlen:
 Stabilitetsarmen GZ må under ingen omstændigheder være mindre end 0,10 m.
2.3.4 Med det formål at beregne krængningsmomenterne i stk. 2.3.3 skal følgende  

 forudsætninger gøres:
 .1 Momenter på grund af sammenstimling af passagerer:
 .1.1 4 personer pr. m2.
 .1.2 En middelvægt af hver passager på 75 kg.
 .1.3 Passagerer skal fordeles på tilgængelige dæksarealer i den ene side  

 af skibet, hvor udskibningsstationerne er beliggende, og de skal fordeles på  

 en sådan måde, at de danner det værst tænkelige krængningsmoment.
 .2 Momenter som skyldes udsætning af fuldt lastede nedfirbare  

 redningsmidler i en side:
 .2.1 Alle redningsbåde og redningsfartøjer, som er anbragt i den side,  

 hvortil skibet krænger efter at være beskadiget, skal antages at være svunget  

 ud fuldt lastet og klar til nedfiring.
 .2.2 For redningsbåde, som er beregnet til at blive udsat fuldt lastet fra  

 stuvet position, gælder det, at det maksimale krængningsmoment under  

 nedfiringen skal tages i betragtning.
 .2.3 En fuldt lastet nedfirbar redningsflåde ophængt i hver david på den  

 side, hvortil skibet krænger efter at være beskadiget, skal antages at være  

 svunget ud og klar til nedfiring.
 .2.4 Personer, som ikke befinder sig i det redningsmateriel, som er  

 svunget ud, skal hverken danne yderligere krængende eller oprettende moment.
 .2.5 Redningsmateriel, som er anbragt i den modsatte side af den side  

 hvortil skibet krænger, skal forudsættes at være i stuvet position.
 .3 Momenter på grund af vindtryk:
 .3.1 Der skal regnes med et vindtryk på 120 N/m2.
 .3.2 Det areal, der skal medregnes, er det projicerede areal i  

 diametralplanet (lateral planet) af skibet over vandlinien, i intakt  

 kondition.
.3.3 Momentarmen skal regnes som den lodrette afstand fra et punkt,  

 beliggende i en højde af den halve middeldybgang i intakt kondition, og op  

 til tyngdepunktet af det projicerede areal i diametralplanet.« 5.
 I regel 8 indsættes som stk. 2.4:
»2.4 Under fyldning skal den maksimale stabilitetsarm være mindst 0,05 m, og  

 udstrækningen af den positive stabilitetskurve skal være mindst 7 grader.
I  

 alle tilfælde er det kun nødvendigt at tage hensyn til een beskadigelse af  

 skroget og een fri overflade.« 6.
 I regel 8, stk. 5, ophæves i tredje punktum:
 »samt maksimumkrængningen før udligning«.
 7.
 I regel 8, stk. 5, indsættes efter tredje punktum:
»Den maksimale krængningsvinkel efter fyldning, men før udligning, må  

 ikke overstige 15 grader.« 8.
 Regel 8, stk. 6.2, affattes således:
»6.2 I tilfælde af usymmetrisk fyldning må krængningsvinklen for en eet-rums  

 fyldning ikke overstige 7 grader.
Ved samtidig fyldning i to eller flere  

 tilstødende rum kan Søfartsstyrelsen tillade en krængningsvinkel på 12  

 grader.« 9.
 I Regel 8 bliver stk. 7 til stk. 7.1, og herefter indsættes som stk. 7.2,  

 7.3 og 7.4:
»7.2 De oplysninger, som der refereres til i stk. 7.1, og som skal gøre det  

 muligt for skibets fører at opretholde en tilstrækkelig intakt stabilitet,  

 skal indeholde oplysninger, som angiver den højest tilladelige beliggenhed af  

 skibets tyngdepunkt over kølen (KG), eller alternativt den mindst tilladelige  

 metacenterhøjde (GM) ved en række dybgange og deplacementer, således at alle  

 skibets driftskonditioner er indbefattede.
Oplysningerne skal vise  

 indflydelsen af forskellige trim, under iagttagelse af de operationelle  

 begrænsninger.
7.3 Ethvert skib skal have tydeligt markerede dybgangsmærker på eller ved for-  

 og agterstævnen.
I de tilfælde hvor dybgangsmærkerne ikke er placeret, hvor  

 de er let læselige, eller de som følge af skibets operative begrænsninger  

 under driften er vanskelige at aflæse, skal skibet også udstyres med et andet  

 pålideligt dybgangsindikeringssystem, hvorved dybgangen ved for- og  

 agterstævnen kan bestemmes.
7.4 Når lastning af skibet er tilendebragt, men før skibets afgang, skal  

 skibets fører beregne skibets trim og stabilitet samt sikre sig og notere, at  

 skibet opfylder stabilitetskriterierne i de gældende regler.
Søfartsstyrelsen  

 kan acceptere brugen af elektronisk laste- og stabilitetscomputer eller  

 tilsvarende hjælpemidler til dette formål." 10.
 I regel 21 indsættes efter stk. 1.1 som stk. 1.2:
»1.2 Med periodiske intervaller, som ikke må overstige 5 år, skal der foretages  

 en letvægtsopgørelse af alle passagerskibe for at kontrollere, om der er sket  

 ændring af skibets letvægt og langskibstyngdepunkt.
Skibet skal underkastes  

 en ny krængningsprøve, såfremt der ved sammenligning mellem  

 letvægtsopgørelsen og de godkendte stabilitetsoplysninger forekommer en  

 afvigelse af skibets letvægt på mere end 2%, eller der findes en afvigelse på  

 mere end 1% af L af beliggenheden af det langskibs tyngdepunkt.« § 2 Stk. 1.  Forskriften træder i kraft den 1. januar 1992.
 Stk. 2.  § 1, nr. 1, 2, 3, 9 og 10 har virkning:
