 Ved lov nr. 280 af 8. juni 1977 er lov nr. 150 af 24. april 1963 om  

 inddrivelse af underholdsbidrag, som ændret ved lov nr. 258 af 26. maj 1976,  

 ændret således, at inddrivelse af alle familieretlige underholdsbidrag fra  

 den 1. januar 1979 foretages af kommunernes sociale udvalg (i kommuner med  

 magistratsordning af magistraten).
 I en cirkulæreskrivelse af 11. september 1978 har justitsministeriet givet  

 nærmere retningslinier for oversendelse af verserende sager fra politiet (i  

 København overpræsidiet) til kommunerne.
 Ved cirkulære af 29. november 1978 har justitsministeriet i medfør af  

 lovens § 2, stk. 2, fastsat de nærmere regler for inddrivelse af  

 underholdsbidrag.
 Reglerne uddybes i denne vejledning, der udover selve hovedafsnittet om  

 inddrivelse i Danmark på grundlag af en dansk resolution tillige indeholder 3  

 mindre afsnit om inddrivelse i Danmark på grundlag af et dokument udfærdiget  

 i udlandet, afsnit II, inddrivelse i udlandet på grundlag af en dansk  

 resolution, afsnit III, og endelig inddrivelse i udlandet på grundlag af en  

 udenlandsk resolution, afsnit IV.
I.
Inddrivelse i Danmark på grundlag af en dansk resolution 1. Ved inddrivelse her i landet følges reglerne i  

 justitsministeriets cirkulære om inddrivelse af underholdsbidrag.
I det  

 følgende knyttes nogle uddybende bemærkninger af betydning for  

 inddrivelsesmyndighedens administration af reglerne til cirkulærets enkelte  

 kapitler.
 Det bemærkes, at inddrivelsesmyndigheden som en selvfølge bør yde bistand  

 til inddrivelse her i landet på grundlag af en dansk resolution, selv om den  

 bidragsberettigede ikke har ophold her.
 Til kap. 1: Anmodning om bistand og eftersøgning af skyldneren  

 (cirkulærets §§ 1-4).
 2. Anmodningen om bistand til inddrivelse fremsættes  

 af den, der er berettiget til bidraget:
 Barnet selv kan således ikke selv anmode om bistand til inddrivelse.
Kun den umiddelbart berettigede kan få foretaget inddrivelse efter  

 reglerne i inddrivelsesloven.
Der kan derfor ikke ydes bistand til f. eks. en  

 afdød bidragsberettigets bo eller arvinger.
3. Anmodning om bistand til inddrivelse fremsættes af  

 den bidragsberettigede over for det sociale udvalg (magistraten) i  

 bopælskommunen.Den berettigede er hverken ved den første anmodning eller  

 senere forpligtet til at møde personligt.
Den berettigede er dog forpligtet  

 til at give nærmere oplysninger om forhold, der kan være af betydning for  

 inddrivelsen, jfr. cirkulærets § 2, stk. 3, og kan i den forbindelse f. eks.  

 pålægges at udfylde et oplysningsskema.
4. Forinden inddrivelse iværksættes, påser det sociale  

 udvalg (magistraten), der har modtaget anmodningen om bistand, at de  

 nødvendige oplysninger m. v., jfr. cirkulærets § 2, er til stede.
Fremgår det  

 af de foreliggende oplysninger, at bidraget er faldet bort, kan der ikke ske  

 inddrivelse af bidrag, der ligger efter bortfaldstidspunktet.
Den  

 bidragsberettigede skal have meddelelse om sagens afvisning af denne grund.  

 Er inddrivelsessag allerede verserende, og foretages inddrivelsen af en anden  

 kommune end den, der har modtaget anmodningen om bistand, kan det endvidere  

 være nødvendigt at give denne kommune meddelelse om bortfaldstidspunktet.
 5. Vedrørende bortfald af bidrag kan opstilles  

 følgende vejledende regler.
 A. Ægtefællebidrag:
B.
Børnebidrag:
6. Såfremt bidraget skal inddrives af en anden kommune  

 end den, bidragsberettigede er bosat i, gives der så vidt muligt i  

 forbindelse med oversendelsen meddelelse om, hvilken kommune der forestår  

 inddrivelsen (inddrivelsesmyndigheden). Den bidragsberettigede vil kunne  

 henvende sig til såvel inddrivelsesmyndigheden, som til sin egen kommune om  

 sagen, f. eks. med henblik på at få orientering om sagen, aktindsigt eller  

 lignende.
Udbetaling af inddrevne beløb sker dog gennem den berettigedes  

 kommune.
Til kap. 2: Afkrævning og afhøring af skyldneren (cirkulærets §§ 5-7) 7. Efter modtagelse af sagen afkræver  

 inddrivelsesmyndigheden snarest muligt skyldneren det skyldige beløb i  

 overensstemmelse med reglerne i cirkulæret.
 8. Betaler skyldneren ikke efter afkrævning, kan han  

 tilsiges til en afhøring, d.v.s. en samtale om sine personlige og økonomiske  

 forhold.
 Møder skyldneren ikke efter tilsigelse, bør han forinden anmodning om  

 politiets bistand tilsiges på ny med oplysning om, at han kan blive  

 fremstillet ved politiets hjælp.
 9. Fremsætter skyldneren indsigelse om, at skylden er  

 betalt helt eller delvis, at den er bortfaldet ved eftergivelse, forældelse  

 eller på anden måde, eller at bidraget er faldet bort, bør en sådan  

 indsigelse forelægges den berettigede.
 Afviser den berettigede, at der er sket betaling, eller at der er sket  

 bortfald på anden måde, har skyldneren bevisbyrden herfor.
Til illustration heraf kan anføres følgende eksempler på indsigelser:  

 Indsigelser om, at betaling er sket, kan dokumenteres med kvittering eller  

 lignende.
I tilfælde, hvor der er udfærdiget resolution om børnebidraget, og  

 hvor den bidragspligtige flytter sammen med den berettigede, kan der ikke  

 under samlivet på grundlag af en sådan resolution ske inddrivelse af bidrag,  

 der er forfaldne efter samlivets optagelse, idet formodningen er for, at den  

 pligtige i kraft af samlivet opfylder sin løbende forsørgelsespligt.  

 Restancer vedrørende tiden før samlivets begyndelse kan inddrives på  

 sædvanlig måde.
 Indsigelse om, at bidragsgælden er forældet eller eftergivet, kan kun i  

 meget klare tilfælde, f. eks. hvor der foreligger en udtrykkelig  

 tilkendegivelse fra den berettigede om eftergivelse eller lignende, tages til  

 følge.
 Indsigelse om, at der er sket modregning med fordringer, som skyldneren  

 har på den berettigede, vil praktisk taget altid kunne afvises.
Indsigelse om, at bidragsforpligtelsen er ophørt af de grunde, som er  

 nævnt ovenfor under pkt. 5, bør undersøges nærmere.
Der bør herunder  

 eventuelt gives vejledning om muligheden for ved ansøgning til overøvrigheden  

 at få nedsat bidraget, jfr. pkt. 5, A, d, og 5, B, e.
Den omstændighed, at  

 skyldneren har ansøgt om nedsættelse eller har indbragt en bidragsafgørelse  

 for justitsministeriet, vil kun helt undtagelsesvis, f. eks. hvor den  

 berettigede har optrådt svigagtigt, kunne bevirke, at inddrivelsessagen  

 udsættes.
 Inddrivelsesmyndighedens afgørelse om, hvorvidt en indsigelse vil kunne  

 tages til følge, kan indbringes for amtsankenævnet (i København eller  

 Frederiksberg den sociale ankestyrelse). Skyldneren kan endvidere få  

 indsigelsen prøvet af fogedretten i tilfælde, hvor bidragsskylden søges  

 inddrevet ved tilbageholdelse i løn m. v. eller udpantning.
Til kap. 3: Aftale om betalingsordning (cirkulærets §§ 8-11) 10. Er der truffet aftale om afdragsvis betaling af en  

 restance for et løbende bidrag, gælder denne aftale, medmindre skyldnerens  

 forhold ændrer sig, også for fremtidige bidrag, der begæres inddrevet.  

 Skyldneren orienteres herom i forbindelse med aftalens indgåelse, ligesom der  

 i forbindelse med afkrævningen for fremtidige bidrag bør gives ham  

 underretning om, at aftalen stadig er gældende, og om den samlede restance,  

 der herefter skal afdrages.
Til kap. 4-6: Reglerne om tvangsmæssig inddrivelse (§§12-33) 11. De tvangsmæssige inddrivelsesmidler kan være af  

 meget indgribende betydning for skyldneren og bør derfor ikke bringes i  

 anvendelse, førend mulighederne for en frivillig betaling er udtømt.
Inddrivelsesmyndigheden afgør i den enkelte sag, om en restance skal  

 inddrives ved tilbageholdelse i løn, m.v. eller udpantning.
Afsoning kan  

 derimod bringes i anvendelse, hvis inddrivelse ikke kan ske på anden måde.
 12. I tilfælde, hvor en bidragsberettiget anmoder om  

 bistand til inddrivelse af et større tilgodehavende, vil adgangen til at  

 anvende tilbageholdelse i løn m.v. eller afsoning ofte være forældet for en  

 del af kravet, jfr. cirkulærets § 41. Inddrivelse for denne del vil herefter  

 alene kunne ske ved udpantning.
 Tilbageholdelse i løn m.v.:
13. Protesterer skyldneren mod et pålæg om  

 tilbageholdelse i løn m.v., forelægger inddrivelsesmyndigheden sagen for  

 fogedretten til afgørelse.
Sagen skal forelægges fogedretten såvel i  

 tilfælde, hvor skyldneren anfører, at gælden er betalt, bortfaldet eller  

 lignende, jfr. ovenfor pkt. 9, som i tilfælde, hvor indsigelsen vedrører  

 størrelsen af det beløb, der skal tilbageholdes.
14. Sker der samtidig inddrivelse til flere  

 bidragsberettigede, opstår spørgsmålet om fordelingen i tilfælde, hvor hele  

 beløbet ikke kan inddrives.
Da offentlige krav på underholdsbidrag viger for  

 private krav på sådanne bidrag, vil disse spørgsmål navnlig kunne opstå i  

 tilfælde, hvor der inddrives flere private krav.
Fordelingen mellem disse  

 krav foretages i sådanne tilfælde af inddrivelsesmyndigheden, jfr. lovens § 9  

 og nedenfor pkt. 17.
 15. Ved inddrivelse hos sømænd, som omfattes af  

 sømandsskatteordningen, gælder særlige regler, jfr. justitsministeriets  

 cirkulære om sømandsskattekontorets inddrivelse af underholdsbidrag.  

 Opmærksomheden henledes på, at der ved pålæg om tilbageholdelse i løn m. v.  

 hos disse personer skal anvendes en specialblanket, der kan rekvireres fra  

 sømandsskattekontoret.
 Udpantning:
16. Er udpantning foretaget, sker en eventuel  

 realisation af det udpantede ved inddrivelsesmyndighedens foranstaltning.
Da  

 eventuelle udækkede udgifter ved realisationen i modsætning til udgifter ved  

 selve udpantningen skal dækkes af den, der er berettiget til bidraget, bør  

 realisation, når der er risiko for udækkede udgifter, kun ske med den  

 pågældendes samtykke.
Medens bortsalg af løsøre oftest vil være risikofrit,  

 er der ved tvangsauktion over fast ejendom jævnligt udgifter til foranstående  

 panthavere i det omfang, disse ikke får deres omkostninger dækket ved  

 auktionen, ligesom der kan være udgifter til en eventuel advokat, som  

 behandler auktionssagen for inddrivelsesmyndigheden.
Den berettigede bør  

 derfor navnlig i sådanne tilfælde vejledes herom samt tillige orienteres om,  

 at der ved henvendelse til overøvrigheden vil være mulighed for eventuelt at  

 få bevilget fri proces til realisationen.
Til kap. 7: Afregning til bidragsberettigede og fordeling af inddrevne  

 beløb mellem flere bidragsberettigede (cirkulærets §§ 34-35) 17. Har flere bidragsberettigede begæret inddrivelse,  

 og er det beløb, der inddrives, ikke tilstrækkeligt til dækning af alle  

 bidragskravene, fordeles det inddrevne beløb mellem de berettigede efter den  

 inddrivende myndigheds afgørelse.
En tilkendegivelse herom fra skyldneren i  

 forbindelse med frivillig betaling til inddrivelsesmyndigheden skal normalt  

 respekteres.
Ved konkurrence mellem privates krav på underholdsbidrag og det  

 offentliges krav herpå gælder reglerne i cirkulærets § 15, stk. 3.  

 Konkurrence mellem flere private krav, som f. eks. pct.-tillæg til  

 børnebidrag og ægtefællebidrag eller bidrag til 2 ægtefæller, vil ofte opstå  

 i forbindelse med tilbageholdelse i løn m.v., jfr. ovenfor pkt. 14. I denne  

 situation vil man som regel kunne lade tidsprioriteten, d.v.s. tidspunktet  

 for tilbageholdelsespålæggets meddelelse, eventuelt tidspunktet for  

 anmodningens fremsættelse, være afgørende for fordelingen.
Til kap. 7: Udvandring (cirkulærets §§ 36-40) 18. Vil skyldneren ved udvandring stille sikkerhed for  

 bidragspligten i form af selvskyldnerkaution, skal sådan kautionserklæring  

 afgives over for inddrivelsesmyndigheden.
Forinden erklæringen afgives, skal  

 kautionisterne vejledes om kautionens retsvirkninger: Ved selvskyldnerkaution  

 er kautionistens forpligtelse til at betale ikke afhængig af, om debitor kan  

 betale, d.v.s. at kautionisten herved forpligter sig til at betale det  

 pågældende underholdsbidrag, så snart skyldneren ikke betaler til  

 forfaldstid.
Når en kautionist har betalt, kan han dog forlange beløbet hos  

 den bidragspligtige.
Kautionisten skal endvidere vejledes om, at bidraget hos  

 kautionister kan inddrives ved tilbageholdelse i løn m.v. eller udpantning  

 efter reglerne i inddrivelsesloven.
19. Når der er stillet sikkerhed for en  

 bidragsforpligtelse, skal overøvrigheden på det sted, hvor  

 sikkerhedsstillelsen er sket, frigive sikkerheden helt eller delvis, hvis  

 grundlaget for at kræve den opretholdt ikke længere er til stede, f. eks. på  

 grund af at bidragspligten ophører.
Såfremt inddrivelsesmyndigheden kommer  

 til kendskab om omstændigheder, som gør, at der skal ske frigivelse, bør man  

 derfor give meddelelse herom til den pågældende overøvrighed.
Inddrivelse på Færøerne eller Grønland 20. Inddrivelsesloven gælder for Færøerne.
Lov nr. 280  

 af 8. juni 1977 er dog ikke sat i kraft på Færøerne.
Hustrubidrag og  

 børnebidrag, der ikke er udlagt forskudsvis, skal derfor fortsat inddrives af  

 politimesteren i Torshavn.
Ved forskudsvis udbetaling af børnebidrag sker  

 udbetalingen af de sociale myndigheder (almannastovan), medens sådanne bidrag  

 inddrives af skattemyndighederne (gjaldstovan). Anmodning om bistand til  

 inddrivelse på Færøerne skal sendes til de respektive myndigheder.
 Ved inddrivelse i Danmark til en berettiget, der opholder sig på Færøerne,  

 bør afregning i sager, der er modtaget fra politimesteren, ske direkte til  

 den berettigede og ikke gennem politimesteren.
21. Inddrivelsesloven gælder ikke i Grønland.
Ved  

 inddrivelse i Grønland kan der derfor efter den grønlandske lovgivning alene  

 anvendes løntilbageholdelse eller fogedforretning.
Afsoningsinstituttet  

 eksisterer derimod ikke.
 Enhver tvangsmæssig inddrivelse sker i henhold til reglerne i den  

 grønlandske retsplejelovs kap. 7 ved politiet.
Sagen sendes med anmodning om inddrivelse til det politidistrikt, hvor  

 bidragspligtige er bosat.
Fremsendelsen til et politidistrikt bør således  

 ikke ske gennem politimesteren i Grønland.
Forinden fremsendelsen vil det  

 derfor være nødvendigt at have nøjagtige oplysninger om bidragspligtiges  

 bopæl i Grønland og om muligt om, hvor vedkommende er ansat.
Tilstrækkelig  

 sikker oplysning vil i praksis navnlig kunne fås fra 1) dansk folkeregister  

 (framelding til et bestemt sted i Grønland), 2) den pågældendes slægtninge  

 eller bekendte i Danmark eller 3) grønlandsministeriets personalekartotek  

 over alle offentligt ansatte personer i Grønland, telefon 01 - 13 68 25.
 I de tilfælde, hvor skyldnerne ikke er hjemmehørende i Grønland, men  

 opholder sig der ifølge arbejdskontrakt (hvilket navnlig vil være tilfældet  

 på baserne under Danish Arctic Contractors) med lønindbetaling på gagekonto i  

 Danmark, skal den inddrivende myndighed selv meddele pålæg om  

 løntilbageholdelse over for den danske arbejdsgiver.
 Sagen skal således ikke fremsendes til Grønland i disse tilfælde.
II.
Inddrivelse i Danmark på grundlag af et bidragsdokument udfærdiget i  

 udlandet 22. Danmark har i to konventioner forpligtet sig til  

 at foretage inddrivelse her i landet i overensstemmelse med  

 inddrivelseslovens regler på grundlag af bidragsdokumenter udfærdiget i  

 udlandet:
 Ved justitsministeriets bekendtgørelse nr. 269 af 28. juni 1963, som  

 ændret ved bekendtgørelse af 29. november 1978, og justitsministeriets  

 cirkulære nr. 128 af 28. juni 1963, som ændret ved cirkulære af 29. november  

 1978, er der udsendt nærmere retningslinier for inddrivelsen i henhold til  

 denne konvention.
Det bemærkes navnlig, at inddrivelse her i landet sædvanligvis vil kunne  

 finde sted uden attestation fra de udenlandske myndigheder om, at  

 bidragsdokumentet opfylder de i konventionens art. 1 fastsatte betingelser  

 for fuldbyrdelse.
Forinden inddrivelsesmyndigheden i tvivlstilfælde i medfør  

 af bestemmelsen i cirkulærets § 2 vil søge at opnå attestation, vil man  

 eventuelt ved henvendelse til den stedlige overøvrighed kunne få vejledning  

 om, hvorvidt dokumentet kan danne grundlag for inddrivelse, eller om  

 attestation skal indhentes.
 Inddrevne beløb afregnes direkte til den, der har anmodet om inddrivelse,  

 eller til den, vedkommende har bestemt, jfr. bekendtgørelsens § 7.
III.
Inddrivelse i udlandet på grundlag af en dansk resolution 23. Ligesom der i Danmark kan ske inddrivelse på  

 grundlag af udenlandske bidragsdokumenter, jfr. afsnit II, kan der også i  

 udlandet i henhold til de samme konventioner ske inddrivelse på grundlag af  

 en dansk bidragsresolution.
De nærmere regler om fremsendelse m.v. findes i  

 de tidligere nævnte administrative forskrifter.
 I de tilfælde, hvor der af de udenlandske myndigheder i henhold til art. 3  

 i den nordiske konvention ønskes attestation, gives denne af den myndighed,  

 der har fremsendt sagen med anmodning om inddrivelse.
 I tilfælde, hvor der skal ske inddrivelse efter reglerne i FN-konventionen  

 (jfr. afsnit IV) eller i Haagerkonventionen, fremsender  

 inddrivelsesmyndigheden sagen til den overøvrighed, hvorunder den hører (i  

 visse tilfælde kan inddrivelsesmyndigheden i Københavns kommune fremsende  

 direkte til den pågældende repræsentation i udlandet). Sagen skal ved  

 fremsendelsen være vedlagt de dokumenter m.v., som fremgår af  

 justitsministeriets bekendtgørelser vedrørende de respektive konventioner  

 (justitsministeriets bekendtgørelser nr. 433 og 434 af 17. december 1965 med  

 senere ændringer).
Den kompetente inddrivelsesmyndighed er i tilfælde, hvor skyldneren  

 tidligere har haft bopæl her i landet, den kommune, der sidst har foretaget  

 afkrævning.
I tilfælde, hvor inddrivelsessag ikke tidligere har verseret,  

 eller hvor skyldneren aldrig har haft bopæl her i landet, er  

 inddrivelsesmyndigheden det sociale udvalg (magistraten) i den  

 bidragsberettigedes bopælskommune.
Flytter den berettigede, sker inddrivelsen  

 stadig gennem den kommune, hvor sagen startede, hvilket tillige indebærer, at  

 fremsendelse til udlandet fortsat skal ske gennem overøvrigheden på dette  

 sted.
 Det bemærkes, at inddrivelsen kan være forbundet med betydelige udgifter  

 for den berettigede (eller ved forskudsvis udlagte bidrag for det sociale  

 udvalg) til bl. a. oversættelse af de nødvendige dokumenter m.v.
IV.
Inddrivelse i udlandet på grundlag af en udenlandsk resolution 24. Ønskes der inddrivelse i et af de øvrige nordiske  

 lande på grundlag af et bidragsdokument udfærdiget i det pågældende land, vil  

 inddrivelsen ikke være omfattet af den nordiske konvention.
I henhold til §  

 11 i cirkulære nr. 128 af 28. juni 1963 om den nordiske konvention er det dog  

 en selvfølge, at inddrivelsesmyndighederne i denne situation yder bistand til  

 inddrivelsen.
Ved inddrivelse i et land, der har tiltrådt FN-konventionen af 20. juni  

 1956 om inddrivelse af underholdsbidrag, har det pågældende land forpligtet  

 sig til på nærmere angivne vilkår at medvirke til inddrivelsen.
De nærmere  

 regler findes i justitsministeriets bekendtgørelse nr. 433 af 17. december  

 1965 om inddrivelse i henhold til FN-konventionen, som ændret ved  

 bekendtgørelse af 29. november 1978.
 Opmærksomheden henledes på, at inddrivelsen kan være forbundet med  

 betydelige udgifter for den berettigede (eller ved forskudsvis udlagte bidrag  

 for det sociale udvalg), jfr. bekendtgørelse nr. 433 af 17. december 1965, §  

 9.
