Skrivelse om, hvorvidt et  

 kommunalbestyrelsesmedlem, der er idømt en bøde på 1.500  

 kr. samt betinget frakendelse af førerretten i 3 år for  

 overtrædelse af færdselslovens § 3, stk. 1 og § 26,  

 stk. 2, er valgbar (Fra Valgbarhedsnævnet til en kommunalbestyrelse) Ved brev af 27. november 2000 har X Kommunalbestyrelse i  

 henhold til den kommunale valglovs § 101, stk. 4, indberettet til  

 Valgbarhedsnævnet, at kommunalbestyrelsesmedlem NN ved Y Rets dom af 5.  

 maj 1999 er idømt straf for overtrædelse af  

 færdselsloven.
 Det fremgår af sagen, at den pågældende  

 er idømt en bøde på 1.500 kr. samt betinget frakendelse  

 af førerretten i 3 år for overtrædelse af  

 færdselslovens § 3, stk. 1 og § 26, stk. 2, ved den 19. november 1998  

 kl. 18.50 i X Kommune at have ført personbil under  

 tilsidesættelse af væsentlige hensyn til  

 færdselssikkerheden, idet den pågældende i et kryds undlod  

 at overholde den ved vigelinie (»hajtænder«) og vigepligtstavle  

 tilkendegivne vigepligt, hvorved der skete sammenstød med en anden  

 personbil med materiel skade til følge.
 I denne anledning skal man meddele, at  

 Valgbarhedsnævnet har fundet, at den begåede handling ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for  

 valgbar.
