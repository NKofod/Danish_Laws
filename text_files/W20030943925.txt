Kendelse fra Pressenævnet i sag nr. 40/2003 [En mand  K]  

    

 har klaget til Pressenævnet over en artikel  

 bragt i Midtjyllands Avis  

    

 den 22. januar 2003  

 , idet han  

    

 mener, at god presseskik er tilsidesat.  

    

 Der er endvidere klaget over, at bladet  

    

 har afvist at bringe et genmæle.
 Artiklen, der havde overskriften   

  

 Rejsekrak i Silkeborg kan få efterspil  

  

  og underoverskriften Rejsegarantifonden  

 overvejer en mulig sag mod indehaveren af det konkursramte Aros Rejser,  

 var  

 sålydende:
Aros Rejser er på banen igen  i nyt ejerskab.
Nortlander Tours  

 ApS, Vejle, har efter Silkeborg-bureauets konkurs i oktober købt  

 kundekartoteket og navnet og opdelt sine aktiviteter, hvorefter alle  

 skirejser  

 er placeret på kontoret i Vejle og Aros Rejser i en nyåbnet filial i  

 København.
 I sit første katalog, som netop er udsendt, skriver det ny Aros  

 Rejser, at selskabet har fået andet logo og en mere tidssvarende profil.
Går ny tid i møde Vi vil gerne gå en ny tid i møde, hvor vi signalerer forandring  

 og dynamik.
Strukturelle forandringer og ændringer i ejerkredsen har  

 bevirket,  

 at vi nu står endnu stærkere rustet til den øgede konkurrence og de  

 udfordringer, vi dagligt møder i rejsebranchen.
 Udover vores velfungerende kontor i Jylland har vi nu fået  

 mulighed for at åbne en filial i centrum af København og således være til  

 rådighed for rejsende i hele landet.
 - Kataloget omfatter storbyferier med fly, bus eller i egen bil.  

 Desuden indgår Balatonsøen i Ungarn og badebyer ved Adriaterhavet i  

 programmet,  

 fortæller bureauchef  

  Stefan  

  Nielsen, København.
 - Vi har valgt at videreføre navnet Aros Rejser og holder dette  

 bureau klart adskilt fra Nortlander Tours, som primært tager sig af skirejser  

 og desuden af et enkelt sommerferiemål, nemlig Korsika.
Kunne ikke betale Det daværende Aros Rejser ApS, Nørretorv 8, Silkeborg, blev 8.  

 oktober i fjor erklæret konkurs af skifteretten i Silkeborg på grundlag af en  

 begæring, indgivet af Rejsegarantifonden, fordi bureauet havde meddelt, at  

 egenkapitalen var tabt og en fortsættelse af driften ikke mulig.
 Aros Rejsers indehaver, [K], så sig ikke i stand til at  

 gennemføre allerede solgte rejsearrangementer fra og med 5. oktober. 450  

 kunder  

 havde forudbetalt for deres rejse og fik deres penge dække af fonden.
 Advokat  

  Ole  

  Borch fra advokatfirmaet Bech-Bruun  

 Dragsted, København, blev udpeget til kurator.
Fik penge tilbage En del af det praktiske arbejde efter konkursen er blevet udført  

 af advokat  

  Lars  

  Bentsen fra advokatfirmaets  

 Århus-kontor.
Han oplyser, at Rejsegarantifondens ledelse fortsat overvejer,  

 om der skal foretages retslige skridt mod Aros Rejsers indehaver.
Denne havde  

 umiddelbart op til konkursen fastslået overfor fonden, at den  

 garantistillelse,  

 han havde stillet som sikkerhed for rejsernes gennemførelse, var for stor i  

 forhold til omsætningen.
Derfor fik han af fonden udbetalt et endnu ikke  

 nærmere oplyst beløb.
 14 dage senere kom konkursen, og fonden konstaterede, at dens  

 krav mod firmaet var væsentligt større end garantistillelsen.
Så i givet fald vil man søge at få tabet dækket hos det krakkede  

 Silkeborg-rejsebureaus indehaver. Ved brev af 31. januar 2003 gjorde klager over for bladet  

 gældende, at bladet havde handlet i strid med god presseskik og anmodede  

 samtidig bladet om at bringe et genmæle i forhold til følgende udsagn:
- Rejsegarantifonden overvejer en mulig sag mod indehaveren af  

 det konkursramte Aros Rejser, - Aros Rejsers indehaver, [K], så sig ikke i stand til at  

 gennemføre allerede solgte rejsearrangementer fra og med 5. oktober - Fik penge tilbage og - Han oplyser, at Rejsegarantifondens ledelse fortsat  

 overvejer, om der skal foretages retslige skridt mod Aros Rejsers indehaver.  

 Denne havde umiddelbart op til konkursen fastslået overfor fonden, at den  

 garantistillelse, han havde stillet som sikkerhed for rejsernes  

 gennemførelse,  

 var for stor i forhold til omsætningen.
Derfor fik han af fonden udbetalt et  

 endnu ikke nærmere oplyst beløb. 14 dage senere kom konkursen, og fonden  

 konstaterede, at dens krav mod firmaet var væsentligt større end  

 garantistillelsen.
Så i givet fald vil man søge at få dækket tabet hos det  

 krakkede Silkeborg-rejsebureaus indehaver. Ved brev af 5. februar 2003 afviste bladet at have handlet i  

 strid med god presseskik.
Bladet afviste endvidere at bringe et genmæle.
 Ved brev af 18. februar 2003 rettede klager på ny henvendelse  

 til bladet om sagen.
Ved brev af 19. februar 2003 besvarede bladet klagers  

 henvendelse.
Hverken i dette brev eller i brevet af 5. februar 2003 var der  

 givet klagevejledning i forhold til spørgsmålet om genmæle.
 Ved brev af 13. marts 2003 fremkom klager med sine kommentarer  

 til bladets brev af 19. februar 2003.
Klageren har anført, at der i artiklen er bragt en række  

 ærekrænkende udsagn, og at bladet ikke har fremlagt dokumentation for de deri  

 indeholdte påstande.
Ved at bringe urigtige oplysninger har bladet handlet i  

 strid med punkt A.1. i de vejledende presseetiske regler.
Der er endvidere  

 tale  

 om meddelelser, der kan krænke privatlivets fred, hvorfor bladet tillige har  

 tilsidesat punkt B.1.
Klageren har i den forbindelse anført, at der er ikke i brevet  

 af 9. oktober 2002 fra Rejsegarantifonden er belæg for de oplysninger, som  

 der  

 er klaget over.
Selv om det er korrekt, at det i midten af februar 2003 ikke  

 var afgjort, om der skulle foretages retslige skridt, og at fonden altid i  

 sådanne sager overvejer, om der skal tages retslige skridt, må det  

 konstateres,  

 at det intet sted i Rejsegarantifondens brev af 14. februar 2003 fremgik, at  

 overvejelserne angik klagers person.
Postulatet står derfor for bladets egen  

 regning.
Det skal samtidig understreges, at klager ikke har fået penge fra  

 Rejsegarantifonden, hvilket dokumenteres ved breve af 27. januar 2003 fra  

 henholdsvis advokatfirmaet Bech-Bruun Dragsted og Rejsegarantifonden.
Dette  

 til  

 trods hævder bladet fortsat, at det er en sproglig fortolkning, om klager  

 skulle have fået penge udbetalt eller ej, hvilket klager må tage kraftig  

 afstand fra.
Klageren har videre anført, at oplysningerne om, at han skulle  

 have begået et retsstridigt forhold i forbindelse med Aros Rejsers konkurs,  

 er  

 af en sådan karakter, at de burde være efterprøvet i særlig grad, blandt  

 andet  

 ved forelæggelse for ham, jf. punkt A.3. Bladet tilbød den 19. februar 2003  

 klager at bringe et indlæg på betingelse af, at der blev oplyst nogle i  

 forhold  

 til genmælet uvedkommende oplysninger.
Dette kunne klager ikke acceptere,  

 idet  

 det ikke ville give ham genoprejsning for de ærekrænkende udtalelser.
Klageren har endelig anført, at bladet har tilsidesat punkt  

 C.7., eftersom artiklen indeholder påstande om, at der skulle være et  

 retsligt  

 efterspil under overvejelse mod klager.
Der er hverken rejst sigtelse eller  

 tiltale, og bladet burde derfor have udvist varsomhed i denne situation i  

 lighed med de presseetiske reglers bestemmelser om behandling af en  

 politianmeldelse.
 Bladet har i forhold til udsagnet om, at klager ikke så sig i  

 stand til at gennemføre allerede solgte rejsearrangementer fra og med den 5.  

 oktober, henvist til Rejsegarantifondens brev af 9. oktober 2002 til  

 rejsebureauets kunder, hvori det hedder: Begæringen blev indgivet,  

 fordi Aros  

 Rejser Aps havde meddelt fonden, at selskabets egenkapital var tabt, og at  

 reetablering ikke var mulig, hvorfor Aros Rejser ikke så sig i stand til at  

 gennemføre allerede solgte rejsearrangementer fra og med 5. oktober  

 2002.
Bladet har endvidere anført, at man på baggrund af udtalelser  

 fra advokat  

  Lars  

  Bentsen, der varetager kurators  

 interesser, i artiklen oplyste, at Rejsegarantifondens ledelse fortsat  

 overvejer, om der skal foretages retslige skridt imod klager, hvilket igen  

 bekræftedes af Rejsegarantifonden i brev af 14. februar 2003 til klager.  

 Artiklen havde overskriften Rejsekrak i Silkeborg kan få  

 efterspil.
Det er i  

 den forbindelse væsentlig at understrege brugen af orden kan.
Bladet har videre anført, at bladet i brev af 19. februar 2003  

 til klager medgav, at det kunne være en sproglig fortolkning, om der fysisk  

 blev udbetalt penge til ham, eller om nedskrivningen af garantistillelsen  

 udelukkende ville komme hans bankforbindelse til gode.
Derfor tilbød bladet  

 at  

 bringe et indlæg, hvor han kunne få lejlighed til at gøre opmærksom på, at  

 han  

 ikke havde fået udbetalt penge fra Rejsegarantifonden, men at fonden på hans  

 foranledning 14 dage før konkursen havde foretaget en nedskrivning af  

 garantien, stillet af Nordea, hvilket ifølge Rejsegarantifondens egen  

 pressemeddelelse vil medføre en udgift for fonden på 600.000 kr. i  

 forbindelse  

 med konkursen.
Klagers eneste reaktion herpå var at udbede sig kopier af  

 Rejsegarantifondens officielle skrivelser af 9. oktober 2002, idet han mente,  

 at bladet havde citeret ham ukorrekt.
 På baggrund af de foreliggende oplysninger fra både  

 Rejsegarantifonden og kurator må det klart afvises, at god presseskik er  

 tilsidesat, og at bladet ikke har givet klager mulighed for at fremføre sin  

 version af sagen.
 Bladet har endelig oplyst, at Rejsegarantifonden nu har bedt  

 kurator om at undersøge, om der er foretaget omstødelige dispositioner, som  

 nødvendiggør, at der foretages retslige skridt.
 I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Tage Clausen og Kirsten Dyregaard.
 Pressenævnet udtaler:
 Det fremgår af medieansvarslovens § 34, stk. 2, at en klage over  

 tilsidesættelse af god presseskik senest 4 uger efter offentliggørelsen kan  

 rettes til det pågældende massemedie, og at mediets afgørelse kan indbringes  

 for Pressenævnet senest 4 uger efter, at den er kommet frem til klageren.
Ved breve af 5. og 19. februar 2003 afviste bladet klage over  

 tilsidesættelse af god presseskik sendt til bladet ved breve af 31. januar og  

 18. februar 2003. Ved brev af 13. marts 2003 kommenterede klager bladets brev  

 af 19. februar 2003. Bladet besvarede ikke dette brev.
Da klagen er modtaget  

 i  

 Pressenævnet den 28. marts 2003, er klagefristen i forhold til spørgsmålet om  

 tilsidesættelse af god presseskik overskredet, og denne del af klagen afvises  

 derfor.
Det fremgår af § 40, stk. 1, at afslag på genmæle snarest muligt  

 skriftligt skal meddeles den, der har anmodet om genmæle, med oplysning om,  

 at  

 afslaget kan indbringes for Pressenævnet senest 4 uger efter, at afslaget er  

 kommet frem.
Nævnets adresse skal samtidig oplyses.
Da bladet ikke har givet  

 den klagevejledning, som følger af loven, og som er af væsentlig betydning  

 for,  

 at en klage kan indgives rettidigt, behandler nævnet spørgsmålet om genmæle.
 Det fremgår af medieansvarslovens § 36, stk. 1, at en anmodning  

 om genmæle over for oplysninger af faktisk karakter, som er egnet til at  

 påføre  

 nogen økonomisk eller anden skade af betydning, og som er bragt i et  

 massemedie, skal tages til følge, medmindre oplysningernes rigtighed er  

 utvivlsom.
 Udsagnet om, at klager ikke så sig i stand til at gennemføre  

 allerede solgte rejsearrangementer fra og med 5. oktober, er et direkte citat  

 fra Rejsegarantifondens brev af 9. oktober 2002. Nævnet finder derfor ikke  

 grundlag for et genmæle på dette punkt.
Om udsagnene om Rejsegarantifondens overvejelser om retslige  

 skridt over for klager bemærker nævnet, at det af Rejsegarantifondens  

 pressemeddelelse den 9. oktober 2002 fremgår, at fonden forventer en udgift  

 vedrørende konkursen på ca. 600.000 kr.
Det fremgår endvidere af telefax af  

 14.  

 februar 2003 fra Rejsegarantifonden til klager, at fonden altid i forbindelse  

 med de konkurser, som påfører fonden tab, overvejer, hvorvidt der skal  

 foretages retslige skridt.
Efter det oplyste var klager hovedanpartshaver i  

 Aros Rejser ApS og drev som direktør denne virksomhed.
I den foreliggende sag  

 må klager identificeres med Aros Rejser, og den bragte oplysning kan derfor  

 ikke begrunde et genmæle.
 Efter de foreliggende oplysninger lægger Pressenævnet til grund,  

 at klager ikke har fået udbetalt noget beløb fra Rejsegarantifonden, men at  

 han  

 på den anden side umiddelbart før konkursen meddelte fonden, at den af ham  

 for  

 rejsernes gennemførelse stillede sikkerhed var for stor i forhold til  

 omsætningen, hvorefter fonden foretog en nedskrivning af den stillede  

 garanti.  

 Under disse omstændigheder finder nævnet ikke grundlag for genmæle på dette  

 punkt.
 Afsagt den 13. august 2003.
