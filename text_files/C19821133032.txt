 Det meddeles herved, at ministeriet for offentlige arbejder har tilladt,  

 at personbil M 1 kan godkendes til hyrekørsel efter følgende retningslinier,  

 uanset den ikke ved standardtypegodkendelse er fundet egnet hertil, eller er  

 standardtypegodkendt som hyrevogn.
 1. Bil registreret 1. gang før den 1. april 1980:
Bil, der er registreret 1. gang her i landet før den 1. april 1980, kan  

 godkendes som hyrevogn ved syn hos statens bilinspektion.
Ved synet  

 kontrolleres, at bilen opfylder kravene i »Vejledning for  

 justitsministeriets bilinspektører«, afsnit 1.11, herunder de særlige  

 krav til dimensioner, adgangsforhold, pladsforhold m.v.
 2. Bil registreret 1. gang den 1. april 1980 eller  

 senere:
 Bil, der er registreret 1. gang her i landet den 1. april 1980 eller  

 senere, kan godkendes som hyrevogn ved udstedelse af en  

 godkendelseserklæring.
 Bilen fremstilles for justitsministeriet, færdselssikkerhedsafdelingen,  

 indrettet til hyrekørsel, og en eventuel godkendelse meddeles tillige på  

 sædvanlig anmeldelsesblanket, der da kan danne grundlag for anmeldelse til  

 registrering.
 3. Hyrevogn til befordring af personer i kørestole.
 Hyrevogn, der ønskes anvendt til lejlighedsvis befordring af personer i  

 kørestole, kan godkendes af statens bilinspektion ved udstedelse af attest  

 for flere udførelser.
 I den oprindelige udførelse skal bilen ved standardtypegodkendelse være  

 fundet egnet til hyrekørsel, være standardtypegodkendt som hyrevogn eller  

 være godkendt i henhold til pkt. 1 eller 2.
 I udførelsen med kørestole skal bilen være forsynet med anordninger til  

 fastholdelse af kørstolene, som anført i »Vejledning for  

 justitsministeriets bilinspektører«, afsnit 1.13.65.
 I begge udførelser skal bilen være forsynet med påbudt hyrevognsudstyr  

 (taksameter, kontrolapparat m.m.).
 P.M.V.
 E.B.
