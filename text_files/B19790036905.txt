 § 1.  Akademiet for de skønne Kunster virker til  

 kunstens fremme og som statens rådgiver i kunstneriske spørgsmål.
Stk. 2.  Akademiet behandler henvendelser fra statslige  

 myndigheder.
Akademiet kan på eget initiativ indhente oplysninger fra og  

 fremsætte erklæringer over for statslige myndigheder og institutioner samt  

 over for offentligheden.
 Stk. 3.  Akademiet står til rådighed som rådgiver i  

 kunstneriske spørgsmål for amtskommunale og kommunale myndigheder.
 Stk. 4.  Akademiet yder bistand til statens kunstskoler,  

 i henhold til de for skolerne gældende regler.
 Stk. 5.  Akademiet uddeler efter herom i reglement  

 fastsatte regler de medaljer, præmier og priser, der henhører under  

 Akademiet.
 Stk. 6.  Akademiets virksomhed udøves gennem  

 Akademirådet, jfr. § 4.
Kunstnersamfundet § 2.  Kunstnersamfundet vælger medlemmerne af  

 Akademiet for de skønne Kunster samt halvdelen af medlemmerne i Akademirådets  

 og Kunstnersamfundets Jury, jfr. § 5.
 Stk. 2.  Kunstnersamfundets medlemmer er inden for  

 sektionerne malere, billedhuggere og arkitekter, herunder udøvere af  

 tilgrænsende kunstarter flg.:
 1. Kunstnere, der har vundet Akademiets årspris.
 2. Kunstnere, der som medlem af en arbejdsgruppe har  

 vundet Akademiets årspris, og hvis kunstneriske virksomhed anerkendes af  

 Juryen.
 3. Billedkunstnere, der har udstillet 5 gange på  

 censureret udstilling, og hvis kunstneriske virksomhed anerkendes af Juryen.
 4. Arkitekter, som har udført selvstændige arbejder,  

 som har opnået Juryens anerkendelse.
 5. Billedkunstnere og arkitekter, der uden at opfylde  

 de foran nævnte betingelser på grundlag af mindst tilsvarende  

 kvalifikationer, har opnået Juryens anerkendelse med mindst 2/3 af  

 jurymedlemmernes stemmer.
 Stk. 3.  Medlemskab af Kunstnersamfundet forudsætter  

 dansk indfødsret eller fast bopæl i Danmark.
Akademiet for de skønne Kunster § 3.  Akademiet for de skønne Kunster består af indtil  

 72 medlemmer som vælges for en periode af seks år.
Stk. 2.  Hver af Kunstnersamfundets tre sektioner vælger  

 blandt sine medlemmer 20 kunstnere til Akademiet samt 10 suppleanter for  

 disse.
Halvdelen heraf fratræder hvert tredie år efter tur.
 Stk. 3.  Akademirådet vælger indtil 12 medlemmer af  

 Akademiet og er ved valget ikke udelukkende bundet til kunstnerbestanden.  

 Disse medlemmer er hverken valgberettigede eller valgbare ved valget til  

 Akademirådet, jfr. § 4, stk. 1. Valg kan finde sted indenfor en seksårig  

 valgperiode med virkning for resten af denne.
 Stk. 4.  I Akademiet kan indvælges indenlandske såvel  

 som udenlandske æresmedlemmer, som ikke behøver at være knyttet til  

 kunstnerbestanden.
 Stk. 5.  Akademiets medlemmer, jfr. stk. 2 og 3, har  

 pligt til at lade sig indvælge i de udvalg, som Akademirådet nedsætter, og  

 bistår i øvrigt rådet ved løsning af de opgaver, som påhviler rådet.
 Stk. 6.  Akademiets præsident vælges af Akademirådet,  

 jfr. § 4, stk. 3.
Akademirådet § 4.  Akademirådet består af 12 medlemmer, valgt for  

 en periode af 2 år af og blandt de af Kunstnersamfundet valgte medlemmer af  

 Akademiet.
Rådet er sammensat af 3 faggrupper, hver bestående af 4  

 repræsentanter for hver af akademiets sektioner, valgt sektionsvis.
På  

 tilsvarende måde vælges 6 suppleanter, to for hver sektion.
Stk. 2.  Halvdelen af hver faggruppes medlemmer  

 fratræder efter tur hvert år.
I tilfælde, hvor et medlem indtræder i eller  

 bliver valgt som suppleant til Akademirådet midt i en valgperiode gælder  

 medlemskabet dog kun for den resterende del af valgperioden.
Bliver et medlem  

 af Akademiet ved indgangen til det sidste år af sin valgperiode valgt til  

 medlem af eller suppleant til Akademirådet gælder dette valg kun 1 år,  

 medmindre den pågældende bliver genvalgt til Akademiet.
Stk. 3.  Akademirådet vælger hvert år af sin midte  

 rådets formand, der tillige er Akademiets præsident.
Umiddelbart genvalg kan  

 kun finde sted 2 gange.
 Stk. 4.  Akademirådets formand kan ikke tillige være  

 rektor for en af statens arkitekt- eller billedkunstskoler eller  

 konservatorskolen.
Stk. 5.  I tilfælde af forfald udpeger vedkommende  

 rådsmedlem sin suppleant blandt de valgte suppleanter.
Subsidiært indkaldes  

 den suppleant, der er valgt med det højeste antal stemmer.
Akademirådets og Kunstnersamfundets Jury § 5.  Juryen optager medlemmer i Kunstnersamfundet,  

 jfr. § 2, samt udtaler sig over ansøgninger om økonomisk støtte til  

 udstillinger.
Stk. 2.  Juryen består af 12 medlemmer af  

 Kunstnersamfundet, heraf 4 fra hver sektion.
Akademirådet og  

 Kunstnersamfundet vælger hver halvdelen med 2 fra hver sektion.
Inden for  

 hver halvdel vælges 6 suppleanter.
Stk. 3.  Valgene til Juryen sker for 6 år.
Hvert tredie  

 år fratræder halvdelen af de medlemmer og suppleanter, der er valgt af  

 Kunstnersamfundet, og halvdelen af de medlemmer og suppleanter, der er valgt  

 af Akademirådet.
Umiddelbart genvalg kan ikke finde sted.
Stk. 4.  I tilfælde af forfald indtræder den suppleant,  

 der er valgt for samme valgperiode og af samme valggruppe.
Subsidiært  

 indtræder suppleanter i følgende orden: den suppleant, der er valgt for en  

 anden valgperiode af den samme valggruppe, den suppleant, der valgt for samme  

 valgperiode af den anden valggruppe, den suppleant, der er valgt for en anden  

 valgperiode af den anden valggruppe.
 Stk. 5.  Udtræder medlemmer af Juryen i løbet af en  

 seks-årig valgperiode kan Akademirådet foretage supplerende valg til Juryen  

 for resten af valgperioden, også såfremt de pågældende medlemmer er valgt af  

 Kunstnersamfundet.
Regler om valg, organisation og virksomhed § 6.  De nærmere regler om de ovenfor nævnte organers  

 valg, organisation og virksomhed, herunder om i hvilket omfang sådanne regler  

 kan udformes af Akademirådet, fastsættes af ministeren for kulturelle  

 anliggender.
Fællesregler for Det kgl. danske Kunstakademis institutioner § 7.  Akademiet for de skønne Kunster og Det kgl.  

 danske Kunstakademis skoler udgør tilsammen Det kgl. danske Kunstakademis  

 institutioner.
Formanden for Akademirådet afgør sammen med formanden for  

 Kunstakademiets fællesudvalg alle spørgsmål om personale, lokaler, samlinger  

 m. m., der vedrører forholdet mellem Akademiet og Kunstakademiets skoler.
 § 8.  Denne anordning træder i kraft den 1. september  

 1979.
 Stk. 2.  Kgl. anordning af 22. september 1970 om  

 Akademiet for de skønne Kunster ophæves.
 Stk. 3.  Overordentlige medlemmer og æresmedlemmer valgt  

 under tidligere anordninger bevarer deres medlemskab.
Overgangsbestemmelser § 9.  Kunstnere, der ved denne anordnings ikrafttræden  

 er medlemmer af Kunstnersamfundet, bevarer deres medlemskab.
 Stk. 2.  Medlemmer af Akademiet og Juryen samt disses  

 suppleanter valgt pr. 1. april 1976 bevarer deres medlemskab til 31. marts  

 1981, medens medlemmer valgt pr. 1. april 1978 bevarer deres medlemskab til  

 31. marts 1984.
Givet på Gråsten slot, den 10. august  

 1979 Under Vor Kongelige Hånd og Segl I Dronningens navn:
