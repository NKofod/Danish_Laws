Pressenævnet fandt, at klager i artiklen den 6.  

 december 2001 var kommet tilstrækkelig til orde i forbindelse med  

 oplysningerne om, hvorvidt der var tale om to eller tre sager om bortvisning  

 og afskedigelse.
Nævnet fandt med hensyn til artiklen den 20. december  

 2001, at bladet   med henblik på en kommentar   burde have forelagt  

 klager oplysningerne om de yderligere to sager, der blev ført mod  

 klager og om, at det dårlige arbejdsmiljø hos klager nu var  

 blevet bekræftet af 11 tidligere ansatte, som bladet havde talt med.  

 Ved ikke at have forelagt disse oplysninger havde bladet handlet i strid med  

 god presseskik, og nævnet udtalte sin kritik.
Herudover fandt  

 nævnet ikke, at god presseskik var tilsidesat.
 Nævnet bemærkede endvidere, at der ikke kunne  

 gives genmæle med hensyn til, at bladet ikke havde kontaktet klager for  

 at høre om deres version af sagen, idet det ikke af artiklerne den 6.  

 og 20. december 2001 fremgik, at dette skulle være tilfældet.  

 Ligeledes fandt nævnet ikke grundlag for genmæle med hensyn til  

 oplysningen om, at afskedigelserne/bortvisningen skulle være usaglige,  

 idet bladet alene videregav Dansk Magisterforenings vurdering af dette  

 spørgsmål.
 Endelig fandt nævnet ikke grundlag for at give  

 genmæle med hensyn til oplysningen om det dårlige  

 arbejdsmiljø hos klager, idet der her var tale om en gengivelse af  

 Dansk Magisterforenings vurdering samt bladets egen vurdering baseret  

 på interviews med tidligere ansatte hos klager.
Kendelse fra Pressenævnet i sag nr.  

 4/2002 Alpha Beta Kommunikationsrådgivning A/S har ved  

 advokat  Torben  Svensson   klaget til Pressenævnet over tre artikler  

 bragt i Magisterbladet den 22. november, 6. december og 20. december 2001,  

 idet man mener, at god presseskik er tilsidesat.
Der er endvidere klaget  

 over, at Magisterbladet har afvist at bringe et genmæle.
 I artiklen i nr. 21 bragt den 22. november 2001 med  

 overskriften "Advarer mod PR-bureau" hed det i en  

 brødtekst:
"Dansk Magisterforening advarer nu mod at søge  

 job i PR-bureauet Alpha Beta.
Medarbejderne bliver kun i kort tid.
Og flere  

 tidligere ansatte kan berette om trusler, chikane og ydmygende  

 behandling." I artiklen hed det:
"Trusler om fyringer, politianmeldelser og retssager.  

 Det har været den bizarre dagligdag for flere tidligere medarbejdere i  

 PR-bureauet Alpha Beta i centrum af København.
Virksomheden har siden  

 stiftelsen i firserne haft samme ejer.
En ejer der i dag udpeges som  

 hovedårsagen til de umulige arbejdsforhold.
Ifølge to tidligere og en fyret medarbejder, der  

 stadig er i opsigelsesperioden, har den uberegnelige ledelsesfacon  

 været alt fra trusler, ydmygelser, raserianfald til forsøg  

 på manipulation.
En ledelsesstil der har gjort at dørene  

 taktfast har svinget for medarbejdere på vej ind og ud.
 "De fleste holder i tre-fire måneder,"  

 siger en af de tidligere medarbejdere, der af hensyn til sin fremtidige  

 karriere ønsker at være anonym.
 De to andre ønsker heller ikke at stå frem  

 med navn, men alle kan fortælle en næsten enslydende  

 historie.
De startede som nyuddannede med store forventninger til  

 karrieren.
De følte sig heldige, da de fik et job i den eftertragtede  

 PR-branche.
Allerede efter få uger følte de at noget var helt  

 galt, og da de egentlig havde mest lyst til at stoppe, turde de ikke af  

 hensyn til karrieren.
For det ville se mærkeligt ud på et CV at  

 man kun havde været i en virksomhed i få måneder.
Så  

 ville man jo blive stemplet som en "besværlig  

 medarbejder".
"Da det begyndte at blive slemt tænkte jeg,  

 o.k., nu tager jeg en dag ad gangen.
Men da jeg var nede på at tage fem  

 minutter ad gangen, tænkte jeg, nu var den helt gal".
De tre har alle forladt Alpha Beta inden for et år.  

 Alle er blevet chikaneret og truet og har måttet stå model til  

 beskyldninger om uhæderlighed og uduelighed.
En er blevet fyret  

 på grund af anklager om overdreven brug af firmaets mobiltelefon, en  

 anden blev vist bort fordi han havde kigget i en mappe på en  

 fælles server.
I begge tilfælde afviser Dansk Magisterforening  

 beskyldningerne som "helt hen i vejret".
Skræmt fra vid og sans For to medarbejderes vedkommende blev strabadserne  

 så belastende at de var sygemeldte i flere måneder  

 efterfølgende.
 Alligevel undgik en af dem ikke at blive ringet op i  

 hjemmet og modtage truslen om at ledelsen nok skulle "få skovlen  

 under ham".
 De fuldstændigt umulige arbejdsforhold får nu  

 Dansk Magisterforening til at advare andre magistre mod at søge  

 arbejde i den pågældende virksomhed.
"Hvis I har andet på hånden, så lad  

 være med at søge derhen.
Folk der arbejder der er blevet  

 skræmt fra vid og sans, og med den nuværende ledelse mener vi at  

 sandsynligheden for at det ender galt og folk igen bliver fyret er for  

 stor," siger konsulent i Dansk Magisterforening  Martin  Frandsen, der  

 understreger at Dansk Magisterforening er gået ind i alle hidtidige  

 sager.
En sag er ført ved byretten.
I det tilfælde  

 imødekom Alpha Beta de finansielle krav .  Martin  Frandsen opfordrer  

 folk til straks at kontakte Dansk Magisterforening hvis de bliver udsat for  

 noget lignende som i Alpha Beta.
 I dag har to af de tidligere medarbejdere andet arbejde,  

 mens den tredje endnu er usikker på, om fremtiden ligger i  

 PR-branchen.
"Jeg er rasende.
Den virksomhed har ødelagt  

 så meget for mig.
Jeg lider stadig under det.
Mit forhold til  

 arbejdsmarkedet er ødelagt.
På min nuværende arbejdsplads  

 kan jeg stadig fare helt sammen når min chef beder mig om at komme ind  

 på kontoret.
Det sidder dybt i mig," siger en af dem.
Alpha Beta har i dag under et dusin ansatte." I artiklen i nr. 22 bragt den 6. december 2001 med  

 overskriften "Dansk Magisterforening fastholder kritik af Alpha  

 Beta" hed det:
"Inden for 13 måneder har Alpha Beta  

 Kommunikationsrådgivning a/s foretaget en bortvisning og to  

 afskedigelser som Dansk Magisterforening mener har været usaglige.
Der  

 har været bragt en artikel i sidste nummer af Magisterbladet hvor Dansk  

 Magisterforening advarer medlemmer mod at søge job hos Alpha Beta  

 på grund af de dårlige arbejdsforhold.
På baggrund af artiklen har Dansk Magisterforening  

 fået en henvendelse fra Alpha Betas advokat som mener at Alpha Beta er  

 blevet hængt ud som en arbejdsplads Dansk Magisterforening advarer  

 imod.
Herudover mener advokaten at der kun er tale om to fyringer.
Alpha Beta  

 beder derfor Dansk Magisterforening om at dementere sin kritik af Alpha  

 Beta.
 Dansk Magisterforening fastholder at der har været  

 tale om usaglige fyringer, men beklager at disse tre sager har ført  

 til en generel advarsel mod Alpha Beta som arbejdsplads.
Dansk Magisterforening fastholder også at der er  

 tale om tre fyringer og ikke kun to.
I det tilfælde der er strid om,  

 valgte Alpha Beta at efterkomme Dansk Magisterforenings krav, og det taler  

 entydigt for at Alpha Beta har accepteret det som en fyring." I artiklen i nr. 23 bragt den 20. december 2001 med  

 overskriften "Flere kritiserer Alpha Beta" hed det i den  

 brødtekst:
"PR-bureauet Alpha Beta har indtil videre afvist at  

 der har været problemer med det psykiske arbejdsmiljø i  

 virksomheden.
Men til Magisterbladet har 11 tidligere ansatte givet en  

 enslydende beskrivelse af arbejdsforholdene.
Deres udsagn bekræfter  

 Magisterbladets tidligere historie." I artiklen hed det:
 "I sidste nummer beskrev Magisterbladet de  

 dårlige arbejdsforhold på PR-bureauet Alpha Beta ud fra tre  

 tidligere ansattes beretninger.
 Alpha Betas advokat,  Torben  Svensson, har indtil videre  

 afvist at "Alpha Beta skulle have noget problem". Magisterbladets  

 artikel bygger på "udokumenterede påstande", siger han  

 til websiden Kommunikationsforum.
 Men efter Magisterbladets første artikel er det  

 strømmet ind med tilkendegivelser fra tidligere ansatte   indtil  

 videre har elleve ud over de tre førstnævnte ansatte  

 bekræftet Magisterbladets udlægning.
 I den forbindelse har Magisterbladet fået kendskab  

 til yderligere to sager der bliver ført mod virksomheden.
Én ligger på skrivebordet hos Dansk Jurist-  

 og Økonomforbund, en anden bliver ført privat og ligger nu til  

 berammelse i Landsretten efter Alpha Beta har anket sagen.
Den ene sag  

 handler om manglende betaling for barsel   den anden om uberettiget  

 bortvisning.
De dårlige arbejdsforhold bliver bekræftet af  

 alle 11 tidligere ansatte som Magisterbladet har talt med siden den  

 første artikel.
Enkelte har været ansat i virksomheden helt  

 tilbage i 1993.
Ingen af dem har dog lyst til at stå frem offentlig  

 og fortælle deres historie.
Mange begrunder deres beslutning med  

 hensynet til deres nuværende arbejde.
Det ville ikke være fair  

 mod deres nuværende virksomhed, og det ville skade deres fremtidige  

 karrieremuligheder.
Alle kender alle, lyder nogle af begrundelserne.
Det faglige udbytte af arbejdet i virksomheden har  

 generelt set været tilfredsstillende.
Men det har ikke kunnet opveje de  

 daglige belastninger i form af stress, ubehag og angsten for at blive centrum  

 for en konflikt, hvilket også har ført til at mange ikke har  

 været ansat særlig længe i virksomheden.
Efter Magisterbladets omtale har Dansk Magisterforening  

 inviteret Alpha Betas advokat til et møde.
Begrundelsen for  

 mødet er ifølge Dansk Magisterforenings direktør,  Peter  

  Kordt,   at få afsluttet sagen.
"Efter DMs opfattelse har Alpha Beta ikke handlet  

 efter reglerne og heller ikke haft en etisk korrekt ledelsesstil.
Men det er  

 en magisterarbejdsplads   og hvis de er indstillet på fremover at  

 følge reglerne, udøve en anden og bedre ledelsesstil samt  

 afklare verserende sager, så slår vi gerne en streg i sandet og  

 ser fremad," siger  Peter  Kordt." Klager har over for bladet ved brev af 3. januar 2002  

 fremsat anmodning om, at følgende genmæle offentliggøres:
"Genmæle Overfor disse oplysninger meddeles det, at Magisterbladet  

 på intet tidspunkt har kontaktet min klient for at høre deres  

 version af sagen, at de 3 påståede sager om uberettigede  

 afskedigelser/bortvisninger er udokumenterede, at undertegnede har anmodet  

 Dansk Magisterforening v/direktør  Peter  Kordt   om et møde og  

 ikke omvendt, samt at der ikke efter tidspunktet for bortvisningen af den  

 tidligere direktør er noget dårligt arbejdsmiljø eller  

 arbejdsklima hos Alpha Beta Kommunikationsrådgivning A/S." Ved brev af 15. januar 2002 afviste bladet at bringe  

 genmælet.
 Klageren har anmodet om, at nævnet tager alle tre  

 artikler under påkendelse uanset, at klagen er fremkommet senere end  

 fire uger efter den 22. november 2001, hvor magisterbladet nr. 21 udkom.  

 Klager har til støtte herfor anført, at bladet i sine senere  

 artikler den 6. og 20. december 2001 har henvist til artiklen af 22. november  

 2001, hvorfor denne artikel "fanges" af klagen.
 Klageren har oplyst, at Dansk Magisterforening og  

 Magisterbladet forgæves er blevet anmodet om at dokumentere de tre  

 konkrete sager om uberettiget afskedigelse og bortvisning, som er omtalt i de  

 tre artikler.
 Klageren har anført, at bladet på intet  

 tidspunkt har kontaktet klager for at høre dennes version af sagen,  

 ligesom de tre påståede sager om uberettigede  

 afskedigelse/bortvisning ikke er korrekte.
 Klageren har endelig anført, at det er klager, der  

 har anmodet Dansk Magisterforening v/direktør  Peter  Kordt   om et  

 møde og ikke omvendt.
 Bladet har anført, at klagen kun kan omfatte to  

 artikler om problemerne i klagers virksomhed, da klagen i forhold til  

 artiklen offentliggjort den 22. november 2001 er indgivet for sent.
Bladet har i den forbindelse anført, at  

 klagepunktet om, at bladet ikke har kontaktet klager, vedrører  

 artiklen offentliggjort den 22. november 2001, der som nævnt ikke kan  

 være omfattet af klagen.
Bladet vil derfor ikke forholde sig til denne  

 del af klagen.
Det skal dog anføres, at klagers advokats udtalelse til  

 "Kommunikationsforum" er refereret i bladets artikel, der er  

 offentliggjort den 20. december 2001.
Bladet har endvidere anført, at anmodningen om  

 dokumentation for de sager, som bladet har omtalt, bør rettes til  

 Dansk Magisterforening.
Magisterbladet udgives af Dansk Magisterforening, men  

 er et journalistisk blad med en selvstændig redaktionel linie.
Det  

 bemærkes, at Magisterbladet har set dokumentationen.
Bladet har henvist til bladets brev af 15. januar 2002 til  

 klager, hvoraf fremgår, at direktøren for Dansk Magisterforening  

 blev kontaktet af klagers advokat, og at direktøren inviterede  

 advokaten til et møde i Dansk Magisterforening.
Bladet har ingen grund  

 til at tro, at forløbet har været anderledes end beskrevet i  

 bladet.
I sagens behandling har følgende  

 nævnsmedlemmer deltaget: Jørgen Nørgaard, Finn Rowold,  

 Kaare R.
Skou og Kirsten Dyregaard.
 Pressenævnet udtaler:
Pressenævnet modtog klagen over  

 tilsidesættelse af god presseskik den 3. januar 2002. Den artikel, der  

 blev bragt den 22. november 2001, er nævnet derfor afskåret fra  

 at tage stilling til, jf. medieansvars- lovens § 34, stk. 2, 2. pkt.
Under  

 hensyn til de påklagede artiklers sammenhæng   såvel  

 tidsmæssigt som indholdsmæssigt   finder nævnet, at  

 artiklen den 22. november 2001 kan inddrages i grundlaget for nævnets  

 afgørelse.
 Nævnet finder, at klager i artiklen den 6. december  

 2001 er kommet tilstrækkeligt til orde i forbindelse med oplysningerne  

 om, hvorvidt der var tale om to eller tre sager om bortvisning og  

 afskedigelse.
Nævnet finder med hensyn til artiklen den 20.  

 december 2001, at bladet   med henblik på en kommentar   burde have  

 forelagt klager oplysningerne om de yderligere to sager, der bliver  

 ført mod klager og om, at det dårlige arbejdsmiljø hos  

 klager nu er blevet bekræftet af 11 tidligere ansatte, som bladet har  

 talt med.
Ved ikke at forelægge disse oplysninger har bladet handlet i  

 strid med god presseskik, og nævnet udtaler sin kritik.
 Herudover finder nævnet ikke, at god presseskik er  

 tilsidesat.
 Det følger af medieansvarslovens § 36, stk. 1, at  

 en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning, og som er blevet bragt i et massemedie, skal  

 tages til følge, medmindre oplysningernes rigtighed er utvivlsom.
 Da en anmodning om genmæle skal fremsendes til  

 redaktøren senest 4 uger efter offentliggørelsen, og da klager  

 først ved brev af 3. januar 2002 har fremsendt sit krav om  

 genmæle til bladet, vil nævnet ikke kunne tage stilling til, om  

 klager er berettiget til genmæle i forhold til artiklen den 22.  

 november 2001, jf. medieansvarslovens § 36, stk. 3.
 Nævnet bemærker, at der ikke kan gives  

 genmæle med hensyn til, at bladet ikke har kontaktet klager for at  

 høre om deres version af sagen, idet det ikke af artiklerne den 6. og  

 20. december 2001 fremgår, at dette skulle være tilfældet.  

 Ligeledes finder nævnet ikke grundlag for genmæle med hensyn til  

 oplysningen om, at afskedigelserne/bortvisningen skulle være usaglige,  

 idet bladet alene videregiver Dansk Magisterforenings vurdering af dette  

 spørgsmål.
 Da oplysningen om, hvem der har indkaldt til møde  

 mellem klagers advokat og Dansk Magisterforenings direktør ikke er  

 egnet til at påføre klager skade af betydning, finder  

 nævnet heller ikke grundlag for at give genmæle på dette  

 punkt.
 Endelig finder nævnet ikke grundlag for at give  

 genmæle med hensyn til oplysningen om det dårlige  

 arbejdsmiljø hos klager, idet der her er tale om en gengivelse af  

 Dansk Magisterforenings vurdering samt bladets egen vurdering baseret  

 på interviews med tidligere ansatte hos klager.
 I medfør af medieansvarslovens § 49  

 pålægges det herefter den ansvarshavende redaktør af  

 Magisterbladet at bringe følgende:
"Kendelse fra  

 Pressenævnet Den 20. december 2001 bragte Magisterbladet en artikel om  

 arbejdsmiljøet i PR-bureauet Alpha Beta Kommunikationsrådgivning  

 A/S.
Alpha Beta Kommunikationsrådgivning A/S har klaget til  

 Pressenævnet, idet man finder, at god presseskik er tilsidesat.
Nævnet finder, at bladet   med henblik på en  

 kommentar   burde have forelagt klager oplysningerne om de yderligere to  

 sager, der bliver ført mod virksomheden og om, at det dårlige  

 arbejdsmiljø nu er blevet bekræftet af 11 tidligere ansatte, som  

 bladet har talt med.
Ved ikke at forelægge disse oplysninger har bladet  

 handlet i strid med god presseskik, og nævnet udtaler sin kritik.
København, den 20. marts  

 2002 Jørgen Nørgaard, Finn Rowold, Kaare R.
Skou  

 og Kirsten Dyregaard." Kendelse afsagt den 20. marts 2002.
