 Ved kgl. resolution af 1. maj 1975 har Danmark ratificeret den i København  

 den 26. april 1974 undertegnede overenskomst mellem Danmark, Finland, Island,  

 Norge og Sverige om gensidig retshjælp.
 Overenskomsten har følgende ordlyd:
OVERENSKOMST MELLEM Danmark, Finland, Island, Norge og Sverige om gensidig retshjælp Mellem den danske, den finske, den islandske, den norske og den svenske  

 regering er der afsluttet følgende overenskomst om gensidig retshjælp:
Artikel 1 Fremsættelse af anmodning om forkyndelse og bevisoptagelse (retshjælp)  

 sker ved direkte skriftveksling mellem de pågældende statsmyndigheder i de  

 kontraherende stater.
 Det i stk. 1 anførte om statsmyndigheder gælder for Finlands vedkommende  

 tillige rådstuvurætt, magistrat, stadsfiskal og stadsfogde.
Artikel 2 Anmodninger om retshjælp samt bilag, der ledsager anmodningen, skal være  

 affattet på dansk, norsk eller svensk eller være ledsaget af en bekræftet  

 oversættelse til et afdisse sprog.
 Ved anmodning om forkyndelse er oversættelse af det dokument, som skal  

 forkyndes, ikke nødvendig, når adressaten frivilligt modtager dokumentet.  

 Vedkommende myndighed kan også i andre tilfælde, hvor der findes  

 ubetænkeligt, efterkomme en anmodning om forkyndelse, der ikke er ledsaget af  

 oversættelse.
 Bestemmelsen i første stykke gælder også med hensyn til beviset for  

 forkyndelse og andre dokumenter, der er foranlediget af anmodningen om  

 forkyndelse.
Artikel 3 Udskrifter og andre dokumenter i forbindelse med iværksat bevisoptagelse  

 affattes på sproget i den stat, hvor retshandlingen er foretaget.
 De i første stykke nævnte dokumenter skal, såfremt de ikke er affattet på  

 dansk, norsk eller svensk, efter begæring fra den stat, som har fremsat  

 retsanmodningen, oversættes til et af disse sprog.
Artikel 4 Omkostninger ved retshjælp afholdes med de i stykke 2 og 3 nævnte  

 undtagelser af den stat, hvor foranstaltningen foretages.
 Såfremt en anmodning om retshjælp eller en begæring efter artikel 3,  

 stykke 2, medfører betydelige udgifter til oversættelse til eller fra et  

 andet end et af de i artikel 2 nævnte sprog, kan udgifterne kræves godtgjort  

 af den stat, som har fremsat retsanmodningen eller begæringen.
 Udgifter til sagkyndig bistand bortset fra udgifter til blodundersøgelse  

 kan kræves godtgjort af den stat, som har fremsat anmodningen.
Artikel 5 De kontraherende stater kan tiltræde denne overenskomst ved at Ratifikationsdokumenterne skal deponeres i det danske udenrigsministerium.
Overenskomsten træder i kraft 2 måneder efter, at den er tiltrådt af 3 af  

 de kontraherende stater.
For så vidt angår en kontraherende stat, som  

 tiltræder overenskomsten på et senere tidspunkt, træder den i kraft 2 måneder  

 efter, at staten har tiltrådt overenskomsten.
 Fra det tidspunkt, hvor overenskomsten træder i kraft mellem Danmark,  

 Norge og Sverige ophæves protokollen af 26. juni 1957 mellem disse stater om  

 indbyrdes retshjælp.
 Enhver af staterne kan i forhold til enhver af de andre stater opsige  

 overenskomsten til ophør med 6 måneders varsel.
 Til bekræftelse heraf har de respektive befuldmægtigede undertegnet  

 nærværende overenskomst.
 Udfærdiget i København den 26. april 1974 på hvert af følgende sprog:  

 dansk, finsk, islandsk, norsk og svensk, og for det svenske sprogs  

 vedkommende i 2 tekster, en for Finland og en for Sverige.
Med forbehold for ratifikation Poul Hartling Overenskomsten trådte i medfør af artikel 5 i kraft mellem Danmark,  

 Finland, Norge og Sverige den 1. juli 1975, og fra samme dato ophæves  

 protokollen af 26. juni 1957 mellem Danmark, Norge og Sverige om indbyrdes  

 retshjælp, jfr. udenrigsministeriets bekendtgørelse nr. 59 af 20. oktober  

 1958, Lovtidende C.
 For Islands vedkommende trådte overenskomsten i kraft den 22. juli 1975.
 Udenrigsministeriet, den 15. september  

 1975.
K.B.
Andersen.
