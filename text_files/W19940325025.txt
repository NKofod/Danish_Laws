Medlemmet henvendte sig i foråret 1992 til kassen for at høre om  

 reglerne for dimittendoptagelse som jockey.
Hun fik oplyst, at hun kunne  

 optages som dimittend efter endt uddannelse.
Direktoratet fandt, at en senere  

 fremsat anmodning om optagelse på baggrund af lønarbejde ikke kunne få  

 virkning fra foråret 1992.
 Ankenævnet fandt, at medlemmet skulle stilles, som om hun havde fået  

 korrekt vejledning ved sin henvendelse til kassen i foråret 1992.
 Nævnet fandt derfor, at medlemmet skulle anses for optaget fra foråret  

 1992.
 Medlemmet anmodede den 19. juni 1993 om optagelse som dimittend på  

 baggrund af sin uddannelse som jockey.
Kassens afdeling nægtede medlemmet optagelse på baggrund af sin uddannelse  

 som jockey.
Denne afgørelse klagede hun over, idet hun fra Foreningen til den  

 ædle Hesteavls Fremme havde fået oplyst, at uddannelsen var godkendt.
Hovedledelsen sendte sagen til direktoratet og anførte, at optagelsen var  

 afvist under henvisning til direktoratets tidligere afgørelser i tilsvarende  

 sager.
Hovedledelsen bad Direktoratet om at behandle sagen positivt, idet  

 medlemmet ved indgåelse af læreforholdet havde haft forventninger om, at  

 uddannelsen gav ret til optagelse som dimittend.
Endvidere havde Foreningen  

 til den ædle Hesteavls Fremme fra direktoratet modtaget en tilkendegivelse  

 om, at faget gav ret til optagelse som dimittend.
 Direktoratet tiltrådte arbejdsløshedskassens afgørelse, hvorefter  

 medlemmet ikke ville kunne optages som dimittend.
 Direktoratet anførte, at vejledende for, om en uddannelse kunne anses for  

 offentligt anerkendt, ville være, at uddannelsen var baseret på officielle  

 bestemmelser, at den havde en af det offentlige normeret studietid, at den  

 var tilskudsberettiget i henhold til officielle bestemmelser, og at  

 eksamensbevis blev udstedt af en anerkendt uddannelsesinstitution.
Da den uddannelse, som medlemmet havde gennemgået, efter direktoratets  

 opfattelse ikke opfyldte betingelsen om offentlig anerkendelse, ville hun  

 ikke kunne optages som dimittend i arbejdsløshedskassen.
Det tilføjedes, at  

 direktoratet ikke hermed havde taget stilling til, om medlemmet ville kunne  

 optages i arbejdsløshedskassen på baggrund at sit lønarbejde som  

 jockeylærling.
 I sin klage anførte medlemmet bl.a., at hun i foråret 1992 var mødt frem i  

 afdelingen, hvor hun fik fortalt, at hun ville kunne blive optaget som  

 dimittend efter læretidens ophør i 1993.
 Desuden blev det oplyst, at medlemmet i 1989 henvendte sig til  

 arbejdsløshedskassen, som fortalte, at der var indgået overenskomst mellem  

 afdelingen og Jockey Klubben, og at der ikke var noget problem vedrørende  

 anerkendelse af uddannelsen.
Hovedledelsen meddelte direktoratet, at uddannelsen var berettiget til  

 AER-tilskud og bidragsfritagelse.
Uddannelsen havde således fået en officiel  

 anerkendelse pr. 1. januar 1993. Endvidere var uddannelsen optaget og  

 beskrevet i Erhvervskartoteket, der var udgivet af Rådet for Uddannelses- og  

 Erhvervsvejledning.
 Direktoratet udtalte, at selv om uddannelsen til jockey var optaget i  

 Erhvervskartoteket, og selv om uddannelsen berettigede til AER-tilskud, var  

 direktoratet fortsat af den opfattelse, at uddannelsen ikke opfyldte  

 betingelserne for at kunne anses for en erhvervsmæssig uddannelse til en  

 arbejdsløshedskasses faglige område, idet den ikke indeholdt de nødvendige  

 elementer for at kunne anses for offentligt anerkendt.
 Ankenævnet tiltrådte direktoratets afgørelse.
Hovedledelsen anmodede direktoratet om, at medlemmet blev optaget som  

 medlem af arbejdsløshedskassen som lønmodtager med virkning fra den 1. maj  

 1992 på baggrund af sit arbejde som jockeylærling.
Hovedledelsen henviste  

 til, at medlemmet i foråret 1992 personligt henvendte sig i afdelingen med  

 henblik på optagelse som medlem af arbejdsløshedskassen.
 Hovedledelsen anførte videre, at afdelingens personale erindrede samtalen,  

 men ikke nøjagtigt kunne tidsfæste den. medlemmet blev ved samtalen vejledt  

 om de tidligere regler, hvorefter jockeyer efter endt uddannelse kunne  

 optages som dimittender.
Direktoratet fandt, at medlemmet ikke på baggrund af henvendelsen i  

 afdelingen i foråret 1992 kunne optages som lønmodtager i  

 arbejdsløshedskassen fra den 1. maj 1992. Det fremgik, at medlemmet dengang  

 henvendte sig i afdelingen for at blive optaget som dimittend, når hun havde  

 afsluttet sin uddannelse.
En optagelse på baggrund af arbejde på daværende  

 tidspunkt blev ikke berørt.
Denne henvendelse kunne efter direktoratets opfattelse ikke træde i stedet  

 for en skriftlig anmodning om optagelse i arbejdsløshedskassen som  

 lønmodtager på baggrund af lønarbejde, Hovedledelsen klagede, da den stadig var af den opfattelse, at medlemmet  

 burde have haft ret til i tillid til direktoratets tidligere praksis at blive  

 optaget som dimittend, hvilket dog ikke kunne lade sig gøre, da ankenævnet  

 havde tiltrådt direktoratets afslag.
Når medlemmet ikke var blevet optaget  

 som medlem allerede i foråret 1992, var det udelukkende, fordi afdelingen  

 havde vejledt hende om, at hun kunne optages som dimittend efter uddannelsens  

 afslutning.
 Direktoratet var stadig af den opfattelse, at medlemmets henvendelse i  

 afdelingen i foråret 1992 alene vedrørte muligheden for optagelse som  

 dimittend efter endt uddannelse, og at en eventuel optagelse på baggrund af  

 elevarbejdet ikke blev berørt.
 Medlemmet meddelte ankenævnet, at såfremt hun havde fået oplysning om, at  

 hendes uddannelse ikke ville berettige hende til dimittendoptagelse, havde  

 hun søgt om optagelse som almindeligt medlem allerede i 1992.
Ankenævnet fandt, at medlemmet skulle stilles, som om hun havde fået  

 rigtig vejledning ved sin henvendelse til afdelingen i foråret 1992. Nævnet  

 fandt derfor, at medlemmet var berettiget til optagelse pr. 1. maj 1992 på  

 baggrund af lønarbejdet som jockeylærling, såfremt betingelserne herfor i  

 øvrigt var opfyldt.
Nævnet ændrede således Direktoratet for  

 Arbejdsløshedsforsikringens afgørelse.
