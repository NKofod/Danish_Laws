1. Generelt En redningsvest skal opfylde bestemmelserne i §§ 233 og 272 i  

 handelsministeriets bekendtgørelse nr. 173 af 21. maj 1965 om forskrifter for  

 skibes bygning og udstyr m.v., således som de er ændret ved  

 hendelsministeriets bekendtgørelse nr. 15 af 14. januar 1976, jfr.
IMCOs  

 resolution A. 174(VI) af 21. oktober 1969. Endvidere skal en redningsvest  

 kunne bestå prøverne angivet i IMCOs resolution A 169(ES IV) af 28. november  

 1968, rekommandation om afprøvning af redningsveste.
 For at ovenstående af direktoratet kan anses for opfyldt, skal en  

 redningsvest og de materialer, den består af, indtil videre opfylde følgende:
2. Materialer Alle prøvninger af materialer skal udføres med materialerne i den  

 udformning, i hvilken de indgår i den færdige redningsvest.
3. Opdriftsmaterialer Opdriftsmaterialerne skal bestå af materialer med lukkede celler.  

 Prøvninger af opdriftsmateriale foretages efter at evt. overfladehinder er  

 fjernet og med rene snitflader.
 3.1. De skal være bestandige over for temperaturer mellem 65 grader C og  

 minus 30 grader C.
 Dette prøves ved, at opdriftsmaterialerne skiftevis i 7 timer henlægges i  

 lufttemperaturer på 65 grader C og minus 30 grader C plus/minus 2 grader C,  

 som angivet nedenfor:
 Opdriftsmaterialet må efter prøvningen ikke vise tegn på ydre eller indre  

 ændringer i struktur eller mekaniske egenskaber.
 3.2. Materialerne skal være bestandige over for påvirkninger af olie og  

 olieprodukter.
 Dette prøves efter metoden angivet i SIS 882221, pkt. 7, på  

 opdriftsmaterialer, der har gennemgået prøvningen for temperaturbestandighed  

 og på opdriftsmateriale, som det leveres af fabrikanten.
 Opdriftsmaterialerne må efter prøvningen ikke vise tegn på beskadigelser  

 som krympning, opsvulmning, opløsning eller ændring af mekaniske egenskaber.
 3.3. Materialerne skal være passende modstandsdygtige over for mekaniske  

 påvirkninger.
 Dette prøves efter metoden angivet i SIS 882221, pkt. 5.2.
 3.4. Opdriftsmaterialerne skal være selvslukkende eller besidde lav  

 flammespredningsevne.
 Dette prøves efter metoden angivet i BS 2782 Method 508A, part V, dog med  

 prøvelegemer med tykkelse på 6 mm.
4. Betræk, bånd og sammenføjninger 4.1. Materialerne skal være rådbestandige.
 Materialer af naturfibre skal prøves efter metoden angivet i US Federal  

 Specification CCC-T-191b, Mixed Culture Method 5760, May 1951.
 Efter prøvningen skal brudstyrken være på mindst 800N/50mm.
 Brydstyrken bestemmes efter metoden angivet i BS 2576:1967.
 4.2. Materialerne skal være bestandige over for temperaturer mellem 65  

 grader C og minus 30 grader C.
 Dette prøves efter samme metode som angivet for opdriftsmaterialer.  

 Betrækket skal herefter kunne foldes ved minus 30 grader C uden at  

 beskadiges.
 4.3. Materialerne skal være bestandige over for påvirkninger af olie og  

 olieprodukter.
 Dette prøves efter samme metode som angivet for opdriftsmaterialer.
4.4. Farven af betrækket skal være stærkt iøjnefaldende.  

 Farven'International Orange', jfr.
BS 381C:1964 er tilfredsstillende.
 Farveægthed:
 Farveægtheden skal være mindst klasse 5.
 Farveægtheden skal ved såvel våd som tør gnidning være mindst klasse 3.
 Farveægtheden skal være mindst klasse 4.
 4.5. Materialerne skal være passende bestandige over for UV bestråling.  

 Krav til prøvemetode og prøvningsresultater er under udarbejdelse.
 4.6. Materialerne skal være selvslukkende.
5. Metaldele 5.1. Materialerne skal være korrosionsbestandige.
 Dette prøves efter metoden angivet i BS 1391:1952, part 2.
 Efter 100 timer må der ikke være tegn på korrosion.
6. Refleksmateriale 6.1. En redningsvest skal på hver side være forsynet med 6 stk.  

 refleksmateriale a 5 x 10 cm anbragt så højt som muligt i brugsstillingen.
 6.2. Materialet skal opfylde kravene i US Government Specification  

 LS-300-A.
7. Fløjte 7.1. En redningsvest skal være forsynet med ikke-metallisk fløjte, der er  

 fastgjort til vesten med en line af passende længde.
 7.2. Fløjten må ikke påvirkes skadeligt af vand eller fugt.
8. Nakkestrop En redningsvest skal være forsynet med en nakkestrop til brug, når en  

 person skal hjælpes om bord i en flåde eller båd.
9. Prøvning af redningsvestens bestanddele samlet Opdriften og ferskvandsbestandigheden bestemmes efter metoden angivet i  

 SIS 882221, pkt. 2, af redningsvesten.
 En evt. formindskelse af redningsvestens samlede opdrift må højst være 5  

 pct.
10. Oppustelige redningsveste Oppustelige redningsveste skal udover foranstående opfylde nedenstående:
 10.1. Begge kamre skal kunne oppustes såvel mekanisk som med munden.
 10.2. De skal kunne modstå et punkteringstryk på 20N, når der er oppustet  

 til et overtryk på 1N/kvcm.
 Dette prøves efter metoden angivet i SIS 882221, pkt. 5.1.
 10.3. De skal være lufttætte.
 Dette prøves ved at oppuste redningsvesten til et overtryk på 1 N/kvcm og  

 holde den nedsænket i fersk vand i 24 timer.
 Opdriften bestemmes efter 15. min. og efter 24 timer efter nedsænkningen.  

 En evt. formindskelse af opdriften må højst være 5 pct.
 10.4. De skal kunne tåle et overtryk på 3N/kvcm samt det overtryk, der  

 opstår i vesten, når den mekaniske opblæsning udløses, efter at vesten har  

 fået et overtryk på 1N/kvcm.
11. Andre prøvningsmetoder Andre anerkendte prøvningsmetoder for materialer end de foran anførte kan  

 godtages, dersom det over for direktoratet godtgøres, at de registrerer de  

 tilsvarende kvalitative materialeegenskaber, og at prøvningsresultaterne  

 svarer til de stillede krav.
 12. Praktiske prøvninger.
 12.1. De praktiske prøvninger skal udføres i overensstemmelse med  

 retningslinierne givet i IMCOs resolution A 169(ES IV) af 28. november 1968  

 om afprøvning af redningsveste.
 12.2. Prøvningerne foretages med mindst 6 personer med følgende højde og  

 vægt:
2 af personerne skal være kvinder Redningsveste for børn skal prøves med mindst 2 børn.
 12.3. Udover at opfylde kravene i IMCOs resolution A. 169(ES IV) skal  

 forsøgspersonerne ved vendeprøvningen indtage hvilestilling inden 10 sek.
13. Forbehold for godkendelse Uanset om en redningsvest eller de materialer, der indgår i dens  

 konstruktion, kan opfylde foranstående krav, kan direktoratet nægte at  

 godkende den, dersom den efter direktoratets skøn anses for uegnet til sit  

 formål.
14. Mærkning En redningsvest skal til direktoratets tilfredshed være forsynet med  

 fabrikantens navn eller varemærke samt det navn, hvorunder vesten forhandles,  

 oplysning om fabrikationsmåned og -år, og et af direktoratet udleveret  

 stempel:
Redningsveste for børn skal derudover på hver side være forsynet med ordet »BARN« i 5 cm høje, store bogstaver.
 Al mærkning skal være foretaget på tydelig og varig måde.
15. Kontrol med produktionen Direktoratet eller den, direktoratet bemyndiger dertil, kan til enhver tid  

 lade foretage kontrol med produktionen, herunder kontrolprøvninger af  

 redningsveste og de materialer, der indgår i konstruktionen.
16. Omkostninger Alle de med henblik på godkendelse af en redningsvest forbundne  

 omkostninger til materialeprøvninger og praktiske prøvninger samt  

 omkostninger i forbindelse med stemplingen og kontrollen med produktionen  

 skal betales af fabrikanten.
 For en udenlandsk fabrikant opkræves omkostningerne hos hans ansvarlige  

 repræsentant her i landet.
