 Der meddeltes tilladelse til erhvervelse af en landbrugsejendom på ca.  

 49 ha, uanset at ansøger ikke opfyldte lovens krav om en landmandsuddannelse.  

 Dispensationen var begrundet med, at der ikke fandtes at være særlige  

 forhold, der talte imod en tilladelse til endelig adkomst på ejendommen.
 I skrivelse af 13. marts 1989 har De på vegne af Carl Szabad påklaget den  

 af Jordlovsudvalget i skrivelse af 16. februar 1989 trufne afgørelse, hvorved  

 der meddeltes Deres klient afslag på ansøgning om tilladelse til erhvervelse  

 af landbrugsejendommen matr. nr.  1a  Hjermitslevgård hgd., Tolstrup med  

 dispensation fra landbrugslovens uddannelseskrav.
 Ejendommens areal er 49,1232 ha med ejendomsværdi pr. 1. januar 1987  

 1.550.000 kr., heraf grundværdi 409.600 kr.
Det fremgår af sagen, at Carl Szabad har overtaget ejendommen fra boet  

 efter Valdemar Petersen ved slutseddel af 23. august 1988. Det fremgår videre  

 af sagen, at ejendommen er undergivet bygningsfredning i medfør  

 bygningsfredningsloven for så vidt angår borggårdens venstre stenhus og  

 søndre bindingsværkslænge.
Det er i den forbindelse anført, at  

 bygningsfredningslovens kap.
III indebærer en skærpet vedligeholdelsespligt.
 De har i forbindelse med sagens behandling indhentet en udtalelse fra  

 Planstyrelsen, hvoraf bl.a. fremgår, at Hjermitslevgård tilhører den kategori  

 af herregårdsejendomme, som repræsenterede væsentlige bevaringsværdier.  

 Planstyrelsen anfører bl.a., at den finder det af værdi, at Hjermitslevsgård  

 kan opretholdes som landbrugsejendom med en størrelse, der giver et rimelig  

 økonomisk grundlag for at drive ejendommen og bevare dens kulturhistoriske  

 værdifulde bygninger og umiddelbare omgivelser.
 De har i skrivelsen af 13. marts 1989 henvist til bemærkningerne til  

 forslag til ændring af lov om landbrugsejendomme, fremsat den 22. februar  

 1989, hvoraf fremgår, at bestemmelsen i lovens § 18, stk. 4, nr. 4, om  

 muligheden for at få tilladelse til at erhverve adkomst på en  

 landbrugsejendom, når »særlige forhold iøvrigt taler derfor«, bl.a.  

 tager sigte på ejendomme med bygninger af særlige kulturel værdi m.v., der  

 stiller store krav til vedligeholdelse.
 Desuden anfører De, at der over for Dem og Deres klient ikke foreligger  

 oplysninger om, at der er tillægsjordsønsker blandt naboerne.
 Endelig anmoder De om, at klagen afventer den videre behandling af  

 forslaget om ændring af landbrugsloven, jf. herved lovforslagets § 5, stk. 5,  

 og lovforslagets bemærkninger til denne bestemmelse. Ændringsloven er trådt i  

 kraft den 1. september 1989.
 Jordlovsudvalget har i skrivelse af 25. oktober 1989 forespurgt den  

 stedlige jordbrugskommission, om arealgrænsen på 30 ha kan fraviges, jf.  

 landbrugslovens § 18, stk. 2.
Den stedlige jordbrugskommission ved formanden Kresten Madsen har i  

 skrivelse af 21. december 1989 meddelt Jordlovsudvalget, at den ikke finder  

 grundlag for at ændre tidligere indstilling, idet der fortsat er interesse  

 for suppleringsjord i området.
Det fremgår af udtalelsen, at en jordfordeling  

 i området nu er afsluttet.
 Jordlovsudvalget har på den baggrund i en udtalelse af 22. januar 1990  

 meddelt, at der ikke i Deres klage er fremført nye oplysninger, der kan  

 begrunde, at afgørelsen ændres, idet der fortsat er interesse for  

 suppleringsjord nord for Saltumvejen.
Landbrugsministeriet skal i den anledning meddele, at man finder, at der  

 er grundlag for at ændre Jordlovsudvalgets afgørelse.
Landbrugsministeriet  

 lægger vægt på, at der ikke er særlige forhold, der taler imod,  

 at Carl Szabad erhverver endelig adkomst på ejendommen.
Landbrugsministeriet  

 finder, det således ikke godtgjort, at der efter den afsluttede jordfordeling  

 i området er en særlig stærk efterspørgsel efter suppleringsjord.
Landbrugsministeriet meddeler herefter i medfør af landbrugslovens § 18,  

 stk. 2, jf.
Landbrugsministeriets bekendtgørelse nr. 504 af 17. juli 1989,  

 tilladelse til, at Carl Szabad erhverver endelig adkomst på  

 landbrugsejendommen matr. nr.  1a  Hjermitslevgård hgd., Tolstrup.
 P.M.V.
 e.b.
