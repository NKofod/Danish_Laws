Fremsat den 28. februar 2001 af  

 Klaus Kjær (DF), Kristian Thulesen Dahl (DF),  

 Pia Kjærsgaard (DF) og Peter Skaarup (DF) Forslag til folketingsbeslutning om genindførelse af det dobbelte personfradrag for  

 efterlevende ægtefælle Folketinget pålægger regeringen med virkning  

 fra 1. juli 2001 at genindføre det dobbelte personfradrag for  

 efterlevende ægtefælle.
Bemærkninger til forslaget Almindelige bemærkninger Det er forslagsstillernes opfattelse, at de  

 ændringer, der skete i forbindelse med finansloven for 2000 på  

 socialområdet vedrørende reglerne i forbindelse med  

 dødsfald, skal tilbageføres.
Det betyder, at virkningerne af de tre lovforslag, som  

 Folketinget vedtog i samlingen 1999-2000, lovforslag nr.
L 118, L 137 og L  

 138, skal ophæves.
Virkningen af L 118 neutraliseres med  

 nærværende beslutningsforslag og betyder, at det dobbelte  

 personfradrag for efterlevende ægtefælle, som i forbindelse med  

 finansloven for 2000 blev afskaffet, genindføres.
I forbindelse med finansloven for 2000 i november 1999 er  

 der indgået en delaftale mellem regeringen og SF, CD og Enhedslisten om  

 harmonisering af regler i forbindelse med dødsfald.
Aftalen  

 fremgår af  »Aftaler om Finansloven for 2000«, Finansministeriet, november 1999, siderne 56 og  

 57.
Aftalen er udmøntet i Forslag til lov om  

 ændring af lov om dødsboskatteloven. (Ophævelse af dobbelt  

 personfradrag for efterlevende ægtefælle m.v.), L 118 af 3.  

 december 1999 af skatteminister Ole Stavad og vedtaget i Folketinget den 17.  

 december 1999 af partierne Socialdemokratiet, Socialistisk Folkeparti,  

 Centrum-Demokraterne, Det Radikale Venstre og Enhedslisten mod Venstre, Det  

 Konservative Folkeparti, Dansk Folkeparti, Kristeligt Folkeparti, Frihed 2000  

 og løsgængeren Frank Dahlgaard.
Der henvises vedrørende  

 Folketingets behandling af lovforslag nr.
L 118 til Folketingstidende  

 1999-2000, tillæg A 3288 og 3303, tillæg B 242, tillæg C  

 288 og FF 2111, 2549 og 2788. Loven er bekendtgjort i Lovtidende som lov nr.  

 950 af 20. december 1999.
Det fremgår af aftalen, at der skabes en mere  

 ensartet skattemæssig behandling ved forskellige skifteformer.
Det sker  

 ved, at en efterlevende ægtefælle kun tildeles et personfradrag  

 (og et mellemskattebundfradrag), når dødsboet er et  

 selvstændigt skattesubjekt eller sluttes ved boudlæg, og ved at  

 afdøde kun tildeles et forholdsmæssigt personfradrag (og  

 mellemskattebundfradrag) ved uskiftet bo.
Det er ikke hensigten med  

 beslutningsforslaget, at beløbsgrænserne for dødsboers  

 skattefritagelse til henholdsvis 1.500.000 kr. og 2.000.000 kr. og  

 nedsættelsen af bofradraget for dødsboer, der ikke er  

 skattefritaget, skal berøres af forslaget.
Det er imidlertid forslagsstillernes opfattelse, at  

 ordningen med det dobbelte personfradrag for efterlevende  

 ægtefælle skal genindføres, og at de besparelser, som  

 afskaffelse af ordningen har betydet for statskassen, må  

 tilbageføres.
Den tidligere ordning har eksisteret i mange år,  

 og ændringen er ganske enkelt for smålig af regeringen og  

 forligspartierne, og ordningen bør derfor indføres igen.
 Beslutningsforslaget skal ses i sammenhæng med de  

 samtidig af Dansk Folkeparti fremsatte beslutningsforslag: Forslag til  

 folketingsbeslutning om videreførelse af ledsageordningen efter  

 folkepensionsalderens indtræden (B 132), forslag til  

 folketingsbeslutning om ændring af efterlevelseshjælp og  

 efterlevelsespension (B 133) og forslag til folketingsbeslutning om  

 ændring af tidspunktet for ophør af udbetaling af pension (B  

 134).
Skriftlig fremsættelse Klaus Kjær (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 genindførelse af det dobbelte personfradrag for efterlevende  

 ægtefælle.
(Beslutningsforslag nr.
B 135).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
