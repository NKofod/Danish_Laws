Kendelse fra Pressenævnet i sag nr. 74/2003 Fængselspræst ved [arbejdssted], [K], har klaget til  

 Pressenævnet i anledning af et læserbrev i B.T. den 20. juli 2003, idet han  

 mener, at god presseskik er tilsidesat.
Den 20. juli 2003 bragte bladet klagers læserbrev, der bar  

 overskriften   

  

 Den artikel skader  

 indsatte og pårørende  

  

 .
I læserbrevet hed det:
STRAF Sidste søndag oplevede vi det så igen i B.T.: Forsiden  

 prydet med fotos af indsatte fra Herstedvester og følgende tekst: Bag  

 tremmerne hos Danmarks farligste mordere: De laver juleslik til dine  

 børn. Inde i bladet: Sex-mordere samler chokolade-kalendere.  

 Derefter følgende: Når små børn op mod jul sætter tænderne i den søde,  

 men  

 billige chokolade, der gemmer sig bag lågerne i julekalenderne, har disse  

 været  

 i hænderne på sex-kriminelle  børnemordere og pædofile.
Vi får serveret journalistens egen version af de sager, hun har  

 fundet det passende at minde os om, og de krydres med følgende spørgsmål til  

 viceinspektøren: Kan I garantere, at fangerne ikke sidder og spytter på  

 chokoladerne? Der er mange fortilfælde, hvor indsatte bliver hængt ud i  

 pressen; nogle gange beder de selv om det.
Men dette er dog det mest gemene forsøg på at lægge indsatte for  

 had, jeg mindes at have set.
Der er ingen rimelig begrundelse for denne  

 artikel.
Forsøget på at problematisere bl.a. arbejdet med at samle  

 julekalendere er helt hen i vejret.
 Det kan godt være, at nogle at B.T.s læsere har glædet sig over  

 at få repeteret nogle sager, men hvilken journalist med respekt for sig selv  

 vil bringe disse sager til torvs, når den eneste begrundelse er, at man har  

 været så heldig at få foden indenfor i fængslet? Alle portrætfotos er gamle,  

 og  

 ingen af de indsatte har udtalt sig.
Kære journalist og kære chefredaktør: Er I klar over, hvilken  

 skade I forvolder med denne artikel? Er I klar over, hvem I skader, udover de  

 udstillede indsatte? Hvordan tror I, at de indsattes pårørende har det med,  

 at  

 de og vi andre bliver mindet om, hvad deres søn eller datter engang blev dømt  

 for? Mon ikke også nogle på offersiden gerne så sig fritaget for at blive  

 mindet om sagen? Hvor er etikken henne? En ting kan jeg garantere: Artiklen har ikke været forgæves,  

 idet nogle af de udstillede indsatte vil få det vanskeligere under den  

 fortsatte afsoning.
Er det det, I ønsker? [K] Fængselspræst [Fængsel] Til artiklen var som illustration knyttet den artikel fra den  

 13. juni 2003, som klager i indlægget kritiserede.
Klageren har anført, at bladet har misbrugt hans indlæg.
Ved at  

 lade blikfanget ved indlægget være en nedfotograferet gengivelse af den  

 kritiserede artikel har man  tilsigtet eller ej  atter bragt  

 artiklen i focus  

 på bekostning af klagers indlæg og derved snarere føjet spot til skade end  

 vist  

 åbenhed over for kritik.
Klageren har oplyst, at han har konkret viden om den oprindelige  

 artikels skadevirkninger både for indsatte og pårørende, og selv om man ikke  

 kan læse brødteksten i den nedfotograferede gengivelse, så er billederne og  

 overskrifterne herfra rigeligt til at kunne forvolde noget af den samme  

 skade,  

 som klager i indlægget kritiserer artiklen for.
Dette så meget desto mere som  

 der er tale om et formiddagsblad, der netop satser på billeder og  

 overskrifter.
Bladet har anført, at uddraget af artiklen den 13. juli 2003 som  

 illustration til debatindlægget den 20. juli 2003 tjente det formål at vise,  

 hvilken artikel debatindlægget omhandlede.
Der er en naturlig sammenhæng  

 mellem illustrationen og debatindlægget.
I forbindelse med omtale af  

 tidligere  

 artikler er det i pressen en ofte anvendt teknik at henvise til den tidligere  

 artikel i form af en grafisk gengivelse af et uddrag af denne.
Det tilkommer  

 bladet en vid adgang til at redigere artikler, herunder beslutte, hvilke  

 illustrationer der skal bringes i forbindelse med artiklerne.
Bladet må  

 derfor  

 afvise at have handlet i strid med god presseskik.
 Bladet har samtidig bemærket, at det på grund af  

 nedfotograferingen ikke var muligt at læse indholdet af artiklen den 13. juli  

 2003, da uddraget blev bragt den 20. juli 2003.
I sagens behandling har følgende nævnsmedlemmer deltaget:  

    

  

 Niels Grubbe, Finn Rowold, Kaare R.
Skou og  

 Ole Askvig.
 Pressenævnet udtaler:
Det er Pressenævnets opfattelse, at gengivelsen af det  

 nedfotograferede uddrag fra artiklen den 13. juli 2003 har haft til formål at  

 henlede læsernes opmærksomhed på, hvilken artikel debatindlægget den 20. juli  

 2003 omhandlede.
Nævnet finder, at bladet ikke herved har handlet i strid med  

 god presseskik.
 Afsagt den 3. september 2003.
