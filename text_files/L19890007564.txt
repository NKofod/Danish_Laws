 I tilslutning til Udenrigsministeriets bekendtgørelse nr. 68 af 2.
 juni 1965 og efterfølgende bekendtgørelser, senest nr. 44 af 14.
april 1982, Lovtidende C, meddeles det, at yderligere følgende lande med virkning fra de anførte datoer har tilsluttet sig UNESCO-konventionen af 15. december 1960 mod forskelsbehandling inden for undervisning samt protokollen af 18. december 1962 om bilæggelse af stridigheder i forbindelse med konventionens håndhævelse:
 Guatemala 4. maj 1983: konventionen og protokollen.
 Sri Lanka 11. november 1983: konventionen.
 Brunei, til hvis territorium konventionens og protokollens gyldighed var  

 udstrakt inden landets opnåelse af selvstændighed, har ved notifikation  

 modtaget af UNESCOs generaldirektør den 25. januar 1985 erklæret at ville  

 være bundet af konventionen og protokollen.
Ligeledes har Belize, Dominica samt St.
Vincent og Grenadinerne ved  

 notifikationer modtaget af UNESCOs generaldirektør henholdsvis den 1.  

 december 1982, den 14. marts 1983 og den 22. januar 1985 erklæret at ville  

 anvende konventionen og protokollen foreløbigt og på basis af gensidighed.
Udenrigsministeriet, den 1. august F.M.
