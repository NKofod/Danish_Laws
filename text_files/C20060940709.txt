 Cirkulære  

 om efterregulering af pensionsbidrag for ansatte, der har fået reguleret  

 lønnen  

 under ferie mv.
Generelle bemærkninger Medarbejdere, der har fået reguleret lønnen under  

 afvikling af ferie og særlige feriedage som følge af, at de på  

 afviklingstidspunktet  

 har haft en anden beskæftigelsesgrad end i optjeningsåret, har i en række  

 tilfælde ikke fået reguleret pensionsbidraget tilsvarende.
 Økonomistyrelsen har med virkning fra 1. februar 2006  

 foretaget de nødvendige ændringer i lønsystemet SLS, således at regulering af  

 pensionsbidraget følger lønreguleringen.
 Øvrige lønanvisende myndigheder forudsættes at følge  

 tilsvarende retningslinjer.
Efterregulering I de tilfælde, hvor der ikke er foretaget regulering af  

 pensionsbidraget, skal der ske en efterregulering, hvis beskæftigelsesgraden  

 i  

 optjeningsåret har været højere end på afviklingstidspunktet.
 Efterregulering skal ske for ferie, der er holdt 1.  

 september 2000 eller senere, og for særlige feriedage, der er holdt 1. maj  

 2003  

 eller senere.
 Det er ansættelsesmyndighedens ansvar at foretage  

 efterregulering af pensionsbidraget, i det omfang ansættelsesmyndigheden har  

 de  

 fornødne oplysninger til brug for beregningerne.
 For ansættelsesmyndigheder, der anvender lønsystemet SLS,  

 vil  

 Økonomistyrelsen  

 foretage efterregulering  

 af pensionsbidraget for perioden fra 1. juni 2002 og frem til udgangen af  

 januar måned 2006 samt renteberegning.
 Disse ansættelsesmyndigheder skal derfor alene foretage  

 efterregulering for perioden fra 1. september 2000 og frem til udgangen af  

 maj  

 måned 2002.
 Har ansættelsesmyndigheden ikke de nødvendige oplysninger,  

 skal efterregulering foretages, hvis en medarbejder eller dennes organisation  

 som mandatar for den pågældende dokumenterer et krav herpå.
 Det samlede pensionsbidrag med tillæg af morarente skal  

 indbetales til den pensionsordning, hvortil der sædvanligvis indbetales  

 pensionsbidrag for den pågældende medarbejder.
 Det bemærkes, at der efter Personalestyrelsens opfattelse  

 ikke vil være grundlag for at kræve tilbagebetaling, hvis der er indbetalt  

 for  

 meget i pensionsbidrag, som følge af at beskæftigelsesgraden i optjeningsåret  

 har været mindre end på afviklingstidspunktet.
