Betænkning afgivet af Skatteudvalget den 21. januar 2014 Betænkning over Forslag til lov om ændring af ligningsloven, momsloven og forskellige andre love (Fremrykning af skatte- og afgiftslempelser og forhøjelse af beskæftigelsesfradrag m.v.) [af skatteministeren (Jonas Dahl)]:
1. Ændringsforslag Skatteministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 20. december 2013 og var til 1. behandling den 14. januar 2014. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 1 møde.
Høring Et udkast til lovforslaget har inden fremsættelsen været sendt i høring, og Skatteministeriet sendte den 6. december 2013 dette udkast til udvalget, jf.
SAU alm. del  bilag 58. Den 20. december 2013 sendte skatteministeren de indkomne høringssvar og et notat herom til udvalget.
3. Indstillinger Et flertal i udvalget (udvalget med undtagelse af EL) indstiller lovforslaget til vedtagelse med det stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme for det stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 7 Af skatteministeren, tiltrådt af udvalget:
 1) Efter nr. 2 indsættes som nye numre.
»01. I § 8, stk. 5, ændres »eller importeres.« til: »eller importeres, jf. dog 2. pkt.
Emballageafgiftslovens § 6, stk. 2, finder anvendelse i perioden 1.-31. januar 2014. « 02. I § 9 indsættes som stk. 11 og 12:
»Stk. 11. Told- og skatteforvaltningen kan kræve, at virksomheden fremlægger dokumentation for, at afgiften er betalt til told- og skatteforvaltningen, og dokumentation for, at varerne er leveret til udlandet.
Ansøgningen om godtgørelse skal være told- og skatteforvaltningen i hænde senest den 1. april 2014. Det er en betingelse for at opnå afgiftsgodtgørelse efter emballageafgiftslovens § 6, stk. 2, jf. lovens § 8, stk. 5, 2. pkt., at virksomheden overholder regnskabsbestemmelserne i emballageafgiftslovens § 9.
Stk. 12. Ved ansøgning om afgiftsgodtgørelse efter emballageafgiftslovens § 6, stk. 2, jf. lovens § 8, stk. 5, 2. pkt., finder reglerne i emballageafgiftslovens §§ 15 og 16 og § 18, stk. 1, nr. 1, og stk. 3 og 4, og opkrævningslovens §§ 18 og 19 tilsvarende anvendelse.«« [Forlængelse af adgangen til eksportgodtgørelse og administrative krav til eksportgodtgørelse] Bemærkninger Til nr. 1 Ad nr. 01 Efter emballageafgiftslovens § 6, stk. 2, kan ikkeregistrerede virksomheder få bevilling til at få godtgjort betalt afgift af afgiftspligtige emballager, der leveres til udlandet.
Det er et krav til eksportgodtgørelsen, at det samlede beløb på årsbasis overstiger 500 kr.
 I det fremsatte lovforslag foreslås det at ophæve den vægtbaserede emballageafgift. Ændringerne foreslås at træde i kraft den 31. januar 2014 med virkning fra den 1. januar 2014. Dette medfører, at adgangen til eksportgodtgørelse også bortfalder pr. 31. januar 2014 med virkning fra den 1. januar 2014.
 Det foreslås at forlænge adgangen til godtgørelse af afgift ved eksport af varer, der er afgiftsberigtiget efter den vægtbaserede emballageafgift, til også at omfatte perioden 1.-31. januar 2014.
 Virksomheder, der har en bevilling efter emballageafgiftslovens § 6, stk. 2, og som har eksporteret varer afgiftsberigtiget efter den vægtbaserede emballageafgift i perioden 1.-31. januar 2014, kan således få afgiften godtgjort.
Ad nr. 02 Det er en betingelse for at opnå godtgørelse, at virksomheden overholder de almindelige regnskabsbestemmelser i emballageafgiftsloven.
Ved ansøgning om afgiftsgodtgørelse finder de almindelige kontrolbestemmelser i emballageafgiftsloven ligeledes anvendelse.
Ansøgningen om godtgørelse skal være SKAT i hænde senest den 1. april 2014.
Økonomiske konsekvenser for det offentlige Forslaget indebærer, at ikkeregistrerede virksomheder ved eksport af allerede afgiftsberigtigede varer kan få afgiften for eksporterede varer i januar 2014 godtgjort.
 Forslaget skønnes at medføre et ikkenævneværdigt mindreprovenu.
Administrative konsekvenser for det offentlige Forslaget har ingen nævneværdige omkostninger.
Økonomiske konsekvenser for erhvervslivet Ikkeregistrerede virksomheder har med udgangspunkt i den vægtbaserede emballageafgift haft mulighed for at få godtgjort afgiften for allerede afgiftsberigtigede varer, der eksporteres.
 Den vægtbaserede emballageafgift foreslås afskaffet pr. 1. januar 2014. Det er således ikke muligt at få godtgjort varer, der eksporteres i januar 2014.
 Med forslaget får de ikkeregistrerede virksomheder adgang til at få afgiften godtgjort for allerede afgiftsberigtigede varer, der eksporteres i perioden 1.-31. januar 2014.
 Det skønnes, at forslaget vil indebære et ikkenævneværdigt merprovenu for virksomhederne.
Ane Halsboe-Jørgensen (S) Benny Engelbrecht (S) Pernille Rosenkrantz-Theil (S) John Dyrby Paulsen (S) Jesper Petersen (S) Simon Kollerup (S) Thomas Jensen (S) Nadeem Farooq (RV) Sofie Carsten Nielsen (RV) Camilla Hersom (RV) Lisbeth Bech Poulsen (SF) Trine Mach (SF) Frank Aaen (EL) Stine Brix (EL) Nikolaj Villumsen (EL) Hans Andersen (V) Jacob Jensen (V) Thomas Danielsen (V) Kristian Pihl Lorentzen (V) Tina Nedergaard (V) Torsten Schack Pedersen (V) Troels Lund Poulsen (V) Mads Rørvig (V) fmd.
Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 103 Bilagsnr.
