Klage over tvangsfiksering med bælte og fodrem Det lokale nævn godkendte tvangsfikseringen, herunder anvendelsen af fodremme.
 Sundhedsvæsenets Patientklagenævn fandt, at betingelserne for at tvangsfiksere patienten den 29. marts 2003 var opfyldt, samt at betingelserne for at anlægge fodremme var opfyldt, idet hun i sin urolige tilstand var i stand til at krybe ud af bæltet.
 Sundhedsvæsenets Patientklagenævn fandt endvidere, at udstrækningen af tvangsfikseringen opfyldte kravet om mindst indgribende foranstaltning.
