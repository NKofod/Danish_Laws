1. Definitioner Fjernovervågningsudstyr:
 Herved forstås udstyr, der udfører en eller flere funktioner af følgende  

 arter:
Alarmering Fjernstyring Fjernkontrol Der skelnes mellem udstyr hos abonnenter og udstyr på vagtcentraler, og i  

 nærværende cirkulære med tilhørende delcirkulærer skal begreberne  

 abonnentudstyr (AU) og vagtcentraludstyr (VC) benyttes i følgende betydning:
 Abonnentudstyr:
 Den del af abonnentens fjernovervågningsudstyr, som vedrører  

 signaludvekslingen over det offentlige alarmsystem.
Vagtcentraludstyr Den del af en vagtcentraludrustning, der vedrører signaludvekslingen over  

 det offentlige alarmsystem.
 Alarmterminal:
 I almindelighed tilsluttes fjernovervågningsudstyr det offentlige  

 alarmsystem via en af teleadministrationerne leveret terminal betegnet  

 alarmterminal AT, som et modul for indbygning i fjernovervågningsudstyret.
 Der skelnes mellem følgende 5 former:
 1. Alarmterminal med serieinterface ATS.
 2. Alarmterminal med parallelinterface ATP.
 3. Alarmterminal med serieinterface og for indbygning  

 ATIS.
 4. Alarmterminal med parallelinterface og for  

 indbygning ATIP.
 5. Alarmterminal med asynkront parallelinterface og  

 for indbygning ATIA.
 Alarmterminalexpander.
Flere AU-udstyr kan, når forholdene taler herfor, tilsluttes det  

 offentlige alarmsystem via en fælles alarmterminal I dette tilfælde er alarmterminalen integreret i et udstyr, en såkaldt  

 alarmterminalexpander - ATEX,der opsættes på telefoncentralen,og hvortil de  

 enkelte abonnenter tilsluttes via en på deres telefonlinie arrangeret  

 udenbåndskanal på 8 kHz (kun alarmering er mulig).
2. Almindelige betingelser 2.1 Generelt Fjernovervågningsudstyr, der tilsluttes det offentlige alarmsystem, skal  

 være tilladt for tilslutning.
Tilladelse hertil udstedes af  

 teleadministrationerne (jævnfør cirkulære nr. 29).
 Den del af udstyret, der leveres og vedligeholdes af  

 teleadministrationerne, skal installeres i henhold til givne miljøkrav og  

 skal være tilgængelig for teleadministrationernes personale i tilfælde af  

 fejlretning og tilsyn.
 De anførte miljøkrav skal endvidere gælde for udstyr, hvori en  

 alarmterminal er indbygget.I tilfælde, hvor en indbygget alarmterminal  

 vedligeholdes af teleadministrationerne, skal kravet om tilgængelighed  

 tillige være opfyldt.
 Opmærksomheden henledes på, at teleadministrationerne forbeholder sig ret  

 til at ændre den transmissions-, signalerings- og centraltekniske funktion af  

 teleanlæggene med tilknyttede abonnentinstallationer, og de påtager sig ved  

 sådanne ændringer intet ansvar for, at tilsluttet fjernovervågningsudstyr  

 fortsat er anvendeligt.
2.2 Informationsoverføring i alarmsystemet Kommunikationen i det offentlige alarmsystem sker principielt fra det  

 tilsluttede fjernovervågningsudstyr til en forudbestemt vagtcentral i form af  

 en 8 bit lang information, en byte.
Desuden har vagtcentralen mulighed for at  

 sende informationer til et antal abonnenter, hvorfor alle meddelelser fra  

 vagtcentralen skal indeholde abonnentens alarmsystemnummer.
Ønsker man at overføre mere end en byte til vagtcentralen, er det muligt  

 ved oprettelsen at specificere antallet af byte, som alarmsystemet skal  

 opsamle fra abonnenten inden samlet afsendelse til vagtcentralen.
Bloklængden  

 kan vælges i intervallet 1-16 byte.
Opsamling til blokke sker i  

 alarmsystemet, hvilket betyder, at blokken hentes i lige så mange  

 »poll« som der er byte i blokken.
Når første byte i en blok  

 modtages, øges poll-frekvensen til ca. 2 poll pr. sekund, indtil hele blokken  

 er opsamlet.
 Det er desuden muligt for en abonnent at sende informationer til  

 forskellige vagtcentraler, som dog alle skal være definerede ved oprettelsen.  

 Ved at sende en adressebyte før alarmen opnås, at meddelelsen sendes til den  

 vagtcentral som ifølge en tabel svarer til adressebyten.
2.3 Miljøkrav Kravene til omgivelsestemperatur og relativ fugtighed er angivet i fig. 1.
 Område A skal respekteres.
 Fig. 1: Miljøkrav.
Det kan tolereres, at området kortvarigt udvides til område B.
I  

 gennemsnit må dette kun ske i højst 1% af tiden af hensyn til udstyrets  

 funktion.
 Ud over de på fig. 1 angivne krav skal følgende opfyldes:
 Temperaturændringshastighed: mindre end 0,5 grader C pr. minut.
Solstråling: Mindre end 700 watt pr. m2 Kondensation:Område A- må ikke forekomme.
Område B- kan kortvarigt  

 accepteres.
2.4 Sikkerhed over for stærkstrøm 2.4.1 Fjernovervågningsudstyr, der tilsluttes stærkstrømsnettet, skal være  

 udført i overensstemmelse med stærkstrømsreglementets forskrifter og skal  

 være D-mærket eller registreret hos DEMKO, for så vidt det kræves ifølge  

 danske love og bestemmelser.
2.4.2 Der må ikke gennem udstyret være jævnstrømsforbindelse fra  

 alarmterminal til stærkstrømsnettet.
Enhver komponent, gennem hvilken der ved  

 fejl kan opstå en sådan forbindelse, skal være afprøvet med en 50 Hz  

 vekselspænding på mindst 2000 volt effektiv i mindst 1 minut.
 Det sidstnævnte krav betragtes som opfyldt for udstyr, som fra  

 stærkstrømsnettet udelukkende strømforsynes via en nettransformator med højst  

 50 volt på sekundærsiden, hvis der mellem de elektriske kredsløb, som er i  

 forbindelse med henholdsvis primærsiden og sekundærsiden af  

 nettransformatoren, ikke forekommer gennemslag ved en 50 Hz prøvespænding på  

 mindst 2000 volt effektiv i mindst 1 minut.
2.4.3 For udstyr, som skal anvendes inden for et højspændingsanlægs  

 sikkerhedsafstand, jf.
Telefontilsynets cirkulære 14 »Sikring af  

 teleanlæg mod overspændinger«, skal der i hvert enkelt tilfælde træffes  

 aftale med teleadministrationen om eventuelle sikkerhedsforanstaltninger.
2.5 Tilslutning til stærkstrømsnettet Alarmterminaler og fjernovervågningsudstyr tilsluttes 220 volt vekselstrøm  

 fortrinsvis på en sikringsgruppe, hvor der ikke er anden form for belastning.
 Tilslutning skal ske via en afbryder, der kun kan betjenes ved hjælp af  

 nøgle.
2.6 Tilslutning til abonnentledningen 1. Alarmterminal i kabinet og med 220 volt  

 vekselstrømsforsyning er forsynet med en klemrække (K 3), der gennem et kabel  

 med 4 ledere termineres i en 5-polet stikprop som vist på fig. 2.  

 Abonnentinstallationen udføres da som vist i fig. 3.
Installationen kan også udføres ved at kable direkte til klemrække K3.
 Fig. 2:
Tilslutning af 5-polet stikprop til alarmterminal af typen ATS eller ATP (stikprop set forfra).
 2. Fjernovervågningsudstyr, hvor i en alarmterminal er  

 indbygget, tilsluttes via en 5-polet stikprop til den for tilslutningen  

 udførte abonnentinstallation, der er vist i fig. 3.
 Fig. 3: Installation (stikkontakter set forfra).
2.7 Specielle krav til udstyr, hvori alarmterminalen er indbygget Til udstyr, hvori alarmterminalen er indbygget og som primært  

 strømforsynes fra stærkstrømsnettet, stilles det krav, at alarmterminalens  

 drift ikke afbrydes ved netudfald, og at der gennem reservestrømforsyning kan  

 opretholdes drifttilstand ved bortfald af den primære strømforsyning.
 Hvis teleadministrationerne har reparations- og  

 vedligeholdelsesforpligtelsen over for den indbyggede alarmterminal skal  

 udstyret være konstrueret således, at teleadministrationerne på enkel vis kan  

 få adgang til terminalen.
