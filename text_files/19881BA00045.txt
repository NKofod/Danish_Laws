Nr BSF 45 Forslag til folketingsbeslutning om præmiering af opsparing Fremsat af Bollmann (CD) Erhard Jakobsen (CD) Mimi Jakobsen (CD) Bente  

 Juncker (CD) Arne Melchior (CD) den 11. januar 1989 Folketinget opfordrer regeringen til at fremsætte lovforslag med henblik på at fremme den private opsparing gennem en egentlig præmieringsordning.
Lovforslaget skal tage udgangspunkt i en model, hvorefter der kan indrømmes skatteyderne fradrag i den skattepligtige indkomst for indskud på opsparingskonti, såfremt opsparingen helt eller delvis modsvarer en indkomststigning fra eet indkomstår til det følgende.
 Fradraget udgør årligt 20 pct. af det opsparede beløb, dog højst 15.000  

 kr., og det er en forudsætning for indrømmelse af fradraget, at  

 opsparingsbeløbet bindes i mindst 3 år, og at opsparingen ikke er finansieret  

 ved låntagning.
Bemærkninger til forslaget Da det må forudses, at større eller mindre dele af befolkningen i de  

 kommende år vil øge indkomsterne, anser forslagsstillerne det for nødvendigt  

 at opmuntre til privat opsparing for at undgå, at øgede indkomster omsættes  

 til forbrug.
Det er åbenbart, at betalingsbalanceproblemerne kun kan løses, hvis den  

 private opsparing øges væsentligt.
Ligesom kartoffelkuren straffer  

 skatteyderne ved låntagning, vil dette forslag belønne opsparing, og med de  

 forudsætninger, der er indeholdt i forslaget, er det forslagsstillernes  

 opfattelse, at der ikke i forbindelse med præmieringen vil være mulighed for  

 skattetænkning ved omflytning af konti eller låntagning.
