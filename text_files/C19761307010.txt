 Sikringsstyrelsen har ved cirkulære af 4. juni 1976 vedrørende  

 statsinstitutioners anmeldelse af ulykkestilfælde og erhvervssygdomme i  

 henhold til ulykkesforsikringsloven henledt opmærksomheden på de gældende  

 regler om anmeldelse af ulykkestilfælde og erhvervssygdomme.
 Fra cirkulæret skal fremhæves følgende punkter, idet tilføjes, at  

 cirkulæret i sin helhed kan fås udleveret ved henvendelse til Afdelingen for  

 kødkontrol, (01) 11 48 88 lok. 225 og 275.
 »Anmeldelse skal indgives til sikringsstyrelsen i følgende tilfælde:
Tilfælde, der ikke med rimelighed kan antages at medføre krav på ydelser,  

 som f.eks. bløddelslæsioner eller andre bagatelskader, bør således ikke  

 anmeldes, med mindre skadelidte selv ønsker det, eller med mindre de medfører  

 uarbejdsdygtighed i 3 uger og derover.« »Af hensyn til eventuel senere anmeldelse af tilfældet, bør der dog i  

 de tilfælde, hvor anmeldelse skønnes ikke at burde indgives til styrelsen,  

 gøres fyldige notater om tilfældet svarende til de oplysninger, der normalt  

 afgives ved anmeldelse af ulykkestilfælde, eventuel udfærdiges anmeldelse,  

 der beror på tjenestestedet.« »Staten yder efter ulykkesforsikringsloven erstatning til såvel  

 fastansatte som til midlertidigt beskæftigede.« »Ulykkestilfælde, der indtræffer på vejen til eller fra  

 tjenestestedet, falder uden for loven, såfremt den pågældende ikke ved  

 udførelsen af tjenesteanliggende må siges også på sin vej til eller fra  

 tjenestestedet at udføre arbejde i institutionens tjeneste.« »Opmærksomheden henledes på, at dette cirkulære ikke indskrænker  

 pligten i henhold til arbejdsministeriets bekendtgørelse af 2. maj 1973 om  

 anmeldelse af ulykkestilfælde og forgiftningstilfælde til  

 arbejdstilsynet,»-jvf. veterinærdirektoratets skrivelse af 2. april  

 1974, KK. 1609-1974 vedrørende anmeldelse af arbejdsulykker og  

 arbejdstilsynets ulykkesstatistik, samt at anmeldelsen i udfyldt stand skal  

 indsendes til veterinærdirektoratet til underskrift (arbejdsgiverens  

 underskrift).
 P.V.V.
