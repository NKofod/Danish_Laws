Nr LSF 132 Forslag til Lov om ændring af lov om anvendelse af Danmarks undergrund (*  

 1) Fremsat af miljø- og energiministeren (Svend Auken) den 18. januar 1995 Vedtaget ved tredjebehandling den 25. april 1995 Lov nr. 310 af 17/05/1995 § 1 I lov nr. 293 af 10. juni 1981 om anvendelse af Danmarks undergrund  

 foretages følgende ændringer:
 1. I § 5 indsættes som stk. 4:
»Stk. 4. Miljø- og energiministeren kan fastsætte bestemmelser om  

 betaling for ansøgninger om meddelelse af tilladelser som nævnt i stk.  

 1.« 2. I § 6 indsættes som stk. 3:
»Stk. 3. Kan udvalget ikke tilslutte sig meddelelse af en tilladelse  

 som nævnt i stk. 1, underretter udvalget ministeren om begrundelsen herfor,  

 såfremt ministeren anmoder herom.« 3. I § 8 indsættes som stk. 2-5:
»Stk. 2. Såfremt staten eller et af staten ejet selskab deltager i  

 virksomhed i henhold til en tilladelse efter § 5 til efterforskning og  

 indvinding af kulbrinter meddelt efter den 1. juli 1995, må staten eller det  

 af staten ejede selskab ved udøvelsen af stemmeret alene varetage de hensyn,  

 som tilgodeses efter denne lov, ligesom den måde, hvorpå stemmeretten udøves,  

 ikke må være til hinder for, at rettighedshaverens virksomhed baseres på  

 forretningsmæssige principper.
Staten eller et af staten ejet selskab må ikke  

 modtage underretning om eller udøve nogen stemmeret ved afgørelser om  

 rettighedshaverens valg af leverandører.
Staten eller et af staten ejet  

 selskab må ikke sammen med en eller flere andre danske offentlige deltagere i  

 virksomheden udøve flertalsstemmeret ved andre afgørelser.
 Stk. 3. Uanset bestemmelsen i stk. 2 kan det som vilkår for en  

 tilladelse fastsættes, at afgørelser, som rettighedshaveren måtte træffe, og  

 som ikke vil være i overensstemmelse med de vilkår, der måtte være fastsat i  

 tilladelsen med henblik på varetagelse af ressourcemæssige hensyn eller  

 statens økonomiske interesser, ikke er bindende for udøveren af  

 statsdeltagelsen, såfremt denne inden for en nærmere fastsat frist meddeler  

 de øvrige indehavere af tilladelsen, at man modsætter sig afgørelsen.  

 Adgangen til at modsætte sig en afgørelse skal i givet fald udøves  

 ikkediskriminerende, særlig for så vidt angår investeringsafgørelser og  

 rettighedshaverens valg af leverandører.
Stk. 4. Såfremt statsdeltagelsen udøves af et af staten ejet  

 selskab, som tillige indehaver tilladelser som nævnt i stk. 2 eller andele  

 heri erhvervet på andet grundlag, skal selskabet føre særskilte regnskaber  

 over virksomheden i henhold til hver af disse kategorier af andele og sikre,  

 at der ikke gives oplysninger fra den del af selskabet, som udøver  

 statsdeltagelsen, til den del af selskabet, som har erhvervet andele af  

 tilladelser på andet grundlag.
Såfremt den del af selskabet, som udøver  

 statsdeltagelsen, imidlertid antager den del af selskabet, som har erhvervet  

 andele af tilladelser på andet grundlag, som rådgiver, kan førstnævnte stille  

 de oplysninger til rådighed for sidstnævnte, som er nødvendige for, at  

 rådgivningsarbejdet kan udføres.
De øvrige medindehavere af tilladelser, som  

 oplysningerne vedrører, skal på forhånd oplyses om, hvilke oplysninger der  

 vil blive givet på denne måde, og have tilstrækkelig tid til at kunne rejse  

 indvendinger.
Stk. 5. Miljø- og energiministeren kan i vilkårene for tilladelser  

 eller i særskilte aftaler mellem miljø- og energiministeren og udøveren af  

 statsdeltagelsen fastsætte nærmere regler vedrørende de i stk. 2 og 4  

 omhandlede forhold.« 4. I § 9, 1. pkt., ændres »hvilke afgifter« til:  

 »hvilket vederlag«.
 5. § 12 affattes således:
 » § 12. Tilladelser efter § 5 til efterforskning og indvinding  

 af kulbrinter meddeles efter miljø- og energiministerens bestemmelse på en af  

 de i litra a-d nævnte måder:
a) Efter offentlig indkaldelse af ansøgninger.
Meddelelse om indkaldelse  

 af ansøgninger offentliggøres i Statstidende og i De Europæiske Fællesskabers  

 Tidende mindst 90 dage før ansøgningsfristens udløb.
b) Såfremt en ansøgning om meddelelse af tilladelse til et område er  

 indgivet uden forudgående indkaldelse i henhold til litra a og miljø- og  

 energiministeren finder, at ansøgningen bør behandles, offentliggør  

 ministeren en meddelelse om ansøgningen i Statstidende og i De Europæiske  

 Fællesskabers Tidende.
Andre interesserede skal have en frist på mindst 90  

 dage efter offentliggørelsen til at indsende deres ansøgning.
Det skal af de  

 i litra a og b, 1. og 2. pkt., nævnte meddelelser som minimum fremgå, at der  

 kan ansøges om eneret til efterforskning og indvinding af kulbrinter, hvilke  

 områder der kan ansøges om eller er ansøgt om, hvornår tilladelserne  

 forventes meddelt, samt hvor oplysninger om vilkår m.v. kan indhentes.  

 Ændringer af vilkår m.v. meddeles alle berørte parter.
 c) Når anvendelsen af de i litra a eller b omhandlede procedurer ikke  

 skønnes at være hensigtsmæssig, kan miljø- og energiministeren meddele  

 tilladelser inden for nærmere angivne områder og eventuelt inden for nærmere  

 angivne tidsrum uden at indlede de i litra a og b nævnte procedurer.  

 Iværksættelse af en sådan procedure sker ved særskilt bekendtgørelse.  

 Bekendtgørelsen kan først træde i kraft, når en meddelelse om iværksættelse  

 af proceduren er offentliggjort i De Europæiske Fællesskabers Tidende, hvori  

 det som minimum oplyses, hvilke områder der kan indgives ansøgning om, og  

 hvor der kan indhentes nærmere oplysninger om vilkårene. Ændringer i  

 bekendtgørelsen meddeles på samme måde.
d) Når geologiske eller produktionsmæssige hensyn taler herfor, kan miljø-  

 og energiministeren meddele tilladelser til et område til indehavere af  

 tilladelser til et tilstødende område uden at anvende procedurerne i litra  

 a-c.
Indehaverne af tilladelser i alle øvrige tilstødende områder skal i  

 sådanne tilfælde have mulighed for at indgive ansøgninger og have  

 tilstrækkelig tid hertil samt have adgang til oplysninger om de vilkår m.v.,  

 der gælder for sådanne tilladelser.
Stk. 2. Før indkaldelse af ansøgninger finder sted i henhold til  

 stk. 1, litra a eller b, eller bekendtgørelse i henhold til litra c udstedes,  

 forelægger miljø- og energiministeren for Folketingets Energipolitiske Udvalg  

 en redegørelse for, hvilke områder eller blokke der agtes udbudt, og de  

 generelle vilkår, hvorunder tilladelser agtes meddelt.
Udvalgets medlemmer og  

 andre, der måtte være til stede under udvalgets forhandlinger vedrørende  

 sådanne redegørelser, er forpligtet til at bevare tavshed om, hvad de erfarer  

 i udvalget med hensyn til de vilkår, hvorunder tilladelser agtes meddelt  

 efter proceduren i stk. 1, litra a, indtil det tidspunkt, hvor der foretages  

 offentlig indkaldelse af ansøgninger.
 Stk. 3. Miljø- og energiministeren kan undlade at meddele  

 tilladelse på grundlag af de ansøgninger, der er indkommet i forbindelse med  

 anvendelse af de i stk. 1, litra a og b, omhandlede procedurer.
Stk. 4. De vilkår, hvorunder tilladelser agtes meddelt efter  

 proceduren i stk. 1, litra a, må ikke offentliggøres før det tidspunkt, hvor  

 der foretages offentlig indkaldelse af ansøgninger.« 6. Efter § 12 indsættes:
» § 12 a.
De i § 12, stk. 1, nævnte tilladelser meddeles på  

 grundlag af udvælgelseskriterier vedrørende a) ansøgerens sagkundskab og økonomiske baggrund og b) de efterforskningsarbejder, som ansøgerne har til hensigt at udføre,  

 eller måden, hvorpå ansøgerne har til hensigt at foretage indvinding i det  

 pågældende område.
 Stk. 2. Miljø- og energiministeren kan herudover bestemme, at  

 størrelsen af det beløb, ansøgerne tilbyder at betale ved udstedelsen af  

 tilladelsen, skal indgå i udvælgelseskriterierne.
 Stk. 3. Miljø- og energiministeren kan endvidere fastsætte andre  

 relevante, objektive og ikkediskriminerende udvælgelseskriterier med henblik  

 på at foretage det endelige valg mellem ansøgere, som vurderes at stå lige  

 efter en bedømmelse af de under litra a og b og eventuelt stk. 2 omhandlede  

 udvælgelseskriterier.
 Stk. 4. Miljø- og energiministeren kan ud over de i stk. 1-3  

 omhandlede kriterier ved bedømmelsen af ansøgere lægge vægt på en eventuelt  

 manglende effektivitet eller manglende opfyldelse af forpligtelser i  

 forbindelse med tidligere tilladelser.
 Stk. 5. Såfremt miljø- og energiministeren fastsætter, at det i en  

 procedure for meddelelse af tilladelser skal indgå, at sammensætning af  

 grupper af virksomheder, der i forening meddeles tilladelser som nævnt i stk.  

 1, foretages af ministeren, skal sammensætningen ske på grundlag af et eller  

 flere af de i stk. 1-4 omhandlede kriterier.
 Stk. 6. Såfremt miljø- og energiministeren fastsætter, at det i en  

 procedure for meddelelse af tilladelser skal indgå, at udpegning af operatør  

 for en gruppe af virksomheder, der i forening meddeles tilladelser, foretages  

 af ministeren, skal udpegningen ske på grundlag af sagkundskab og eventuelt  

 andre af de i stk. 1-4 omhandlede kriterier.
Stk. 7. De i stk. 1-6 nævnte kriterier offentliggøres sammen med  

 de i § 12, stk. 1, litra a-c, nævnte indkaldelser af ansøgninger.
Enhver  

 ændring af disse kriterier offentliggøres på tilsvarende måde.« 7. I § 13, stk. 1, sidste pkt., ændres »ikke«  

 til: »kun undtagelsesvis«.
 8. I § 19 indsættes som stk. 2:
»Stk. 2. Afgørelser efter stk. 1 kan ikke træffes for produktion, der  

 finder sted i henhold til tilladelser, der er meddelt efter 1. januar  

 1995.« 9. I § 26 indsættes efter stk. 1 som nyt stykke:
»Stk. 2. Miljø- og energiministeren kan ikke pålægge en  

 rettighedshaver at give oplysninger om sine aktuelle eller planlagte  

 leverandører, medmindre dette sker med henblik på varetagelse af de i  

 EF-Traktatens artikel 36 nævnte formål.« Stk. 2 bliver herefter stk. 3.
 10. Efter § 28 indsættes:
» § 28 a.
Tilladelser og godkendelser efter denne lov  

 vedrørende projekter på havområdet, der må antages at påvirke miljøet i  

 væsentlig grad, kan kun meddeles på baggrund af en vurdering af de  

 miljømæssige konsekvenser, og efter at den berørte offentlighed og de berørte  

 myndigheder og organisationer har haft lejlighed til at udtale sig.
 Stk. 2. Miljø- og energiministeren kan fastsætte nærmere regler  

 om, hvilke projekter der er omfattet af stk. 1, og om, hvilke  

 mindsteoplysninger og eventuelle undersøgelser der er nødvendige for, at en  

 vurdering af de miljømæssige konsekvenser kan foretages.
Stk. 3. Ministeren kan endvidere fastsætte regler om underretning  

 og høring af den berørte offentlighed og de berørte myndigheder og  

 organisationer.« 11. § 33 affattes således:
»§ 33. I tilladelser efter denne lov fastsættes der nærmere  

 bestemmelser om, hvorledes der ved tilladelsens udløb, opgivelse, bortfald  

 eller tilbagekaldelse skal forholdes med anlæg, der er etableret af  

 rettighedshaveren, samt om, hvorledes der skal forholdes med anlæg, der  

 forinden har udtjent deres formål.« § 2 Stk. 1. Loven træder i kraft den 1. juli 1995, jf. dog stk. 2.
Stk. 2. Bestemmelserne i §§ 12 og 12 a som affattet ved denne lovs  

 § 1, nr. 5 og 6, gælder ikke for nye tilladelser til efterforskning og  

 indvinding af kulbrinter i henhold til § 5, som meddeles inden den 31.  

 december 2012 for de områder, hvortil eneretten bortfalder den 8. juli 2012  

 ved udløbet af eneretsbevillingen af 8. juli 1962 til efterforskning og  

 indvinding af kulbrinter m.v. i Danmarks undergrund.
Sådanne tilladelser skal  

 meddeles på grundlag af objektive og ikkediskriminerende principper.
Oprindeligt fremsat forslag § 1 I lov nr. 293 af 10. juni 1981 om anvendelse af Danmarks undergrund  

 foretages følgende ændringer:
 1. I § 5 indsættes som stk. 4:
 »Stk. 4. Miljø- og energiministeren kan fastsætte bestemmelser om  

 betaling for ansøgninger om meddelelse af tilladelser som nævnt i stk.  

 1.«.
 2. I § 6, stk. 1, indsættes som 2. punktum:
 »Sager vedrørende tilladelser, der meddeles efter bekendtgørelse i  

 henhold til § 12, stk. 1, litra c, forelægges dog ikke forinden for udvalget,  

 der underrettes, når tilladelsen er meddelt.«.
 3. I § 6 indsættes som stk. 3:
 »Stk. 3. Kan udvalget ikke tilslutte sig meddelelse af en tilladelse  

 som nævnt i stk. 1, 1. punktum, underretter udvalget ministeren om  

 begrundelsen herfor, såfremt ministeren anmoder herom.«.
 4. I § 8 indsættes som stk. 2-5:
»Stk. 2. Såfremt staten eller et af staten ejet selskab deltager i  

 virksomhed i henhold til en tilladelse efter § 5 til efterforskning og  

 indvinding af kulbrinter, meddelt efter den 1. juli 1995, må staten eller det  

 af staten ejede selskab ved udøvelsen af stemmeret alene varetage de hensyn,  

 som tilgodeses efter denne lov, ligesom den måde, hvorpå stemmeretten udøves,  

 ikke må være til hinder for, at rettighedshaverens virksomhed baseres på  

 forretningsmæssige principper.
Staten eller et af staten ejet selskab må ikke  

 modtage underretning om eller udøve nogen stemmeret ved afgørelser om  

 rettighedshaverens valg af leverandører.
Staten eller et af staten ejet  

 selskab må ikke sammen med en eller flere andre danske offentlige deltagere i  

 virksomheden udøve flertalsstemmeret ved andre afgørelser.
 Stk. 3. Uanset bestemmelsen i stk. 2 kan det som vilkår for en  

 tilladelse fastsættes, at afgørelser, som rettighedshaveren måtte træffe, og  

 som ikke vil være i overensstemmelse med de vilkår, der måtte være fastsat i  

 tilladelsen med henblik på varetagelse af ressourcemæssige hensyn eller  

 statens økonomiske interesser, ikke er bindende for udøveren af  

 statsdeltagelsen, såfremt denne inden for en nærmere fastsat frist meddeler  

 de øvrige indehavere af tilladelsen, at man modsætter sig afgørelsen.  

 Adgangen til at modsætte sig en afgørelse skal i givet fald udøves  

 ikke-diskriminerende, særligt for så vidt angår investeringsafgørelser og  

 rettighedshaverens valg af leverandører.
Stk. 4. Såfremt statsdeltagelsen udøves af et af staten ejet  

 selskab, som tillige indehaver tilladelser, som nævnt i stk. 2, eller andele  

 heri erhvervet på andet grundlag, skal selskabet føre særskilte regnskaber  

 over virksomheden i henhold til hver af disse kategorier af andele og sikre,  

 at der ikke gives oplysninger fra den del af selskabet, som udøver  

 statsdeltagelsen, til den del af selskabet, som har erhvervet andele af  

 tilladelser på andet grundlag.
Såfremt den del af selskabet, som udøver  

 statsdeltagelsen, imidlertid antager den del af selskabet, som har erhvervet  

 andele af tilladelser på andet grundlag, som rådgiver, kan førstnævnte stille  

 de oplysninger til rådighed for sidstnævnte, som er nødvendige for, at  

 rådgivningsarbejdet kan udføres.
De øvrige medindehavere af tilladelser, som  

 oplysningerne vedrører, skal på forhånd oplyses om, hvilke oplysninger der  

 vil blive givet på denne måde og have tilstrækkelig tid til at kunne rejse  

 indvendinger.
 Stk. 5. Miljø- og energiministeren kan i vilkårene for tilladelser  

 eller i særskilte aftaler mellem miljø- og energiministeren og udøveren af  

 statsdeltagelsen fastsætte nærmere regler vedrørende de i stk. 2 og 4  

 omhandlede forhold.«.
 5. I § 9, 1. punktum ændres »hvilke afgifter«  

 til: »hvilket vederlag«.
 6. § 12, affattes således:
 » § 12. Tilladelser efter § 5 til efterforskning og indvinding  

 af kulbrinter meddeles efter miljø- og energiministerens bestemmelse på en af  

 de i litra a-d nævnte måder:
a) Efter offentlig indkaldelse af ansøgninger.
Meddelelse om indkaldelse  

 af ansøgninger offentliggøres i Statstidende og i De Europæiske Fællesskabers  

 Tidende mindst 90 dage før ansøgningsfristens udløb.
b) Såfremt en ansøgning om meddelelse af tilladelse til et område er  

 indgivet uden forudgående indkaldelse i.h.t. litra a., og miljø- og  

 energiministeren finder, at ansøgningen bør behandles, offentliggør  

 ministeren en meddelelse om ansøgningen i Statstidende og i De Europæiske  

 Fællesskabers Tidende.
Andre interesserede skal have en frist på mindst 90  

 dage efter offentliggørelsen til at indsende deres ansøgning.
Det skal af de  

 i litra a og b, 1. og 2. pkt., nævnte meddelelser som minimum fremgå, at der  

 kan ansøges om eneret til efterforskning og indvinding af kulbrinter, hvilke  

 områder der kan ansøges om eller er ansøgt om, hvornår tilladelserne  

 forventes meddelt samt, hvor oplysninger om vilkår m.v. kan indhentes.  

 Ændringer af vilkår m.v. meddeles alle berørte parter.
 c) Når anvendelsen af de i litra a eller b omhandlede procedurer ikke  

 skønnes at være hensigtsmæssig, kan miljø- og energiministeren meddele  

 tilladelser inden for nærmere angivne områder og eventuelt inden for nærmere  

 angivne tidsrum uden at indlede de i litra a og b nævnte procedurer.  

 Iværksættelse af en sådan procedure sker ved særskilt bekendtgørelse.  

 Bekendtgørelsen kan først træde i kraft, når en meddelelse om iværksættelse  

 af proceduren er offentliggjort i De Europæiske Fællesskabers Tidende, hvori  

 det som minimum oplyses, hvilke områder, der kan indgives ansøgning om, og  

 hvor der kan indhentes nærmere oplysninger om vilkårene. Ændringer i  

 bekendtgørelsen meddeles på samme måde.
d) Når geologiske eller produktionsmæssige hensyn taler herfor, kan miljø-  

 og energiministeren meddele tilladelser til et område til indehavere af  

 tilladelser til et tilstødende område uden at anvende procedurerne i litra  

 a-c.
Indehaverne af tilladelser i alle øvrige tilstødende områder skal i  

 sådanne tilfælde have mulighed for at indgive ansøgninger og have  

 tilstrækkelig tid hertil samt have adgang til oplysninger om de vilkår m.v.,  

 der gælder for sådanne tilladelser.
Stk. 2. Før indkaldelse af ansøgninger finder sted i henhold til  

 stk. 1, litra a eller b, eller bekendtgørelse i henhold til litra c udstedes,  

 forelægger miljø- og energiministeren for Folketingets Energipolitiske Udvalg  

 en redegørelse for, hvilke områder eller blokke, der agtes udbudt og de  

 generelle vilkår, hvorunder tilladelser agtes meddelt.
Udvalgets medlemmer og  

 andre, der måtte være til stede under udvalgets forhandlinger vedrørende  

 sådanne redegørelser, er forpligtet til at bevare tavshed om, hvad de erfarer  

 i udvalget med hensyn til de vilkår, hvorunder tilladelser agtes meddelt  

 efter proceduren i stk. 1, litra a, indtil det tidspunkt, hvor der foretages  

 offentlig indkaldelse af ansøgninger.
 Stk. 3. Miljø- og energiministeren kan undlade at meddele  

 tilladelse på grundlag af de ansøgninger, der er indkommet i forbindelse med  

 anvendelse af de i stk. 1, litra a og b omhandlede procedurer.
 Stk. 4. De vilkår, hvorunder tilladelser agtes meddelt efter  

 proceduren i stk. 1, litra a, må ikke offentliggøres før det tidspunkt, hvor  

 der foretages offentlig indkaldelse af ansøgninger.«.
 7. Efter § 12 indsættes:
» § 12 a.
De i § 12, stk. 1, nævnte tilladelser meddeles på  

 grundlag af udvælgelseskriterier vedrørende:
a) ansøgerens sagkundskab og økonomiske baggrund og b) de efterforskningsarbejder, som ansøgerne har til hensigt at udføre  

 eller måden, hvorpå ansøgerne har til hensigt at foretage indvinding i det  

 pågældende område.
 Stk. 2. Miljø- og energiministeren kan herudover bestemme, at  

 størrelsen af det beløb ansøgerne tilbyder at betale ved udstedelsen af  

 tilladelsen, skal indgå i udvælgelseskriterierne.
 Stk. 3. Miljø- og energiministeren kan endvidere fastsætte andre  

 relevante, objektive og ikke-diskriminerende udvælgelseskriterier med henblik  

 på at foretage det endelige valg mellem ansøgere, som vurderes at stå lige  

 efter en bedømmelse af de under litra a og b, og eventuelt stk. 2, omhandlede  

 udvælgelseskriterier.
 Stk. 4. Miljø- og energiministeren kan, ud over de i stk. 1-3  

 omhandlede kriterier, ved bedømmelsen af ansøgere lægge vægt på en eventuel  

 manglende effektivitet eller manglende opfyldelse af forpligtelser i  

 forbindelse med tidligere tilladelser.
 Stk. 5. Såfremt miljø- og energiministeren fastsætter, at det i en  

 procedure for meddelelse af tilladelser skal indgå, at sammensætning af  

 grupper af virksomheder, der i forening meddeles tilladelser, som nævnt i  

 stk. 1, foretages af ministeren, skal sammensætningen ske på grundlag af et  

 eller flere af de i stk. 1-4 omhandlede kriterier.
 Stk. 6. Såfremt miljø- og energiministeren fastsætter, at det i en  

 procedure for meddelelse af tilladelser skal indgå, at udpegning af operatør  

 for en gruppe af virksomheder, der i forening meddeles tilladelser, foretages  

 af ministeren, skal udpegningen ske på grundlag af sagkundskab og eventuelt  

 andre af de i stk. 1-4 omhandlede kriterier.
Stk. 7. De i stk. 1-6 nævnte kriterier offentliggøres sammen med  

 de i § 12, stk. 1, litra a-c, nævnte indkaldelser af ansøgninger.
Enhver  

 ændring af disse kriterier offentliggøres på tilsvarende måde.«.
 8. I § 13, stk. 1, sidste punktum, ændres »ikke«  

 til: »kun undtagelsesvist«.
 9. I § 19 indsættes som stk. 2:
 »Stk. 2. Afgørelser efter stk. 1 kan ikke træffes for produktion, der  

 finder sted i henhold til tilladelser, der er meddelt efter 1. januar  

 1995.«.
 10. I § 26, indsættes efter stk. 1, som nyt stykke:
 » Stk. 2. Miljø- og energiministeren kan ikke pålægge en  

 rettighedshaver at give oplysninger om sine aktuelle eller planlagte  

 leverandører, medmindre dette sker med henblik på varetagelse af de i  

 EF-Traktatens artikel 36 nævnte formål.«.
 Stk. 2 bliver herefter stk. 3.
 11. Efter § 28 indsættes:
» 28 a.
Tilladelser og godkendelser efter denne lov vedrørende  

 projekter på havområdet, der må antages at påvirke miljøet i væsentlig grad,  

 kan kun meddeles på baggrund af en vurdering af de miljømæssige konsekvenser  

 og efter, at den berørte offentlighed og de berørte myndigheder og  

 organisationer har haft lejlighed til at udtale sig.
 Stk. 2. Miljø- og energiministeren kan fastsætte nærmere regler om  

 hvilke projekter, der er omfattet af stk. 1, og om hvilke mindsteoplysninger  

 og eventuelle undersøgelser, der er nødvendige for, at en vurdering af de  

 miljømæssige konsekvenser kan foretages.
 Stk. 3. Ministeren kan endvidere fastsætte regler om underretning  

 og høring af den berørte offentlighed og de berørte myndigheder og  

 organisationer.«.
 12. § 33 affattes således:
 »§ 33. I tilladelser efter denne lov fastsættes der nærmere  

 bestemmelser om, hvorledes der ved tilladelsens udløb, opgivelse, bortfald  

 eller tilbagekaldelse skal forholdes med anlæg, der er etableret af  

 rettighedshaveren samt om, hvorledes der skal forholdes med anlæg, der  

 forinden har udtjent deres formål.«.
§ 2 Loven træder i kraft den 1. juli 1995, jf. dog stk. 2.
Stk. 2. Bestemmelserne i §§ 12 og 12a, som affattet ved denne lovs  

 § 1, nr. 6 og 7, gælder ikke for nye tilladelser til efterforskning og  

 indvinding af kulbrinter i henhold til § 5, som meddeles inden den 31.  

 december 2012 for de områder, hvortil eneretten bortfalder den 8. juli 2012  

 ved udløbet af eneretsbevillingen af 8. juli 1962 til efterforskning og  

 indvinding af kulbrinter m.v. i Danmarks undergrund.
Sådanne tilladelser skal  

 meddeles på grundlag af objektive og ikke-diskriminerende principper.
Bemærkninger til lovforslaget Almindelige bemærkninger Lovforslaget har til hovedformål at implementere Rådets direktiv 94/22/EF  

 af 30. maj 1994 om betingelser for tildeling og udnyttelse af tilladelser til  

 prospektering, efterforskning og produktion af kulbrinter  

 (koncessionsdirektivet) (bilag 2). Implementeringen af direktivet skal ske  

 senest den 1. juli 1995.
Direktivet er bl.a. begrundet i EF-Traktatens bestemmelser om  

 gennemførelsen af det indre energimarked, om etableringsret og om den frie  

 udveksling af tjenesteydelser og sigter mod fastlæggelse af fælles regler for  

 tildeling af koncessioner m.v.
Formålet med direktivet er at sikre, at  

 tildeling af koncessioner til efterforskning og indvinding af kulbrinter sker  

 efter ikke-diskriminatoriske og gennemsigtige procedurer.
Adgang til eller  

 udøvelse af virksomheden kan ifølge direktivet kun underkastes betingelser,  

 som er teknisk eller fiskalt begrundede, eller som vedrører hensyn til miljø,  

 sikkerhed og ressourceforvaltning (Artikel 6, stk. 2).
Til belysning af direktivets konsekvenser for den gældende danske  

 koncessionspolitik/lovgivning nedsattes i efteråret 1993 en arbejdsgruppe,  

 der i et notat af 24. november 1993 gav sin vurdering af de forventede  

 konsekvenser af en vedtagelse af direktivet.
Arbejdsgruppens vurderinger har  

 indgået i grundlaget for formuleringen af den danske holdning under  

 forhandlingerne om direktivet og for udarbejdelsen af nærværende  

 ændringsforslag og bemærkningerne hertil.
Direktivet nødvendiggør en række ændringer i lovens ordning vedrørende  

 statsdeltagelse i virksomheden, udbudsmåden for meddelelse af tilladelser  

 (koncessioner) og vilkårene herfor, statens køberet til flydende kulbrinter  

 samt endelig ændringer i loven, der vedrører A.
P.
Møllers eneretsbevilling  

 af 8. juli 1962 til efterforskning og indvinding af kulbrinter m.v. i  

 Danmarks undergrund.
 Herudover medfører direktivet, at den almindelige adgang til at fastsætte  

 vilkår for godkendelser og tilladelser i henhold til loven efter  

 implementeringen af direktivet må udnyttes under iagttagelse af direktivets  

 bestemmelse i artikel 6, stk. 2.
 Da direktivet kun angår kulbrinter, vedrører de foreslåede ændringer  

 hovedsageligt lovens kapitler 4 og 5 om kulbrinter.
 Hovedpunkterne i ændringsforslaget er følgende:
I lovens kapitel 3 ændres § 8 om udøvelse af statsdeltagelse med henblik  

 på at implementere artikel 6 i koncessionsdirektivet herom. Ændringen sker  

 ved tilføjelse af stykkerne 2-5, der i overensstemmelse med direktivet først  

 og fremmest fastlægger, hvorledes statsdeltageren kan udøve sin stemmeret i  

 forbindelse med afgørelser, der skal træffes af rettighedshaveren om  

 virksomheden.
Hovedformålet med bestemmelsen er at sikre, at udøvelsen af  

 statsdeltagelsen ikke hindrer, at rettighedshaverens virksomhed baseres på  

 forretningsmæssige principper, og at stemmeretten i øvrigt udøves efter  

 gennemskuelige, objektive og ikke-diskriminerende principper.
Bestemmelsen  

 fastlægger også, hvorledes udøveren af statsdeltagelsen kan varetage  

 ressourcemæssige hensyn og statens økonomiske interesser og giver endelig  

 mulighed for udøveren af statsdeltagelsen til at indehave tilladelser eller  

 andele heri i virksomheden på forretningsmæssigt grundlag.
 I lovens kapitel 4 foreslås i § 12 en ændring, der i overensstemmelse med  

 direktivets artikel 3 specificerer på hvilke måder indkaldelse af ansøgninger  

 og meddelelse af tilladelser skal foregå.
Tilladelser til efterforskning og indvinding af kulbrinter er i  

 overensstemmelse med lovens hovedregel hidtil blevet meddelt af  

 energiministeren efter offentlig indkaldelse af ansøgninger, de såkaldte  

 udbudsrunder.
Der har siden 1981 været afholdt 3 sådanne generelle runder,  

 senest i 1989, og en 4. runde er bekendgjort i juli 1994 med en  

 ansøgningsfrist til 2. januar 1995. Lovforslaget tilsigter på baggrund af de  

 siden 1981 indhøstede erfaringer med generelle runder at åbne op for, at  

 tilladelser i en vis udstrækning også kan meddeles uden forbindelse med en  

 traditionel runde, således som det også muliggøres i direktivet.
Ifølge ændringsforslaget til § 12, stk. 1, litra a-d, kan tilladelser  

 meddeles efter offentligt udbud af områder (udbudsrunder), ved behandling af  

 indgivne ansøgninger vedrørende bestemte områder (minirunder), eller, for så  

 vidt angår områder med forholdsvis høj efterforskningsrisiko og begrænset  

 interesse fra selskabernes side, efter en mere fleksibel og mindre  

 ressourcekrævende procedure end hidtil, bl.a. ved kun en forelæggelse for  

 Folketingets Energipolitiske Udvalg.
Endelig foreslås det, at når geologiske  

 eller produktionsmæssige hensyn taler herfor, kan der meddeles tilladelse til  

 indehaveren af et område vedrørende et tilstødende område  

 (»naboblok-procedure«). Forslaget gennemfører desuden ved stk. 1  

 den særlige offentliggørelsesprocedure, som direktivet foreskriver og som, i  

 forhold til den gældende ordning, indebærer, at offentliggørelse skal ske i  

 De Europæiske Fællesskabers Tidende.
Med henblik på at implementere direktivets regler i artikel 5 om kriterier  

 for udvælgelse af ansøgere, der meddeles tilladelser, foreslås en ny § 12 a,  

 der fastsætter de kriterier, der kan lægges til grund for udvælgelsen af  

 ansøgere og den rangordning disse kriterier skal anvendes i.
Bortset fra  

 rangordningen indebærer forslaget ikke væsentlige ændringer i de gældende  

 regler på området, hvorefter der bl.a. skal lægges vægt på ansøgernes  

 sagkundskab og økonomiske baggrund.
I forslaget til § 12 a fastsættes endelig  

 regler for de tilfælde, hvor myndighederne sammensætter grupper, der i  

 forening meddeles tilladelser samt regler for de tilfælde, hvor myndighederne  

 udpeger operatørerne for grupper af virksomheder, der i forening meddeles  

 tilladelser.
 I § 13 foreslås en udvidet adgang til at forlænge efterforskningsperioden  

 i overensstemmelse med direktivets bestemmelser herom i art. 3 og 4 med  

 henblik på at bibeholde muligheden efter den nugældende lov for  

 undtagelsesvist at kunne forlænge efterforskningsperioden ud over 10 år.
Det er endvidere en konsekvens af direktivet, at statens køberet til  

 flydende kulbrinter efter lovens kapitel 5 ikke kan videreføres for nye  

 tilladelser.
Det foreslås derfor at ændre § 19, således at køberetten ophæves  

 for fremtidige tilladelser.
Der henvises til bemærkningerne til nr. 9.
Ved direktivets artikel 13 er Danmarks sikret en overgangsordning frem til  

 udgangen af 2012, hvor 1962-bevillingen til A.
P.
Møller udløber.  

 Overgangsordningen indebærer, at den danske stat både kan leve op til sine  

 forpligtelser over for A.
P.
Møller, og at staten sikres samme  

 forhandlingsposition i forhold til 1962-bevillingen, som var gældende inden  

 koncessionsdirektivet.
Med henblik på at implementere denne overgangsordning  

 i loven foreslås tilføjelse af et nyt stk. 2 til § 2.
Direktivet har i vist omfang karakter af et rammedirektiv, der på en række  

 områder giver medlemslandene mulighed for at anvende disse regler, men ikke  

 forpligter hertil. Ændringsforslaget er udformet således, at disse rammer  

 udnyttes mest muligt i lovteksten, selvom der ikke er aktuelle planer om at  

 benytte alle muligheder.
Det gælder f.eks. mulighederne for at anvende et  

 auktionssystem ved meddelelse af tilladelser (§ 12 a, stk. 2), ligesom der  

 heller ikke er aktuelle planer om at udnytte den i § 8, stk. 3 foreslåede  

 adgang til at stille vilkår om vetoret for statsdeltageren.
 Direktivet nødvendiggør endvidere ændringer i lovens bestemmelser om  

 forelæggelse af tilladelser for Folketingets Energipolitiske Udvalg, således  

 at der indføres en begrundelses- og tavshedspligt.
 Direktivet berører i øvrigt ikke de i Undergrundslovens § 3 nævnte  

 tilladelser til forundersøgelser, der ikke indebærer en eneret til  

 undersøgelser i det pågældende område.
Ud over de ændringer i loven, der er en følge af direktivet, er det  

 hensigten i loven udtrykkeligt at gennemføre en resolution af 19. oktober  

 1989 fra FN's søfartsorganisation (IMO), der fastlægger retningslinier for  

 fjernelse af offshore anlæg, platforme m.v. efter endt brug.
Endvidere  

 foretages mindre ændringer af redaktionel karakter vedrørende betaling af  

 gebyrer og vederlag (nr. 1 og 5).
Endelig skabes der i lovforslaget en samlet hjemmel til at implementere  

 Rådets direktiv 85/337/EØF af 27. juni 1985 om vurdering af visse offentlige  

 og private projekters indvirkning på miljøet (VVM-direktivet) på havområdet,  

 for så vidt angår projekter omfattet af Undergrundsloven.
Dette er  

 nødvendiggjort af, at Kommissionen har gjort opmærksom på, at den hidtidige  

 danske implementering for såkaldte bilag 2-projekter, hvortil projekter  

 omfattet af Undergrundsloven hører, ikke opfyldte kravene i direktivet.
En  

 tilsvarende ændring er allerede foretaget i planlovgivningen, for så vidt  

 angår projekter på land.
Administrative og økonomiske konsekvenser Lovforslaget forventes ikke at medføre væsentlige administrative eller  

 økonomiske konsekvenser.
Det må forventes, at det kun i enkeltstående  

 tilfælde vil forekomme, at projekter vil blive fordyret som følge af en  

 VVM-vurdering, hvorfor de erhvervsøkonomiske konsekvenser vurderes at være  

 mininale.
Hvad angår miljømæssige konsekvenser forventes VVM-vurderinger og  

 implementering af IMO-resolutionen at føre til en formindsket negativ  

 påvirkning af miljøet.
 Forslaget har i udkast været forelagt følgende til udtalelse:
 Mærsk Olie og Gas AS, DONG A/S, N.S.O.C.-D, Rigsrevisionen, Københavns  

 Kommune, Danmarks Geologiske Undersøgelse, Konkurrencerådet, Forskningscenter  

 Risø, Organisationen For Vedvarende Energi, Oliebranchens  

 Fællesrepræsentation, Kommunernes Landsforening, Amtsrådsforeningen, KOMGAS  

 I/S, Håndværksrådet, Greenpeace Danmark, Forbrugerrådet, Handelskammeret,  

 Danske Fjernvarmeværkers Forening, Danske Elværkers Forening, Dansk Industri,  

 Danmarks Naturfredningsforening, Arbejderbevægelsens Erhvervsråd, Danmarks  

 Fiskeriforening, DENERCO K/S, Justitsministeriet, Finansministeriet,  

 Skatteministeriet, Indenrigsministeriet, Erhvervsministeriet, Landbrugs- og  

 Fiskeriministeriet og Økonomiministeriet.
Bemærkninger til lovforslagets enkelte bestemmelser Til § 1 Til nr. 1 (§ 5, stk. 4) Der har i overensstemmelse med fast praksis administrativt været opkrævet  

 gebyr ved indgivelse af ansøgninger i forbindelse med udbudsrunder vedrørende  

 meddelelse af tilladelser til efterforskning og indvinding af kulbrinter.
Det  

 fastsættes udtrykkeligt i loven, at miljø- og energiministeren kan bestemme,  

 at der ved indgivelse af ansøgninger om tilladelse til efterforskning og  

 indvinding skal betales et gebyr.
Til nr. 2 (§ 6, stk. 1) Se bemærkningerne til nr. 6 om den foreslåede ændring af lovens § 12, stk.  

 1, litra c.
Til nr. 3 (§ 6, stk. 3) Ifølge direktivets artikel 5, stk. 5, har ansøgere, hvis ansøgning ikke  

 imødekommes, krav på en begrundelse, hvis de ønsker det.
Med henblik på at  

 kunne efterleve denne forpligtelse i tilfælde af, at der må meddeles afslag  

 på grundlag af udvalgets stillingtagen, er det nødvendigt, at udvalget  

 meddeler ministeren begrundelsen for sin stillingtagen.
Bestemmelsen  

 forventes ikke at medføre ændringer i forhold til den nuværende praksis, da  

 udvalget hidtil har afgivet skriftlige beretninger over de redegørelser, det  

 har fået forelagt af ministeren.
Der har ikke hidtil været tilfælde, hvor  

 afslag er begrundet i udvalgets stillingtagen.
Til nr. 4 (§ 8, stk. 2-5) Ændringen af § 8 har til formål at implementere koncessionsdirektivets  

 bestemmelser i artikel 6 om udøvelse af statsdeltagelse.
Statsdeltageren har  

 ifølge artikel 6 de samme rettigheder og forpligtelser som de øvrige  

 deltagere i grupper af virksomheder (konsortier), der i forening indehaver en  

 tilladelse, og som statsdeltageren indgår i.
Bestemmelserne om  

 statsdeltagelse skal dog fastsættes således, at det sikres, at gruppernes  

 ledelse fortsat er uafhængig.
Dette må antages at indebære, at det ikke kan  

 indgå som vilkår for statsdeltagelse, at statsdeltageren skal være operatør.  

 Operatøren er den af deltagerne i en gruppe, der på gruppens vegne forestår  

 den praktiske udførelse af efterforsknings- og indvindingsvirksomheden.
Endvidere er det ifølge artikel 6 et krav for statsdeltagerens udøvelse af  

 stemmeret, at denne udelukkende udøves efter gennemskuelige, objektive og  

 ikke-diskriminerende principper.
Det foreskrives derfor i stk. 2, at  

 statsdeltageren ved stemmeafgivelse alene kan varetage hensyn, der kan  

 tilgodeses i henhold til loven.
Disse hensyn er navnlig at skabe grunlag for  

 en forbedret viden om ressourcerne i Danmarks undergrund, at sikre en  

 udnyttelse af undergrunden, der er i overensstemmelse med samfundets behov på  

 længere sigt, at medvirke til at sikre samfundet en rimelig andel af det  

 økonomiske udbytte af efterforsknings- og indvindingsvirksomhed og at øge  

 forsyningssikkerheden.
Endvidere foreskriver artikel 6, at stemmeafgivelsen  

 ikke må forhindre, at gruppernes ledelsesmæssige beslutninger bygger på  

 normale kommercielle principper.
Derfor foreskrives det i bestemmelsen, at  

 stemmeafgivelsen skal udøves således, at rettighedshaverens virksomhed  

 baseres på forretningsmæssige principper.
I overensstemmelse med principper i direktivet om offentlige indkøb,  

 anlægsarbejder i energisektoren m.v., (dir. 93/38/EØF) indebærer direktivet,  

 at statsdeltageren hverken må modtage information om eller udøve stemmeret  

 ved afgørelser om valg af leverandører.
Dette må i overensstemmelse med  

 indkøbsdirektivets art. 3, stk. 1, litra e, i praksis antages at indebære, at  

 de øvrige deltagere i en tilladelse ikke er forpligtet til at afgive sådanne  

 oplysninger ved valg af leverandør.
Endvidere hindrer direktivet  

 statsdeltageren i at udøve flertalsstemmeret.
Under den hidtidige ordning i  

 Danmark har statsdeltagelsen ikke været af en sådan størrelse, at  

 statsdeltagerens stemme har været afgørende.
Bestemmelsen medfører derfor  

 ikke væsentlige ændringer i forhold til hidtidig praksis.
Statsdeltageren må  

 således fortsat deltage i beslutninger om og modtage alle øvrige  

 informationer vedrørende kontraktsindgåelser, såsom udformning af  

 specifikationer, omkostningsrammer, teknologivalg etc.
Bestemmelsen udelukker  

 endvidere ikke, at statsdeltageren udøver flertalsstemmeret sammen med  

 statsejede deltagere fra andre lande (stk. 2). Offentlige deltagere er  

 myndigheder og virksomheder m.v. som nævnt i artikel 1, stk. 1 og 2 i  

 direktiv 93/38/EØF af 14. juni 1993. Ved flertalsstemmeret forstås i denne  

 bestemmelse en stemmeandel, der er tilstrækkelig til alene at sikre  

 vedtagelse af en beslutning.
Dette indbærer, at statsdeltageren efter  

 bestemmelsen vil være berettiget til at udøve sin stemmeret, selvom  

 statsdeltagerens stemmeandel er 50 pct. eller derover, blot stemmeandelen  

 ikke er tilstrækkelig til efter konsortiets regler at afgøre sagen.  

 Eksempelvis kan statsdeltageren udøve en stemmeret på over 50 pct., hvis  

 denne procentdel efter konsortiets vedtægter ikke udgør det kvalificerede  

 flertal, der er fornødent for en vedtagelse.
Direktivet giver statsdeltageren mulighed for at nedlægge veto mod  

 beslutninger, der vil stride mod ressourcemæssige hensyn eller statens  

 økonomiske interesser.
Det har ikke hidtil været praksis i Danmark, at  

 statsselskabet har vetoret, og bestemmelsen er alene medtaget her for at  

 kunne udnytte direktivets rammer på dette punkt, såfremt der måtte opstå  

 behov herfor.
Det vil i så fald forudsætte, at der indsættes særlige vilkår  

 med henblik herpå i tilladelserne.
Der åbnes derfor med det foreslåede stk. 3 mulighed for, at der i  

 tilladelsen kan fastsættes vilkår gående ud på, at udøveren af  

 statsdeltagelsen kan modsætte sig en beslutning i det omfang, denne måtte  

 stride mod vilkår med henblik på at varetage ressourcemæssige hensyn eller  

 statens økonomiske interesser.
Fastsættelse af vilkår med henblik på at  

 varetage sådanne hensyn antages at ligge inden for de rammer, der gælder for  

 vilkårsfastsættelse efter lovens § 5. De afgørelser, der tænkes på, er  

 interne beslutninger i rettighedshaverkonsortierne, og der tages ikke med  

 bestemmelsen stilling til forholdet til eventuel trediemand, der må afgøres  

 på grundlag af almindelige formueretlige regler.
Med henblik på at gennemføre direktivets bestemmelser om at forhindre  

 konkurrenceforvridning i de tilfælde, hvor statsdeltageren tillige udøver  

 virksomhed på lige fod med andre olieselskaber, f.eks. baseret på tilladelser  

 eller andele heri, der er erhvervet gennem ansøgninger i udbudsrunder i  

 konkurrence med andre selskaber, bestemmes det i stk. 4, at statsdeltageren i  

 en sådan situation skal føre særskilte regnskaber for henholdsvis  

 statsdeltagelsen og den øvrige virksomhed.
Desuden bestemmes det, at  

 oplysninger hidrørende fra statsdeltagelsen (geologiske data m.v.) ikke må  

 gives til den øvrige del af virksomheden.
 I overensstemmelse med direktivet åbnes dog mulighed for, at  

 statsdeltageren kan benytte den del af virksomheden, der opererer på andet  

 grundlag, som rådgiver for den del af virksomheden, der udøver  

 statsdeltagelsen (stk. 4). I så fald må der kun gives de for varetagelsen af  

 rådgivningsfunktionen nødvendige oplysninger og således, at de øvrige  

 medindehavere af tilladelsen skal have mulighed for indseende hermed samt ret  

 til at rejse indvendinger herimod.
 Statsdeltagerens erhvervelse af yderligere andele i en tilladelse fra de  

 øvrige deltagere i tilladelsen medfører dog ikke krav om særskilt regnskab og  

 begrænsning i benyttelse af oplysninger, når sådanne andele må anses for  

 erhvervet som led i udøvelsen af de rettigheder, som statsdeltageren har i  

 kraft af at være deltager i gruppen, f.eks. forkøbsrettigheder.
Til nr. 5 (§ 9) Ændringen har til formål at tydeliggøre, at der ikke er tale om påligning  

 af en skat.
Til nr. 6 (§ 12, stk. 1-4) Rammerne for indkaldelse af ansøgninger om meddelelse af tilladelser  

 foreslås ændret (stk. 1, litra a-d) i overensstemmelse med den procedure, der  

 fastlægges i koncessionsdirektivet og som specificerer, på hvilke måder  

 indkaldelse af ansøgninger og meddelelse af tilladelser skal foregå.
Hvad angår den i litra a omhandlede fremgangsmåde, svarer den til den  

 hidtidige hovedregel i loven, hvorefter tilladelser meddeles ved  

 udbudsrunder, dvs. efter forudgående offentlig indkaldelse af ansøgninger med  

 den ændring, at indkaldelser fremover også skal offentliggøres i De  

 Europæiske Fællesskabers Tidende.
Den i litra b omhandlede fremgangsmåde  

 åbner mulighed for udbud af mindre områder (minirunder), hvis dette skønnes  

 hensigtsmæssigt på baggrund af opfordringer fra selskaber, erfaringer fra  

 hidtidige runder m.v.
Under den gældende ordning har det også været muligt at  

 vælge denne fremgangsmåde, som er benyttet i enkelte tilfælde.
I henhold til  

 litra c kan ministeren bestemme, at nærmere angivne områder - eventuelt i  

 afgrænsede tidsrum - vil være åbne for løbende meddelelse af tilladelser,  

 således at disse kan meddeles, når der måtte blive ansøgt herom, uden at  

 ansøgerne skal afvente afholdelsen af en udbudsrunde.
Ifølge direktivet  

 forudsætter en sådan ordning, at de pågældende områder er permanent  

 tilgængelige, tidligere har været underkastet en procedure for udbud eller er  

 opgivet af en rettighedshaver.
Da alle de ikke-koncessionsbelagte dele af det  

 danske område har været åbent for meddelelse af tilladelser efter at være  

 tilbageleveret af A.
P.
Møller, kan denne fremgangsmåde umiddelbart anvendes,  

 såfremt det anses for hensigtsmæssigt.
Bestemmelsen er en nyskabelse i  

 forhold til den gældende ordning i Danmark og giver - jf. de almindelige  

 bemærkninger - mulighed for en mere fleksibel og ressourcebesparende  

 procedure.
Proceduren vil navnlig kunne komme i betragtning i de tilfælde,  

 hvor tidligere udbud efter litra a ikke har medført meddelelse af tilladelser  

 samt for de dele af det danske område, der er beliggende uden for  

 Centralgravsområdet, hvor efterforskningsrisikoen er relativ høj og  

 efterforskningsinteressen begrænset.
Proceduren, der er kendt i flere lande,  

 betegnes ofte som en »åben dør« -procedure.
Det vil af de redegørelser, der i henhold til stk. 2 skal forelægges  

 Folketingets Energipolitiske Udvalg i forbindelse med anvendelse af litra c -  

 proceduren, fremgå, hvilke vilkår der vil gælde for sådanne tilladelser,  

 hvilke kriterier ansøgere vil blive vurderet efter (kvalifikationer,  

 arbejdsprogram m.v.), hvorledes størrelsen af tildelte arealer fastlægges,  

 hvorledes eventuelt overlappende ansøgninger vil blive prioriteret (f.eks.  

 »først til mølle . . .«), samt eventuelt inden for hvilke tidsrum,  

 der kan ansøges.
Under hensyn hertil samt for at opnå yderligere forenkling,  

 foreslås det, at tilladelser kan meddeles uden yderligere forelæggelse for  

 udvalget.
En ændringsbestemmelse herom er foreslået i § 6, stk. 1. Skulle der  

 inden for de af en sådan procedure omfattede områder blive påvist nye  

 kommercielle olie-/gas provinser, vil ikke-koncessionsbelagte områder kunne  

 tages ud af proceduren med henblik på tilpasning af vilkårene til denne  

 situation og eventuelt udbud i en runde efter litra a eller b.
 Bestemmelsen i litra d tager især sigte på de tilfælde, hvor en forekomst  

 eller en fundmulighed strækker sig fra et koncessionsbelagt område ud i et  

 ikke-koncessionsbelagt område.
 Da det ofte vil være mest hensigtsmæssigt, ligesom det på  

 forretningsmæssigt grundlag ofte kun vil være muligt at efterforske eller  

 udnytte sådanne grænseoverskridende dele af fundmuligheder eller forekomster  

 sammen med øvrige dele at fundmuligheden eller forekomsten, åbner  

 bestemmelsen mulighed for uden forudgående offentligt udbud at tildele et  

 sådant tilstødende område til den rettighedshaver, der i forvejen har  

 tilladelsen vedrørende den øvrige del af en fundmulighed eller en forekomst.  

 Bestemmelsen er alene en tydeliggørelse, idet en sådan procedure allerede er  

 mulig i den gældende lovs § 12, stk. 1, og har været anvendt i enkelte  

 tilfælde.
Endvidere gennemføres ved stk. 1 de krav til offentliggørelse af  

 indkaldelser af ansøgninger, som direktivet foreskriver.
Det indebærer i  

 forhold til hidtidig praksis hovedsageligt, at offentliggørelse tillige skal  

 ske i De Europæiske Fællesskabers Tidende.
Redegørelser for hvilke områder eller blokke, der agtes udbudt, skal som  

 hidtil forelægges Folketingets Energipolitiske Udvalg.
Stk. 2 opretholder  

 således den hidtidige ordning, hvorefter en redegørelse om indkaldelse af  

 ansøgninger om tilladelse til efterforskning og indvinding af kulbrinter skal  

 forelægges Folketingets Energipolitiske Udvalg, før offentlig indkaldelse af  

 ansøgninger kan iværksættes.
I henhold til direktivets artikel 5, stk. 2, må  

 vilkår m.v. for udbudsrunder som nævnt i stk. 1, litra a, først stilles til  

 rådighed for interesserede fra det tidspunkt, hvor ansøgninger kan indgives,  

 dvs. fra offentliggørelsen af indkaldelse af ansøgninger, jfr. bemærkningerne  

 nf. vedrørende forslagets stk. 4. Det er derfor nødvendigt at indføre en  

 tavshedspligt indtil offentliggørelsen for medlemmer af Folketingets  

 Energipolitiske Udvalg og andre, der er tilstede under udvalgets drøftelser  

 om de vilkår for tilladelser, der er indeholdt i redegørelser vedrørende  

 sådanne udbudsrunder.
Embedsmænd m.v., der deltager i behandlingen af sagen,  

 er undergivet tavshedspligt i henhold til de almindelige regler for  

 embedsmænd herom, jfr. straffelovens § 152.
 Tilføjelsen i stk. 2 af »blokke« er en tydeliggørelse af  

 adgangen til at anvende en blokinddeling af det udbudte område, som den der  

 blev foretaget i forbindelse med 1. udbudsrunde i 1983 og har været anvendt  

 siden, og hvis benyttelse efter direktivet muliggør en vis administrativ  

 forenkling ved udbud.
Den ændrede formulering i stk. 3 er en konsekvens af, at der ved ændringen  

 i stk. 1 indføres to typer af rundeprocedurer.
Bestemmelsens  

 anvendelsesområde er uændret, således at staten står frit med hensyn til  

 udstedelse af tilladelser, også selvom procedurer i henhold til stk. 1, litra  

 a og b er indledt.
I henhold til direktivets artikel 5, stk. 2, må vilkår m.v. for  

 udbudsrunder som nævnt i § 12, stk. 1, litra a, først stilles til rådighed  

 for interesserede fra det tidspunkt, hvor ansøgninger kan indgives, dvs. fra  

 offentliggørelsen af indkaldelse af ansøgninger.
Hensigten med ændringen i  

 stk. 4 er at forhindre, at enkelte potentielle tilbudsgivere kommer i  

 besiddelse af oplysninger, før der sker offentlig indkaldelse og derved opnår  

 en fordel i forhold til andre.
Til nr. 7 (§ 12 a) Bestemmelsen gennemfører direktivets artikel 5, der fastlægger, hvilke  

 kriterier medlemslandene skal anvende ved meddelelse af tilladelser og den  

 rangordning, hvorefter kriterierne skal anvendes.
 Direktivet foreskriver, at ansøgere i alle tilfælde skal udvælges efter de  

 i stk. 1, litra a og b nævnte kriterier, og eventuelt efter kriterierne i  

 stk. 2. Står ansøgerne herefter lige, kan de i stk. 3, nævnte kriterier  

 anvendes.
 Kriterier svarende til de i stk. 1, litra a og b nævnte er allerede  

 forudsat i Undergrundslovens § 5, stk. 2 og 3, og ændringen indebærer,  

 bortset fra rangordningen, ikke nogen ændring i forhold til de nuværende  

 regler på området.
Bestemmelsen i stk. 2 muliggør anvendelse af et auktionssystem, hvorefter  

 tilladelser meddeles efter størrelsen af det kontantbeløb, som ansøgerne  

 tilbyder for meddelelse af tilladelsen.
Et sådant system har også kunnet  

 anvendes under den nugældende lov, men har ikke hidtil været benyttet, fordi  

 de beløb der betales, må påregnes at ville fragå i rettighedshaverens  

 rådighedsbeløb til efterforskning, hvorved den samlede efterforskningsindsats  

 vil blive formindsket.
 Stk. 3 åbner mulighed for, at andre relevante, objektive og  

 ikke-diskriminerende kriterier kan fastsættes, f.eks. størrelsen af tilbudte  

 statsdeltagelsesandele, ud over en eventuel obligatorisk andel eller tilbud  

 om bæring af statsdeltageren.
Bestemmelsen i stk. 4 muliggør, at myndighederne ved vurderingen af  

 ansøgere kan lægge vægt på den måde, hvorpå de har udøvet deres virksomhed  

 under tidligere tilladelser.
En lignende bestemmelse har også indgået i  

 vilkårene for de hidtidige danske udbudsrunder, men optages nu udtrykkeligt i  

 loven som gennemførelse af en bestemmelse herom i direktivets artikel 5, stk.  

 1. Der kan herved f.eks. tages hensyn til dokumenterede overtrædelser af  

 gældende bestemmelser eller væsentlige afvigelser fra god praksis på området.
Uden at dette er fremgået udtrykkeligt, har den nugældende lov muliggjort  

 anvendelse af en procedure for meddelelse af tilladelser, som nævnt i  

 direktivets artikel 5, stk. 1, hvorefter ministeren sammensætter grupper  

 (konsortier), der i forening meddeles tilladelser, således som det f.eks. er  

 sket i forbindelse med Løgumkloster-tilladelsen i 1992, og som der er  

 mulighed for i 4. udbudsrunde.
For at gennemføre direktivets særlige regler  

 herom, fastslås det nu udtrykkeligt i stk. 5, at sammensætningen af grupper  

 (konsortier) skal ske på grundlag af de objektive og ikke-diskriminerende  

 kriterier, der omhandles i stk. 1-4.
 Tilsvarende fastsættes det nu udtrykkeligt i stk. 6, at såfremt det indgår  

 i en procedure for meddelelse af tilladelser, at miljø- og energiministeren  

 foretager udpegningen af operatøren for et konsortium, skal udpegningen ske  

 på grundlag af sagkundskab og eventuelt andre af de i stk. 1-4 omhandlede  

 kriterier.
Bestemmelsen i stk. 7 er en udmøntning af bestemmelserne i direktivets  

 artikel 5 stk. 1, sidste afsnit, om offentliggørelse af kriterier.
Det er  

 praksis i Danmark, at offentliggørelse af sådanne oplysninger sker samlet som  

 led i udbudsproceduren.
Til nr. 8 (§ 13, stk. 1) Koncessionsdirektivets art. 3, stk. 5, litra c, og art. 4, litra b, giver  

 mulighed for, at en medlemsstat kan forlænge en tilladelse.
Som følge af at  

 det i ændringsforslaget til § 12 nu udtømmende normeres, hvorledes nye  

 tilladelser meddeles, vil det ikke længere være muligt umiddelbart at  

 forlænge efterforskningsperioden for en tilladelse meddelt efter lovens § 5,  

 jfr. § 12, ud over 10 år ved at udstede en ny tilladelse til den samme  

 rettighedshaver på i øvrigt uændrede vilkår.
Da det under visse  

 omstændigheder, navnlig hvor muligheden for på forretningsmæssigt grundlag at  

 foretage en endelig afklaring af produktionsmulighederne for såkaldt  

 marginale fund er afhængig af udviklingen af andre felter, kan være  

 hensigtsmæssigt at meddele en forlængelse af efterforskningsperioden,  

 foreslås det at implementere direktivbestemmelserne særskilt for  

 efterforskningsperioden.
For så vidt angår muligheden for forlængelse af indvindingsperioden, er  

 direktivbestemmelsen implementeret ved den nuværende bestemmelse i lovens §  

 13, stk. 4. For olie/gasbevillinger i henhold til den tidligere lov (lov nr.  

 181 af 8. maj 1950), dvs.
A.
P.
Møllers bevilling fra 1962, implementeres  

 direktivbestemmelserne gennem protokolbestemmelsen til denne bevilling om  

 forhandling om en eventuel fortsættelse af virksomheden efter bevillingens  

 ophør.
Til nr. 9 (§ 19, stk. 2) Koncessionsdirektivet indebærer, at statens køberet efter loven til  

 flydende kulbrinter ikke kan gøres gældende for produktion i henhold til  

 tilladelse, der udstedes efter 1. juli 1995, hvor direktivet skal være  

 implementeret.
Hertil kommer, at det som led i de lempelser af vilkårene for  

 nye tilladelser i 4. udbudsrunde, der vil blive meddelt efter den 2. januar  

 1995, er besluttet ikke at gøre køberetten gældende.
Derfor indføjes  

 bestemmelsen om, at køberetten ikke kan gøres gældende for tilladelser, der  

 udstedes efter den 1. janur 1995, som nyt stk. 2. Hvad angår køberet til  

 naturgas for staten eller et af staten ejet selskab, indebærer direktivet  

 tilsvarende, at sådanne rettigheder ikke kan indgå i tilladelser, der udbydes  

 efter 1. juli 1995. Da sådanne rettigheder hidtil har været baseret på  

 bestemmelser i vilkårene i de enkelte tilladelser herom, gennemføres  

 direktivet for gaskøberettens vedkommende ved, at bestemmelser herom ikke  

 indsættes i vilkårene for fremtidige tilladelser, ligesom de ikke er medtaget  

 i vilkårene for tilladelser i 4. udbudsrunde.
Køberettigheder under hidtige  

 tilladelser berøres ikke af denne bestemmelse.
Til nr. 10 (§ 26, stk. 2) Direktivets artikel 6 begrænser myndighedernes kontrol med  

 rettighedshavere til kun at omfatte, hvad der er nødvendigt for at sikre  

 myndighedernes behov for tilsyn m.v. med virksomheden.
De i artikel 6  

 stillede krav opfyldes af den gældende lovs kapitel 8, bortset fra reglen i  

 artikel 6, stk. 4, om, at rettighedshavere ikke må forpligtes til at afgive  

 oplysninger om deres bestående eller planlagte leverandører, medmindre dette  

 er nødvendigt for at varetage formål, der er omfattet af EF-Traktatens  

 artikel 36, som angår forbud eller restriktioner vedrørende indførsel,  

 udførsel eller transit, som er begrundet i hensyn til offentlige interesser.  

 Med henblik på implementering heraf foreslås indsat et nyt stk. 2 i § 26.
Til nr. 11 (§ 28 a) Bestemmelsen har til formål at skabe en samlet hjemmel for implementering  

 af VVM-direktivet (85/337/EØF), for så vidt angår projekter på havområdet,  

 der er omfattet af Undergrundsloven.
Ved havområdet forstås dansk  

 søterritorium og kontinentalsokkelområde.
Disse projekter er omfattet af  

 bilag 2 til direktivet, der angiver forskellige kategorier af projekter, der  

 ikke er undergivet obligatorisk VVM-procedure, men som skal VVM-behandles  

 efter en konkret vurdering.
På landområdet er direktivet allerede  

 implementeret ved særlige bestemmelser herom i planlovgivningen m.v.
 Direktivet pålægger medlemslandene at sikre, at der forud for etablering  

 af visse nærmere beskrevne projekter foretages en vurdering af de  

 miljømæssige konsekvenser for omgivelserne, ligesom der skal træffes de  

 nødvendige foranstaltninger til at sikre, at den, der søger et sådant anlæg  

 etableret, giver de oplysninger, der er nødvendige for, at en vurdering kan  

 foretages.
Ved projekter forstås iflg. direktivet bl.a. udførelse af anlægsarbejder  

 eller andre installationer eller arbejder og andre indgreb i det naturlige  

 miljø eller i landskaber, herunder sådanne, der tager sigte på udnyttelse af  

 ressourcer i undergrunden.
De tilladelser og godkendelser efter  

 Undergrundsloven, der er tale om, vil således være sådanne, hvorved konkrete  

 arbejder tillades eller godkendes iværksat, jf. f.eks. lovens § 10 om  

 godkendelse af indvindingsforanstaltninger, § 17 om tilladelse til anlæg og  

 drift af rørledningsanlæg og § 28 om godkendelse af enkelte arbejder, der  

 udføres i forbindelse med virksomhed omfattet af loven.
Derimod vil  

 meddelelse af tilladelser til forundersøgelser, seismik m.v. og tilladelse  

 til efterforskning og indvinding normalt ikke kræves undergivet en  

 VVM-procedure, da disse ikke i sig selv er tilstrækkelige for, at  

 rettighedshavere kan iværksætte konkrete projekter, men forudsætter at disse  

 godkendes i henhold til de ovennævnte bestemmelser, før de iværksættes.
Direktivet forudsætter tillige, at offentligheden orienteres om de  

 foretagne vurderinger og får lejlighed til at udtale sig, forinden projektet  

 påbegyndes.
Det er navnlig med henblik på at kunne gennemføre denne  

 inddragelse af offentligheden, at der foreslås en lovændring.
Der gives i stk. 3 miljø- og energiministeren bemyndigelse til at  

 fastsætte de nærmere regler for offentlighedsproceduren og for afgrænsning  

 af, hvilke projekter der skal være omfattet af pligten til udarbejdelse af  

 miljøkonsekvensvurderinger.
Fastsættelse af reglerne vil ske efter  

 forhandling med de relevante myndigheder og organisationer.
 Af bekendtgørelsen skal det fremgå, at ministeren vil foranledige, at  

 andre stater gives en orientering, hvis de berøres af en indvinding.
 Ved afgrænsningen af hvilke projekter der vil blive omfattet af krav om en  

 VVM-procedure, vil der bl.a. blive taget udgangspunkt i følgende principper:
 I EF-fuglebeskyttelsesområder og Ramsar-områder samt områder udlagt i  

 henhold til EF-habitatdirektivet kræves en VVM-procedure, når et projekt kan  

 indebære forringelser af disse områder eller medføre forstyrrelser, som har  

 betydelig konsekvens for de arter, for hvilke områderne er udpeget.
 Herudover vil der blive fastsat kapacitetskriterier med henblik på, at kun  

 større projekter vil være omfattet af en VVM-procedure.
Til nr. 12 (§ 33) Den nuværende bestemmelse indebærer, at der i tilladelser til  

 efterforskning og indvinding af kulbrinter skal fastsættes nærmere  

 bestemmelser om, hvorledes der ved tilladelsens udløb, opgivelse, bortfald  

 eller tilbagekaldelse skal forholdes med anlæg, platforme m.v., der er  

 etableret af rettighedshaveren.
 Efter disse bestemmelser kan miljø- og energiministeren kræve sådanne  

 anlæg fjernet helt eller delvis.
Ændringen af bestemmelsen indebærer, at der i tilladelserne ligeledes skal  

 fastsættes bestemmelser om, hvorledes der skal forholdes med anlæg, der  

 forinden tilladelsens udløb, opgivelse, bortfald eller tilbagekaldelse har  

 udtjent deres formål, således at en eventuel fjernelse ikke skal afvente  

 tilladelsens udløb.
Bestemmelsen er en gennemførelse af en resolution af 19.  

 oktober 1989 fra FN's søfartsorganisation (IMO). Bestemmelser herom er  

 allerede i de senere år indsat i vilkår for godkendelser af feltudbygninger  

 og rørledninger i henhold til Undergrundsloven.
Til § 2, stk. 2 Bestemmelsen er en konsekvens af direktivets artikel 13, der sikrer  

 Danmark en overgangsordning frem til udgangen af 2012, som er det år, hvor A.  

 P.
Møllers eneretsbevilling af 8. juli 1962 udløber.
Overgangsordningen  

 indebærer, at den danske stat både kan leve op til sine forpligtelser over  

 for A.
P.
Møller, og at staten sikres samme forhandlingsposition i forhold  

 til 1962-bevillingen, som var gældende inden koncessionsdirektivet.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov nr. 293 af 10. juni 1981 om anvendelse af Danmarks undergrund  

 foretages følgende ændringer:
 1. I § 5 indsættes som stk. 4:
 »Stk. 4. Miljø- og energiministeren kan fastsætte bestemmelser om  

 betaling for ansøgninger om meddelelse af tilladelser som nævnt i stk.  

 1.«.
§ 5. Energiministeren kan for et nærmere bestemt område på nærmere  

 fastsatte vilkår meddele tilladelse med eneret til efterforskning og  

 indvinding af et eller flere råstoffer.
Tilladelse kan meddeles særskilt for  

 henholdsvis efterforskning, kan der tillægges rettighedshaveren fortrinsret  

 til indvindingstilladelse.
 Stk. 2. I en tilladelse til efterforskning kan der fastsættes  

 bestemmelser om gradvis indskrænkning af området, der omfattes af tilladelsen  

 og om, hvilke arbejdsforpligtelser rettighedshaveren skal opfylde.
 Stk. 3. De i stk. 1 nævnte tilladelser kan kun meddeles til  

 ansøgere, der skønnes at have fornødent sagkundskab og økonomisk baggrund, og  

 som kan forventes at udøve virksomheden således, at samfundet har mest muligt  

 indsigt i og gavn af denne.
 2. I § 6, stk. 1, indsættes som 2. punktum:
 »Sager vedrørende tilladelser, der meddeles efter bekendtgørelse i  

 henhold til § 12, stk. 1, litra c, forelægges dog ikke forinden for udvalget,  

 der underrettes, når tilladelsen er meddelt.«.
 3. I § 6 indsættes som stk. 3:
 »Stk. 3. Kan udvalget ikke tilslutte sig meddelelse af en tilladelse  

 som nævnt i stk. 1, 1. punktum, underretter udvalget ministeren om  

 begrundelsen herfor, såfremt ministeren anmoder herom.«.
 § 6. Tilladelser efter § 5 meddeles, efter at sagen har været  

 forelagt folketingets energipolitiske udvalg.
 Stk. 2. I et omfang, som energiministeren eller det pågældende  

 udvalgs formand bestemmer, er udvalgets medlemmer og andre, der måtte være  

 til stede under udvalgets forhandlinger, forpligtede til at bevare tavshed  

 om, hvad de erfarer i udvalget i medfør af den i stk. 1 nævnte forelæggelse.
 4. I § 8 indsættes som stk. 2-5:
»Stk. 2. Såfremt staten eller et af staten ejet selskab deltager i  

 virksomhed i henhold til en tilladelse efter § 5 til efterforskning og  

 indvinding af kulbrinter, meddelt efter den 1. juli 1995, må staten eller det  

 af staten ejede selskab ved udøvelsen af stemmeret alene varetage de hensyn,  

 som tilgodeses efter denne lov, ligesom den måde, hvorpå stemmeretten udøves,  

 ikke må være til hinder for, at rettighedshaverens virksomhed baseres på  

 forretningsmæssige principper.
Staten eller et af staten ejet selskab må ikke  

 modtage underretning om eller udøve nogen stemmeret ved afgørelser om  

 rettighedshaverens valg af leverandører.
Staten eller et af staten ejet  

 selskab må ikke sammen med en eller flere andre danske offentlige deltagere i  

 virksomheden udøve flertalsstemmeret ved andre afgørelser.
 Stk. 3. Uanset bestemmelsen i stk. 2 kan det som vilkår for en  

 tilladelse fastsættes, at afgørelser, som rettighedshaveren måtte træffe, og  

 som ikke vil være i overensstemmelse med de vilkår, der måtte være fastsat i  

 tilladelsen med henblik på varetagelse af ressourcemæssige hensyn eller  

 statens økonomiske interesser, ikke er bindende for udøveren af  

 statsdeltagelsen, såfremt denne inden for en nærmere fastsat frist meddeler  

 de øvrige indehavere af tilladelsen, at man modsætter sig afgørelsen.  

 Adgangen til at modsætte sig en afgørelse skal i givet fald udøves  

 ikke-diskriminerende, særligt for så vidt angår investeringsafgørelser og  

 rettighedshaverens valg af leverandører.
Stk. 4. Såfremt statsdeltagelsen udøves af et af staten ejet  

 selskab, som tillige indehaver tilladelser, som nævnt i stk. 2, eller andele  

 heri erhvervet på andet grundlag, skal selskabet føre særskilte regnskaber  

 over virksomheden i henhold til hver af disse kategorier af andele og sikre,  

 at der ikke gives oplysninger fra den del af selskabet, som udøver  

 statsdeltagelsen, til den del af selskabet, som har erhvervet andele af  

 tilladelser på andet grundlag.
Såfremt den del af selskabet, som udøver  

 statsdeltagelsen, imidlertid antager den del af selskabet, som har erhvervet  

 andele af tilladelser på andet grundlag, som rådgiver, kan førstnævnte stille  

 de oplysninger til rådighed for sidstnævnte, som er nødvendige for, at  

 rådgivningsarbejdet kan udføres.
De øvrige medindehavere af tilladelser, som  

 oplysningerne vedrører, skal på forhånd oplyses om, hvilke oplysninger der  

 vil blive givet på denne måde og have tilstrækkelig tid til at kunne rejse  

 indvendinger.
 Stk. 5. Miljø- og energiministeren kan i vilkårene for tilladelser  

 eller i særskilte aftaler mellem miljø- og energiministeren og udøveren af  

 statsdeltagelsen fastsætte nærmere regler vedrørende de i stk. 2 og 4  

 omhandlede forhold.«.
 § 8. Det kan i en tilladelse efter § 5 fastsættes, at staten eller  

 et af staten ejet selskab på nærmere angivne vilkår skal have ret til at  

 indtræde i den af tilladelsen omfattede virksomhed.
 5. I § 9, 1. punktum ændres »hvilke afgifter«  

 til: »hvilket vederlag«.
§ 9. Det fastsættes i en tilladelse efter § 5, hvilke afgifter  

 rettighedshaveren skal betale til staten.
Det kan herunder fastsættes, at der  

 skal betales en løbende afgift beregnet på grundlag af størrelsen af området,  

 der omfattes af tilladelsen (arelafgift), og en afgift beregnet på grundlag  

 af mængden af indvundne råstoffer (produktionsafgift), ligesom der kan  

 fastsættes vilkår om betaling af en andel til staten af det økonomiske  

 udbytte af den af tilladelsen omfattede virksomhed.
 6. § 12, affattes således:
 » § 12. Tilladelser efter § 5 til efterforskning og indvinding  

 af kulbrinter meddeles efter miljø- og energiministerens bestemmelse på en af  

 de i litra a-d nævnte måder:
a) Efter offentlig indkaldelse af ansøgninger.
Meddelelse om indkaldelse  

 af ansøgninger offentliggøres i Statstidende og i De Europæiske Fællesskabers  

 Tidende mindst 90 dage før ansøgningsfristens udløb.
b) Såfremt en ansøgning om meddelelse af tilladelse til et område er  

 indgivet uden forudgående indkaldelse i.h.t. litra a., og miljø- og  

 energiministeren finder, at ansøgningen bør behandles, offentliggør  

 ministeren en meddelelse om ansøgningen i Statstidende og i De Europæiske  

 Fællesskabers Tidende.
Andre interesserede skal have en frist på mindst 90  

 dage efter offentliggørelsen til at indsende deres ansøgning.
Det skal af de  

 i litra a og b, 1. og 2. pkt., nævnte meddelelser som minimum fremgå, at der  

 kan ansøges om eneret til efterforskning og indvinding af kulbrinter, hvilke  

 områder der kan ansøges om eller er ansøgt om, hvornår tilladelserne  

 forventes meddelt samt, hvor oplysninger om vilkår m.v. kan indhentes.  

 Ændringer af vilkår m.v. meddeles alle berørte parter.
 c) Når anvendelsen af de i litra a eller b omhandlede procedurer ikke  

 skønnes at være hensigtsmæssig, kan miljø- og energiministeren meddele  

 tilladelser inden for nærmere angivne områder og eventuelt inden for nærmere  

 angivne tidsrum uden at indlede de i litra a og b nævnte procedurer.  

 Iværksættelse af en sådan procedure sker ved særskilt bekendtgørelse.  

 Bekendtgørelsen kan først træde i kraft, når en meddelelse om iværksættelse  

 af proceduren er offentliggjort i De Europæiske Fællesskabers Tidende, hvori  

 det som minimum oplyses, hvilke områder, der kan indgives ansøgning om, og  

 hvor der kan indhentes nærmere oplysninger om vilkårene. Ændringer i  

 bekendtgørelsen meddeles på samme måde.
d) Når geologiske eller produktionsmæssige hensyn taler herfor, kan miljø-  

 og energiministeren meddele tilladelser til et område til indehavere af  

 tilladelser til et tilstødende område uden at anvende procedurerne i litra  

 a-c.
Indehaverne af tilladelser i alle øvrige tilstødende områder skal i  

 sådanne tilfælde have mulighed for at indgive ansøgninger og have  

 tilstrækkelig tid hertil samt have adgang til oplysninger om de vilkår m.v.,  

 der gælder for sådanne tilladelser.
Stk. 2. Før indkaldelse af ansøgninger finder sted i henhold til  

 stk. 1, litra a eller b, eller bekendtgørelse i henhold til litra c udstedes,  

 forelægger miljø- og energiministeren for Folketingets Energipolitiske Udvalg  

 en redegørelse for, hvilke områder eller blokke, der agtes udbudt og de  

 generelle vilkår, hvorunder tilladelser agtes meddelt.
Udvalgets medlemmer og  

 andre, der måtte være til stede under udvalgets forhandlinger vedrørende  

 sådanne redegørelser, er forpligtet til at bevare tavshed om, hvad de erfarer  

 i udvalget med hensyn til de vilkår, hvorunder tilladelser agtes meddelt  

 efter proceduren i stk. 1, litra a, indtil det tidspunkt, hvor der foretages  

 offentlig indkaldelse af ansøgninger.
 Stk. 3. Miljø- og energiministeren kan undlade at meddele  

 tilladelse på grundlag af de ansøgninger, der er indkommet i forbindelse med  

 anvendelse af de i stk. 1, litra a og b omhandlede procedurer.
 Stk. 4. De vilkår, hvorunder tilladelser agtes meddelt efter  

 proceduren i stk. 1, litra a, må ikke offentliggøres før det tidspunkt, hvor  

 der foretages offentlig indkaldelse af ansøgninger.«.
 § 12. Tilladelse efter § 5 til efterforskning og indvinding af  

 kulbrinter meddeles som hovedregel efter offentlig indkaldelse af  

 ansøgninger.
 Stk. 2. Før indkaldelse af ansøgninger finder sted, forelægger  

 energiministeren for folketingets energipolitiske udvalg en redegørelse for,  

 hvilke områder der agtes udbudt, og de generelle vilkår, hvorunder  

 tilladelser agtes meddelt.
 Stk. 3. Energiministeren kan undlade at meddele tilladelse på  

 grundlag af de ansøgninger, der er indkommet efter en offentlig indkaldelse.
 7. Efter § 12 indsættes:
» § 12 a.
De i § 12, stk. 1, nævnte tilladelser meddeles på  

 grundlag af udvælgelseskriterier vedrørende:
a) ansøgerens sagkundskab og økonomiske baggrund og b) de efterforskningsarbejder, som ansøgerne har til hensigt at udføre  

 eller måden, hvorpå ansøgerne har til hensigt at foretage indvinding i det  

 pågældende område.
 Stk. 2. Miljø- og energiministeren kan herudover bestemme, at  

 størrelsen af det beløb ansøgerne tilbyder at betale ved udstedelsen af  

 tilladelsen, skal indgå i udvælgelseskriterierne.
 Stk. 3. Miljø- og energiministeren kan endvidere fastsætte andre  

 relevante, objektiveog ikke-diskriminerende udvælgelseskriterier med henblik  

 på at foretage det endelige valg mellem ansøgere, som vurderes at stå lige  

 efter en bedømmelse af de under litra a og b, og eventuelt stk. 2, omhandlede  

 udvælgelseskriterier.
 Stk. 4. Miljø- og energiministeren kan, udover de i stk. 1-3  

 omhandlede kriterier, ved bedømmelsen af ansøgere lægge vægt på en eventuel  

 manglende effektivitet eller manglende opfyldelse af forpligtelser i  

 forbindelse med tidligere tilladelser.
 Stk. 5. Såfremt miljø- og energiministeren fastsætter, at det i en  

 procedure for meddelelse af tilladelser skal indgå, at sammensætning af  

 grupper af virksomheder, der i forening meddeles tilladelser, som nævnt i  

 stk. 1, foretages af ministeren, skal sammensætningen ske på grundlag af et  

 eller flere af de i stk. 1-4 omhandlede kriterier.
 Stk. 6. Såfremt miljø- og energiministeren fastsætter, at der i en  

 procedure for meddelelse af tilladelser, skal indgå, at udpegning af operatør  

 for en gruppe af virksomheder, der i forening meddeles tilladelser, foretages  

 af ministeren, skal udpegningen ske på grundlag af sagkundskab og eventuelt  

 andre af de i stk. 1-4 omhandlede kriterier.
Stk. 7. De i stk. 1-6 nævnte kriterier offentliggøres sammen med  

 de i § 12, stk. 1, litra a-c nævnte indkaldelser af ansøgninger.
Enhver  

 ændring af disse kriterier offentliggøres på tilsvarende måde.«.
 8. I § 13, stk. 1, sidste punktum, ændres »ikke«  

 til »kun undtagelsesvist«.
§ 13. For kulbrinter meddeles tilladelse efter § 5 til  

 efterforskning og indvinding for et tidsrum af indtil 6 år, der, såfremt  

 særlige omstændigheder foreligger, kan forlænges med henblik på  

 efterforskning med indtil 2 år ad gangen.
Den samlede efterforskningsperiode  

 kan dog ikke overstige 10 år.
 9. I § 19 indsættes som stk. 2:
 »Stk. 2. Afgørelser efter stk. 1 kan ikke træffes for produktion, der  

 finder sted i henhold til tilladelser, der er meddelt efter 1. januar  

 1995.«.
§ 19. Energiministeren kan træffe afgørelse om, at staten eller et  

 af staten ejet selskab skal have ret til at købe indtil halvdelen af en  

 rettighedshavers løbende produktion af flydende kulbrinter.
Afgørelsen har  

 tidligst virkning 6 måneder efter, at meddelelse om afgørelsen er kommet frem  

 til sælger.
Kulbrinterne skal leveres til en rimelig markedspris på det sted  

 og tidspunkt, hvor levering sker, og i øvrigt på sædvanlige leveringsvilkår.
 10. I § 26, indsættes efter stk. 1, som nyt stykke:
 » Stk. 2. Miljø- og energiministeren kan ikke pålægge en  

 rettighedshaver at give oplysninger om sine aktuelle eller planlagte  

 leverandører, medmindre dette sker med henblik på varetagelse af de i  

 EF-Traktatens artikel 36 nævnte formål.«.
 Stk. 2 bliver herefter stk. 3.
§ 26. Rettighedshavere skal meddele alle oplysninger, som er  

 fornødne for energiministerens tilsyn med deres virksomhed omfattet af denne  

 lov.
Energiministeren kan til gennemgørelse af tilsynet pålægge en  

 rettighedshaver at indsende prøver, rådata, bearbejdsningsresultater,  

 fortolkninger og vurderinger samt tekniske og økonomiske oplysninger.
 Stk. 2. Oplysninger, som tilsynet modtager i henhold til stk. 1,  

 er undergivet tavshedspligt efter § 152 og § 264 b i borgerlig straffelov.
 11. Efter § 28 indsættes:
» 28 a.
Tilladelser og godkendelser efter denne lov vedrørende  

 projekter på havområdet, der må antages at påvirke miljøet i væsentlig grad,  

 kan kun meddeles på baggrund af en vurdering af de miljømæssige konsekvenser  

 og efter, at den berørte offentlighed og de berørte myndigheder og  

 organisationer har haft lejlighed til at udtale sig.
 Stk. 2. Miljø- og energiministeren kan fastsætte nærmere regler om  

 hvilke projekter, der er omfattet af stk. 1, og om hvilke mindsteoplysninger  

 og eventuelle undersøgelser, der er nødvendige for, at en vurdering af de  

 miljømæssige konsekvenser kan foretages.
 Stk. 3. Ministeren kan endvidere fastsætte regler om underretning  

 og høring af den berørte offentlighed og de berørte myndigheder og  

 organisationer.«.
 § 28. Arbejder, der udføres i forbindelse med virksomhed omfattet  

 af denne lov, herunder boringer, nedsænkning af skakter og indsættelse af  

 stoller, må kun iværksættes, såfremt energiministerens godkendelse af udstyr,  

 program og udførelsesmåde er indhentet i hvert enkelt tilfælde.
 12. § 33 affattes således:
 »§ 33. I tilladelser efter denne lov fastsættes der nærmere  

 bestemmelser om, hvorledes der ved tilladelsens udløb, opgivelse, bortfald  

 eller tilbagekaldelse skal forholdes med anlæg, der er etableret af  

 rettighedshaveren samt om, hvorledes der skal forholdes med anlæg, der  

 forinden har udtjent deres formål.«.
 § 33. I tilladelser efter denne lov fastsættes der nærmere  

 bestemmelser om, hvorledes der ved tilladelsens udløb, opgivelse, bortfald  

 eller tilbagekaldelse skal forholdes med anlæg, der er etableret af  

 rettighedshaveren.
§ 2 Loven træder i kraft den 1. juli 1995, jf. dog stk. 2.
Stk. 2. Bestemmelserne i §§ 12 og 12a, som affattet ved denne lovs  

 § 1, nr. 6 og 7, gælder ikke for nye tilladelser til efterforskning og  

 indvinding af kulbrinter i henhold til § 5, som meddeles inden den 31.  

 december 2012 for de områder, hvortil eneretten bortfalder den 8. juli 2012  

 ved udløbet af eneretsbevillingen af 8. juli 1962 til efterforskning og  

 indvinding af kulbrinter m.v. i Danmarks undergrund.
Sådanne tilladelser skal  

 meddeles på grundlag af objektive og ikke-diskriminerende principper.' § 40. Loven træder i kraft den 1. juli 1981.
Stk. 2. Bevillinger og tilladelser, der er meddelt efter lov nr.  

 181 af 8. maj 1950 om efterforskning og indvinding af råstoffer i kongeriget  

 Danmarks undergrund med tilhørende overenskomster og aftaler opretholdes med  

 de ændringer, der følger af denne lov.
Bestemmelserne i §§ 19-22 finder dog  

 ikke anvendelse på disse bevillinger m.v. § 13 i eneretsbevilling af 8. juli  

 1962 til efterforskning og indvinding af kulbrinter i Danmark undergrund  

 ændres ikke ved § 29. For oplysninger, der indsendes i henhold til § 34, stk.  

 1, finder de i bevillingerne m.v. fastsatte regler om fortrolighed fortsat  

 anvendelse.
Energiministerens afgørelser om fastsættelse af  

 indvindingstidspunkter efter § 14, jfr. § 10, og om ændringer af godkendte  

 indvindingsplaner og regulering af indvinding efter § 15, stk. 2, kan for så  

 vidt angår virksomhed, der udøves i henhold til eneretsbevilling af 8. juli  

 1962 til efterforskning og indvinding af kulbrinter i Danmarks undergrund med  

 tilhørende protokoller og aftaler, af bevillingshaverne indbringes for det  

 voldgiftsnævn, der er omhandlet i § 14, stk. 2, i bevillingen, jfr.  

 bekendtgørelse nr. 372 af 7. november 1963, med senere aftalte ændringer.
Bilag 2 EUROPA-PARLAMENTETS OG RÅDETS DIREKTIV 94/22/EF af 30. maj 1994 om betingelser for tildeling og udnyttelse af tilladelser til  

 prospektering, efterforskning og produktion af kulbrinter EUROPA-PARLAMENTET OG RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske Fællesskab,  

 særlig artikel 57, stk. 2, første og tredje punktum, samt artikel 66 og  

 artikel 100 A, under henvisning til forslag fra Kommissionen,(1) (1) EFT nr.
C 139 af 2.6.1992, s. 12.
under henvisning til udtalelse fra Det Økonomiske og Sociale Udvalg,(2) (2) EFT nr.
C 19 af 25.1.1993, s. 128.
i henhold til fremgangsmåden i traktatens artikel 189 B(3), og ud fra følgende betragtninger:
Det indre marked indebærer et område uden indre grænser med fri  

 bevægelighed for varer, personer, tjenesteydelser og kapital; de for det  

 indre markeds funktion nødvendige foranstaltninger bør vedtages; (3) Europa-Parlamentets udtalelse af 18. november 1992 (EFT nr.
C 337 af  

 21.12.1992, s. 145). Rådets fælles holdning af 22. december 1993 (EFT nr.
C  

 101 af 9.4.1994, s. 14) og Europa-Parlamentets afgørelse af 9. marts 1994  

 (endnu ikke offentliggjort i EET).
i sin resolution af 16. september 19864) understregede Rådet, at et mål  

 for Fællesskabets og medlemsstaternes energipolitik er at sikre bedre  

 integration, uden hindringer for samhandelen af det indre energimarked med  

 henblik på at forbedre forsyningssikkerheden, nedbringe omkostningerne og  

 styrke den økonomiske konkurrenceevne; (4) EFT nr.
C 241 af 25.9.1986, s. 1.
Fællesskabet er i vidt omfang afhængigt af import for så vidt angår  

 forsyningen med kulbrinter; prospektering, efterforskning og produktion af  

 ressourcerne i Fællesskabet bør derfor fremmes på den bedst mulige måde; kulbrinteressourcerne på medlemsstaternes territorier er undergivet disses  

 suverænitet og suverænitetsrettigheder; Fællesskabet har undertegnet De Forenede Nationers havretskonvention; der bør uden forskelsbehandling sikres adgang til og mulighed for at udøve  

 virksomhed i forbindelse med prospektering, efterforskning og produktion af  

 kulbrinter på betingelser, som fremmer konkurrencen i denne sektor, således  

 at den bedst mulige prospektering, efterforskning og produktion af  

 medlemsstaternes ressourcer fremmes, og der sker en styrkelse af  

 integrationen på det indre energimarked; med henblik herpå bør der fastsættes fælles regler, som sikrer, at  

 procedurerne for tilladelse til prospektering, efterforskning og produktion  

 af kulbrinter er åbne for alle enheder, der har den nødvendige kapacitet;  

 tildeling af tilladelser skal baseres på objektive, offentliggjorte  

 kriterier; de betingelser, som gælder for tilladelsen, skal ligeledes være  

 kendt på forhånd af alle de enheder, der deltager i proceduren; medlemsstaterne skal fortsat have mulighed for at begrænse adgangen til og  

 udøvelsen af de pågældende former for virksomhed ud fra samfundsmæssige  

 hensyn samt at gøre sådan virksomhed afhængig af, at der erlægges en  

 finansiel ydelse eller en ydelse i form af kulbrinter, idet regler for denne  

 ydelse skal fastsættes, så den ikke griber ind i forvaltningen af enhederne;  

 denne mulighed skal benyttes, uden at der derved forskelsbehandles; bortset  

 fra de forpligtelser, der er knyttet til anvendelsen af denne mulighed, bør  

 enhederne ikke pålægges betingelser og forpligtelser, som ikke er begrundet i  

 behovet for at udøve denne virksomhed på behørig vis; kontrol med enhedernes  

 virksomhed skal begrænses til, hvad der nødvendigt for at sikre, at disse  

 forpligtelser og betingelser overholdes; der bør ske en begrænsning af de områder, som en tilladelse dækker, og af  

 tilladelsernes varighed, så det undgås, at en enkelt enhed får eneret til  

 områder, hvor det vil være mere effektivt at lade flere enheder gennemføre  

 prospektering, efterforskning og produktion; medlemsstaternes enheder bør i tredjelande kunne få en behandling svarende  

 til den, som enhederne fra de pågældende tredjelande får i Fællesskabet i  

 henhold til dette direktiv; der bør fastsættes en procedure, der tager sigte  

 herpå; direktivet bør gælde for tilladelser, der udstedes efter den dato, fra  

 hvilken medlemsstaterne skal sætte de nødvendige love og administrative  

 bestemmelser i kraft for at efterkomme dette direktiv; Rådets direktiv 90/531/EØF af 17. september 1970 om fremgangsmåderne ved  

 tilbudsgivning inden for vand- og energiforsyning samt transport og  

 telekommunikation(1) og Rådets direktiv 93/38/EØF af 14. juni 1993 om  

 samordning af fremgangsmåderne ved tilbudsgivning inden for vand- og  

 energiforsyning samt transport- og telekommunikation(2) gælder for enheder i  

 energisektoren med hensyn til indkøbs-, bygge-, anlægs- og  

 tjenesteydelseskontrakter; anvendelse af den alternative ordning i henhold  

 til artikel 3 i direktiv 90/531/EØF er specielt betinget af, at tilladelserne  

 i den medlemsstat, som anmoder om anvendelse af denne ordning, tildeles uden  

 forskelsbehandling og på en gennemskuelig måde; en medlemsstat opfylder denne  

 betingelse fra det øjeblik og så længe den overholder forpligtelserne i  

 nærværende direktiv; direktiv 90/531/EØF bør derfor ændres; 1) EFT nr.
L 297 af 29.10.1990 s. 1.
2) EFT nr.
L 199 af 9.8.1993, s. 84.
Det fastsættes i artikel 36 i Rådets direktiv 90/531/EØF af 17. september  

 1990, at der inden fire år skal foretages en revision af direktivets  

 anvendelsesområde, især på baggrund af de fremskridt, der er gjort med hensyn  

 til åbningen af adgangen til markederne og med hensyn til konkurrencen.
Denne  

 revision af anvendelsesområdet omfatter efterforskning og udvinding af  

 kulbrinter.
 Danmark befinder sig i en særlig situation, eftersom det er forpligtet til  

 at optage forhandlinger om en eventuel fortsættelse af virksomheden efter  

 udløbet af den koncession, der blev udstedt den 8. juli 1962, og som vedrører  

 de områder, der opgives den 8. juli 2012; Danmark indrømmes derfor en  

 undtagelse for disse områders vedkommende.
 UDSTEDT FØLGENDE DIREKTIV:
Artikel 1 I dette direktiv forstås ved:
1. »myndigheder«, offentlige myndigheder som defineret i artikel  

 1, nr. 1, i direktiv 90/531/EØF, som har beføjelse til at udstede en  

 tilladelse og/eller kontrollere anvendelsen heraf; 2. »enhed«, enhver fysisk eller juridisk person eller enhver  

 gruppe af sådanne personer, som anmoder om, eller vil kunne anmode om en  

 tilladelse, eller som er i besiddelse af en sådan; 3. »tilladelse«, enhver ved lov, administrativt eller ved aftale  

 fastsat bestemmelse eller instrument, der er udstedt i medfør heraf,  

 hvorefter myndighederne i en medlemsstat tildeler en enhed eneret til for  

 egen regning og risiko at foretage prospektering og efterforskning af eller  

 indlede produktion af kulbrinter i et geografisk område.
Der kan udstedes  

 tilladelse til hver enkelt aktivitet for sig eller til flere aktiviteter  

 samtidig.
 4. »offentlig enhed«, offentlig virksomhed som defineret i  

 artikel 1, stk. 2, i direktiv 90/531/EØF.
Artikel 2 1. Medlemsstaterne bevarer retten til at bestemme, hvilke områder inden  

 for deres territorium der skal gøres tilgængelige for prospektering,  

 efterforskning og produktion af kulbrinter.
 2. Når et område gøres tilgængeligt for udøvelse af virksomhed som nævnt i  

 stk. 1, sikrer medlemsstaterne, at der ikke finder forskelsbehandling sted  

 mellem enhederne med hensyn til adgang til og udøvelse af disse former for  

 virksomhed.
 Medlemsstaterne kan dog af nationale sikkerhedshensyn forbyde adgang til  

 og udøvelse af sådan virksomhed for en enhed, som faktisk kontrolleres af et  

 tredjeland eller af statsborgere fra et tredjeland.
Artikel 3 1. Medlemsstaterne træffer de nødvendige foranstaltninger til at sikre, at  

 tilladelserne tildeles efter en procedure, hvor alle interesserede enheder  

 kan indgive ansøgning i overensstemmelse med enten stk. 2 eller stk. 3.
 2. Proceduren indledes:
a) på myndighedernes initiativ ved en meddelelse om indkaldelse af  

 ansøgninger, der offentliggøres i De Europæiske Fællesskabers Tidende mindst  

 90 dage inden ansøgningsfristens udløb, eller b) ved offentliggørelse af en meddelelse om indkaldelse af ansøgninger i  

 De Europæiske Fællesskabers Tidende efter indgivelse af en ansøgning fra en  

 enhed, jf. dog artikel 2, stk. 1. Andre interesserede enheder skal have en  

 frist på mindst 90 dage efter offentliggørelsen til at indsende deres  

 ansøgning.
 Meddelelserne skal indeholde oplysning om tilladelsens art og hele eller  

 en del af det geografiske område eller områder, en ansøgning vedrører eller  

 kan vedrøre, samt om hvornår eller inden for hvilken frist tilladelsen  

 forventes tildelt.
 Hvis der gives fortrinsstilling til ansøgninger fra enheder, der består af  

 en enkelt fysisk eller juridisk person, skal dette anføres i meddelelsen.
3. Medlemsstaterne kan tildele tilladelser uden at indlede en procedure  

 efter stk. 2, når det område, for hvilket der ansøges om tilladelse, a) er tilgængeligt permanent, eller b) tidligere har været underkastet en procedure efter stk. 2, som ikke har  

 ført til tildeling af en tilladelse; eller c) er blevet opgivet af en enhed og ikke automatisk falder ind under litra  

 a).
En medlemsstat, der ønsker at anvende dette stykke, skal senest tre  

 måneder efter vedtagelsen af dette direktiv eller, når det drejer sig om  

 medlemsstater, der endnu ikke har indført sådanne procedurer, straks sørge  

 for, at der offentliggøres en meddelelse i De Europæiske Fællesskabers  

 Tidende, hvori det oplyses, hvilke områder på statens territorium der er  

 tilgængelige i henhold til dette stykke, og hvor der kan indhentes  

 detaljerende oplysninger herom.
Større ændringer i disse oplysninger skal  

 offentliggøres i en supplerende meddelelse.
Ansøgninger om tilladelse i  

 henhold til dette stykke kan imidlertid først behandles efter  

 offentliggørelsen af den pågældende meddelelse i henhold til ovenstående.
4. En medlemsstat kan beslutte ikke at anvende bestemmelserne i stk. 1,  

 hvis og i det omfang geologiske eller produktionsmæssige hensyn berettiger,  

 at tilladelsen til et område tildeles indehaveren af en tilladelse i et  

 tilstødende område.
Den pågældende medlemsstat skal sikre, at indehaverne af  

 tilladelser i alle øvrige tilstødende områder i sådanne tilfælde får mulighed  

 for at indgive ansøgninger, og at de får tilstrækkelig tid hertil.
 5. Følgende anses ikke for at være en tildeling af tilladelse i henhold  

 til stk. 1:
a) tildeling af en tilladelse, som udelukkende skyldes ændring i navn  

 eller ejerskab for den enhed, som er i besiddelse af en eksisterende  

 tilladelse, eller en ændring i denne enheds sammensætning eller overførsel af  

 en tilladelse; b) tildeling af en tilladelse til en enhed, som er i besiddelse af en  

 anden form for tilladelse, såfremt besiddelsen af sidstnævnte tilladelse  

 indebærer ret til tildeling af førstnævnte tilladelse; c) en afgørelse, der træffes af myndighederne inden for rammerne af en  

 tilladelse (uanset om den pågældende tilladelse er tildelt inden den i  

 artikel 14 fastsatte dato, og som vedrører påbegyndelse, afbrydelse,  

 forlængelse af eller ophør med virksomheden eller forlængelse af selve  

 tilladelsen.
 6. Uanset om procedurerne i stk. 2 er indledt, bevarer medlemsstaterne  

 muligheden for at afslå at udstede tilladelse, under forudsætning af at dette  

 ikke giver anledning til forskelsbehandling af enheder.
Artikel 4 Medlemsstaterne træffer de nødvendige foranstaltninger med henblik på  

 følgende:
a) Når opdelingen af de geografiske områder ikke er resultatet af en  

 forudgående geometrisk opdeling af territoriet, fastlægges de forskellige  

 områders areal på en sådan måde, at det ikke overstiger den størrelse, der er  

 berettiget, for at virksomheden kan udøves på den bedst mulige måde set ud  

 fra et teknisk og økonomisk synspunkt.
Hvis der tildeles tilladelser i  

 henhold til procedurerne i artikel 3, stk. 2, skal der fastsættes objektive  

 kriterier med henblik herpå, som stilles til rådighed for enhederne forud for  

 indgivelsen af ansøgningerne.
b) Tilladelsens varighed må ikke overstige det tidsrum, der er nødvendigt  

 for at afslutte den virksomhed, tilladelsen vedrører.
Myndighederne kan dog  

 forlænge tilladelsens varighed, når denne er utilstrækkelig til, at den  

 pågældende virksomhed kan afsluttes, og virksomheden er gennemført i  

 overensstemmelse med tilladelsen.
 c) Enheder har kun enerettigheder i det geografiske område, som  

 tilladelsen omfatter, i det tidsrum, der er nødvendigt for at afslutte den  

 virksomhed, tilladelsen vedrører.
Artikel 5 Medlemsstaterne træffer de nødvendige foranstaltninger for at sikre, at 1. Tilladelser tildeles på grundlag af kriterier, der under alle  

 omstændigheder vedrører:
a) enhedernes tekniske og finansielle kapacitet, og b) den måde, hvorpå de har til hensigt at foretage prospektering og  

 efterforskning og/eller at indlede produktion i det pågældende geografiske  

 område, samt i givet fald c) den pris, som enheden er parat til at betale for at opnå tilladelsen,  

 hvis tilladelsen udbydes til salg, d) andre relevante, objektive og ikke-diskriminerende kriterier med  

 henblik på at foretage det endelige valg mellem ansøgningerne, hvis to eller  

 flere ansøgninger har opnået samme resultat efter vurderingen på baggrund af  

 kriterierne under litra a) og b) samt i givet fald litra c).
 Myndighederne kan desuden ved bedømmelsen af ansøgningerne tage enhver  

 form for manglende effektivitet eller manglende ansvar, som en enhed har  

 udvist i forbindelse med tidligere tilladelser, i betragtning.
 Bestemmer myndighederne sammensætningen af en enhed, som de kan tildele en  

 tilladelse, skal de træffe bestemmelsen på grundlag af objektive og  

 ikke-diskriminerende kriterier.
 Bestemmer myndighederne, hvem der skal drive en enhed, som de kan tildele  

 en tilladelse, skal de træffe bestemmelsen på grundlag af objektive og  

 ikke-diskriminerende kriterier.
Kriterierne udarbejdes og offentliggøres i De Europæiske Fællesskabers  

 Tidende inden ansøgningsfristen begynder at løbe.
Medlemsstater, der allerede  

 har offentliggjort kriterierne i deres statstidende, kan nøjes med at  

 offentliggøre en henvisning til deres statstidende i De Europæiske  

 Fællesskabers Tidende.
Enhver ændring af kriterierne skal dog offentliggøres  

 i De Europæiske Fællesskabers Tidende i deres fulde ordlyd.
2. De betingelser og krav vedrørende udøvelse af eller ophør med  

 virksomheden, som finder anvendelse på de enkelte typer af tilladelser i  

 henhold til de love eller administrative bestemmelser, der er gældende på  

 tidspunktet for indgivelse af ansøgningerne, uanset om de er fastsat i  

 tilladelsen, eller om forudgående accept af dem er en betingelse for  

 tildeling af tilladelsen, fastsættes og stilles til enhver tid til rådighed  

 for de berørte enheder.
I det tilfælde, der er omhandlet i artikel 3, stk. 2,  

 litra a), må de først stilles til rådighed fra det tidspunkt, hvor  

 ansøgningerne kan indgives.
 3. Enhver ændring i betingelserne og kravene, som foretages under  

 proceduren, meddeles alle berørte enheder.
 4. De kriterier, betingelser og krav, der er omhandlet i denne artikel,  

 anvendes uden at der derved forskelsbehandles.
 5. En enhed, hvis ansøgning om tilladelse ikke er blevet imødekommet,  

 underrettes, hvis den ønsker det, om grundene til denne afgørelse.
Artikel 6 1. Medlemsstaterne påser, at de i artikel 5, nr. 2, omhandlede betingelser  

 og krav samt de detaljerede forpligtelser i forbindelse med udnyttelse af en  

 specifik tilladelse udelukkende er begrundet i behovet for at sikre, at  

 virksomheden i det område, for hvilket der er indgivet ansøgning om  

 tilladelse, gennemføres bedst muligt, i anvendelse af stk. 2, eller i  

 erlæggelse af en finansiel ydelse eller en ydelse i form af kulbrinter.
 2. Medlemsstaterne kan fastsætte betingelser for og stille krav til  

 udøvelsen af den virksomhed, der er omhandlet i artikel 2, stk. 1, for så  

 vidt det er begrundet i hensyn til den nationale sikkerhed, den offentlige  

 sikkerhed, folkesundheden, transportsikkerheden, miljøbeskyttelsen,  

 beskyttelsen af biologiske ressourcer og nationale skatte af kunstnerisk,  

 historisk eller arkæologisk værdi, anlæggenes og arbejdstagernes sikkerhed,  

 den planlagte forvaltning af kulbrinteressourcerne (for eksempel den  

 hastighed, hvormed kulbrinte opbruges, eller optimering af udvindingen heraf)  

 eller behovet for at sikre afgifts-/skatteindtægter.
 3. Bestemmelserne om erlæggelse af de ydelser, der er omhandlet i stk. 1,  

 herunder eventuelle krav til statslig deltagelse, fastsættes af  

 medlemsstaterne, således at det sikres, at enhedernes ledelse fortsat er  

 uafhængig.
 I de tilfælde hvor udstedelsen af tilladelser er betinget af statslig  

 deltagelse i virksomheden, og hvor en juridisk person har fået til opgave at  

 forvalte denne deltagelse, eller i de tilfælde hvor staten selv forvalter  

 deltagelsen, kan hverken den juridiske person eller staten imidlertid hindres  

 i at tiltage sig de rettigheder og påtage sig de forpligtelser, der er  

 knyttet til en sådan deltagelse, og som svarer til omfanget af deltagelsen,  

 forudsat at den juridiske person eller staten ikke får information om eller  

 udøver nogen stemmeret ved afgørelser om enhedernes forsyningskilder, at den  

 juridiske person eller staten sammen med en eller flere offentlige enheder  

 ikke udøver en flertalsstemmeret over andre afgørelser, og at statens eller  

 den juridiske persons stemme udelukkende bygger på gennemskuelige, objektive  

 og ikke-diskriminerende principper og ikke forhindrer, at ledelsesmæssige  

 beslutninger, som træffes af enheden, bygger på normale kommercielle  

 principper.
 Bestemmelserne i foregående afsnit forhindrer dog*) den juridiske person  

 eller staten i at modsætte sig en afgørelse af indehaverne af en tilladelse,  

 som ikke ville overholde de i tilladelsen angivne betingelser og krav med  

 hensyn til statens udvindingspolitik eller økonomiske interesser.
 *) Note: I den danske direktivtekst mangler: »ikke«.
Muligheden for at modsætte sig en afgørelse skal udøves  

 ikke-diskriminerende, særlig for så vidt angår investeringsafgørelser og  

 enhedernes forsyningskilder.
Såfremt statens deltagelse i virksomheden  

 forvaltes af en juridisk person, som også er indehaver af tilladelserne, skal  

 medlemsstaten indføre ordninger, der kræver, at den juridiske person fører  

 særskilte regnskaber over sin kommercielle rolle og sin rolle som forvalter  

 af statens deltagelse, og som sikrer, at der ikke er nogen informationsstrøm  

 fra den del af den juridiske person, som er ansvarlig for forvaltningen af  

 statens deltagelse, til den del af den juridiske person, som selv er  

 indehaver af tilladelser.
Såfremt den del af den juridiske person, som er  

 ansvarlig for forvaltningen af statens deltagelse, imidlertid antager den del  

 af den juridiske person, som er indehaver af en tilladelse, som rådgiver, kan  

 førstnævnte stille de oplysninger til rådighed, som er nødvendige for, at  

 rådgivningsarbejdet kan udføres.
Indehaverne af tilladelser, som  

 oplysningerne vedrører, skal på forhånd oplyses om, hvilke oplysninger som  

 vil blive givet på denne måde og have tilstrækkelig tid til at kunne rejse  

 indvindinger.
4. Medlemsstaterne påser, at kontrollen med enheder, der er omfattet af en  

 tilladelse, begrænses til det, der er nødvendigt for at sikre, at de i stk. 1  

 omhandlede betingelser, krav og forpligtelser overholdes.
De træffer i  

 særdeleshed de foranstaltninger, der er nødvendige for at sikre, at ingen  

 enheder i kraft af love eller administrative bestemmelser eller i kraft af  

 anden form for aftale eller kontrakt forpligtes til at afgive oplysninger om  

 deres bestående eller planlagte forsyningskilder, medmindre myndighederne  

 anmoder herom, og da udelukkende med henblik på de formål, der er nævnt i  

 traktatens artikel 36.
Artikel 7 Love og administrative bestemmelser, hvori der forbeholdes en enkelt enhed  

 ret til at opnå tilladelser i et bestemt geografisk område inden for en  

 medlemsstats territorium, skal ophæves af de pågældende medlemsstater inden  

 den 1. januar 1997, jf. dog bestemmelserne vedrørende eller indeholdt i  

 individuelle tilladelser og bestemmelserne i artikel 3, stk. 5, litra b).
Artikel 8 1. Medlemsstaterne underretter Kommissionen om sådanne generelle  

 vanskeligheder af retlig eller faktisk art, som enhederne støder på i  

 forbindelse med adgang til prospektering, efterforskning og produktion af  

 kulbrinter og gennenførelse heraf i tredjelande, og som de er blevet  

 orienteret om.
Medlemsstaterne og Kommissionen drager omsorg for, at  

 forretningshemmeligheder respekteres.
 2. Kommissionen aflægger senest den 31. december 1994 og derefter  

 periodisk rapport til Europa-Parlamentet og Rådet om situationen for enheder  

 i tredjelande, samt om, hvilke fremskridt der gøres i eventuelle  

 forhandlinger i henhold til stk. 3 med disse lande eller i internationale  

 organisationer.
3. Hvis Kommissionen enten på grundlag af de rapporter, der er omhandlet i  

 stk. 2, eller på grundlag af andre oplysninger konstaterer, at et tredjeland,  

 for så vidt angår adgang til den i stk. 1 omhandlede virksomhed eller dens  

 udøvelse, ikke giver EF-enheder en behandling svarende til den, som  

 Fællesskabet giver enheder fra det pågældende tredjeland, kan Kommissionen  

 fremsætte forslag til Rådet om at give den et passende forhandlingsmandat med  

 henblik på at opnå tilsvarende konkurrencemuligheder for Fællesskabets  

 enheder.
Rådet træffer afgørelse med kvalificeret flertal.
 4. Under de omstændigheder, der er nævnt i stk. 3, kan Kommissionen til  

 enhver tid foreslå, at Rådet giver en eller flere medlemsstater tilladelse  

 til at nægte at tildele en tilladelse til en enhed; som faktisk kontrolleres  

 af det pågældende tredjeland og/eller statsborgere i dette tredjeland.
 Kommissionen kan fremsætte et sådant forslag på eget initiativ eller efter  

 anmodning fra en medlemsstat.
 Rådet træffer hurtigst muligt afgørelse med kvalificeret flertal.
 5. De foranstaltninger, der træffes i henhold til nærværende artikel,  

 berører ikke Fællesskabets forpligtelser i henhold til internationale aftaler  

 om adgang til og udøvelse af virksomhed inden for prospektering,  

 efterforskning og produktion af kulbrinter.
Artikel 9 Hver medlemsstat offentliggør og fremsender årligt en rapport til  

 Kommissionen, som indeholder oplysninger om de geografiske områder, som er  

 blevet åbnet for prospektering, efterforskning og produktion, om de tildelte  

 tilladelser, hvilke enheder der har fået disse tilladelser og deres  

 sammensætning, samt om de reserver, der skønnes at være på dens territorium.
 Denne bestemmelse medfører ikke, at medlemsstaterne har pligt til at  

 offentliggøre oplysninger, der falder ind under forretningshemmeligheden.
Artikel 10 Medlemsstaterne giver senest den 1. maj 1995 Kommissionen underretning om  

 myndighederne.
Medlemsstaterne underretter straks Kommissionen om alle senere  

 ændringer.
Kommissionen offentliggør en liste over myndighederne og  

 eventuelle ændringer heri i De Europæiske Fællesskabers Tidende.
Artikel 11 Dette direktiv finder anvendelse på tilladelser, som tildeles fra den i  

 artikel 14 fastsatte dato.
Artikel 12 I artikel 3 i direktiv 90/531/EØF indsættes som stk. 5:
 »5. Hvad angår udnyttelse af geografiske områder med henblik på  

 prospekteringspektering eller udvinding af olie eller gas, gælder stk. 1-4  

 som følger fra den dato, hvor den pågældende medlemsstat har efterkommet  

 bestemmelserne i Rådets direktiv 94/22/EF af 30.5.1994 om betingelser for  

 tildeling og udnyttelse af tilladelser til prospektering, efterforskning og  

 produktion af kulbrinter*):
*) EFT nr.
L .« a) betingelserne i stk. 1 anses for at være opfyldt fra den pågældende  

 dato, jf. dog stk. 3; b) fra den pågældende dato skal den i stk. 4 omhandlede medlemsstat kun  

 meddele de bestemmelser, der vedrører overholdelse af betingelserne i stk. 2  

 og 3.
Artikel 13 Bestemmelserne i artikel 3 og 5 gælder ikke for nye tilladelser, som  

 Danmark tildeler inden den 31. december 2012 for de områder, som opgives den  

 8. juli 2012 ved udløbet af den tilladelse, der blev tildelt den 8. juli  

 1962. De nye tilladelser skal tildeles på grundlag af objektive og  

 ikke-diskriminerende principper.
Denne artikel skaber derfor ingen præcedens  

 for medlemsstaterne.
Artikel 14 Medlemsstaterne sætter de nødvendige love og administrative bestemmelser i  

 kraft for at efterkomme dette direktiv den 1. juli 1995. De underretter  

 straks Kommissionen herom.
Når medlemsstaterne vedtager disse bestemmelser, henvises der deri til  

 dette direktiv, eller de ledsages ved offentliggørelsen af en sådan  

 henvisning.
De nærmere regler for denne henvisning fastsættes af  

 medlemsstaterne.
Artikel 15 Direktivet træder i kraft på dagen for dets offentliggørelse i De  

 Europæiske Fællesskabers Tidende.
Artikel 16 Dette direktiv er rettet til medlemsstaterne.
Udfærdiget i Luxembourg, den På Europa-Parlamentets vegne Formand På Rådets vegne Formand Efter 2. behandling den 20. april 1995 § 1 I lov nr. 293 af 10. juni 1981 om anvendelse af Danmarks undergrund  

 foretages følgende ændringer:
 1. I § 5 indsættes som stk. 4:
»Stk. 4. Miljø- og energiministeren kan fastsætte bestemmelser om  

 betaling for ansøgninger om meddelelse af tilladelser som nævnt i stk.  

 1.« 2. I § 6 indsættes som stk. 3:
»Stk. 3. Kan udvalget ikke tilslutte sig meddelelse af en tilladelse  

 som nævnt i stk. 1, underretter udvalget ministeren om begrundelsen herfor,  

 såfremt ministeren anmoder herom.« 3. I § 8 indsættes som stk. 2-5:
»Stk. 2. Såfremt staten eller et af staten ejet selskab deltager i  

 virksomhed i henhold til en tilladelse efter § 5 til efterforskning og  

 indvinding af kulbrinter meddelt efter den 1. juli 1995, må staten eller det  

 af staten ejede selskab ved udøvelsen af stemmeret alene varetage de hensyn,  

 som tilgodeses efter denne lov, ligesom den måde, hvorpå stemmeretten udøves,  

 ikke må være til hinder for, at rettighedshaverens virksomhed baseres på  

 forretningsmæssige principper.
Staten eller et af staten ejet selskab må ikke  

 modtage underretning om eller udøve nogen stemmeret ved afgørelser om  

 rettighedshaverens valg af leverandører.
Staten eller et af staten ejet  

 selskab må ikke sammen med en eller flere andre danske offentlige deltagere i  

 virksomheden udøve flertalsstemmeret ved andre afgørelser.
 Stk. 3. Uanset bestemmelsen i stk. 2 kan det som vilkår for en  

 tilladelse fastsættes, at afgørelser, som rettighedshaveren måtte træffe, og  

 som ikke vil være i overensstemmelse med de vilkår, der måtte være fastsat i  

 tilladelsen med henblik på varetagelse af ressourcemæssige hensyn eller  

 statens økonomiske interesser, ikke er bindende for udøveren af  

 statsdeltagelsen, såfremt denne inden for en nærmere fastsat frist meddeler  

 de øvrige indehavere af tilladelsen, at man modsætter sig afgørelsen.  

 Adgangen til at modsætte sig en afgørelse skal i givet fald udøves  

 ikkediskriminerende, særlig for så vidt angår investeringsafgørelser og  

 rettighedshaverens valg af leverandører.
Stk. 4. Såfremt statsdeltagelsen udøves af et af staten ejet  

 selskab, som tillige indehaver tilladelser som nævnt i stk. 2 eller andele  

 heri erhvervet på andet grundlag, skal selskabet føre særskilte regnskaber  

 over virksomheden i henhold til hver af disse kategorier af andele og sikre,  

 at der ikke gives oplysninger fra den del af selskabet, som udøver  

 statsdeltagelsen, til den del af selskabet, som har erhvervet andele af  

 tilladelser på andet grundlag.
Såfremt den del af selskabet, som udøver  

 statsdeltagelsen, imidlertid antager den del af selskabet, som har erhvervet  

 andele af tilladelser på andet grundlag, som rådgiver, kan førstnævnte stille  

 de oplysninger til rådighed for sidstnævnte, som er nødvendige for, at  

 rådgivningsarbejdet kan udføres.
De øvrige medindehavere af tilladelser, som  

 oplysningerne vedrører, skal på forhånd oplyses om, hvilke oplysninger der  

 vil blive givet på denne måde, og have tilstrækkelig tid til at kunne rejse  

 indvendinger.
Stk. 5. Miljø- og energiministeren kan i vilkårene for tilladelser  

 eller i særskilte aftaler mellem miljø- og energiministeren og udøveren af  

 statsdeltagelsen fastsætte nærmere regler vedrørende de i stk. 2 og 4  

 omhandlede forhold.« 4. I § 9, 1. pkt., ændres »hvilke afgifter« til:  

 »hvilket vederlag«.
 5. § 12 affattes således:
 » § 12. Tilladelser efter § 5 til efterforskning og indvinding  

 af kulbrinter meddeles efter miljø- og energiministerens bestemmelse på en af  

 de i litra a-d nævnte måder:
a) Efter offentlig indkaldelse af ansøgninger.
Meddelelse om indkaldelse  

 af ansøgninger offentliggøres i Statstidende og i De Europæiske Fællesskabers  

 Tidende mindst 90 dage før ansøgningsfristens udløb.
b) Såfremt en ansøgning om meddelelse af tilladelse til et område er  

 indgivet uden forudgående indkaldelse i henhold til litra a og miljø- og  

 energiministeren finder, at ansøgningen bør behandles, offentliggør  

 ministeren en meddelelse om ansøgningen i Statstidende og i De Europæiske  

 Fællesskabers Tidende.
Andre interesserede skal have en frist på mindst 90  

 dage efter offentliggørelsen til at indsende deres ansøgning.
Det skal af de  

 i litra a og b, 1. og 2. pkt., nævnte meddelelser som minimum fremgå, at der  

 kan ansøges om eneret til efterforskning og indvinding af kulbrinter, hvilke  

 områder der kan ansøges om eller er ansøgt om, hvornår tilladelserne  

 forventes meddelt, samt hvor oplysninger om vilkår m.v. kan indhentes.  

 Ændringer af vilkår m.v. meddeles alle berørte parter.
 c) Når anvendelsen af de i litra a eller b omhandlede procedurer ikke  

 skønnes at være hensigtsmæssig, kan miljø- og energiministeren meddele  

 tilladelser inden for nærmere angivne områder og eventuelt inden for nærmere  

 angivne tidsrum uden at indlede de i litra a og b nævnte procedurer.  

 Iværksættelse af en sådan procedure sker ved særskilt bekendtgørelse.  

 Bekendtgørelsen kan først træde i kraft, når en meddelelse om iværksættelse  

 af proceduren er offentliggjort i De Europæiske Fællesskabers Tidende, hvori  

 det som minimum oplyses, hvilke områder der kan indgives ansøgning om, og  

 hvor der kan indhentes nærmere oplysninger om vilkårene. Ændringer i  

 bekendtgørelsen meddeles på samme måde.
d) Når geologiske eller produktionsmæssige hensyn taler herfor, kan miljø-  

 og energiministeren meddele tilladelser til et område til indehavere af  

 tilladelser til et tilstødende område uden at anvende procedurerne i litra  

 a-c.
Indehaverne af tilladelser i alle øvrige tilstødende områder skal i  

 sådanne tilfælde have mulighed for at indgive ansøgninger og have  

 tilstrækkelig tid hertil samt have adgang til oplysninger om de vilkår m.v.,  

 der gælder for sådanne tilladelser.
Stk. 2. Før indkaldelse af ansøgninger finder sted i henhold til  

 stk. 1, litra a eller b, eller bekendtgørelse i henhold til litra c udstedes,  

 forelægger miljø- og energiministeren for Folketingets Energipolitiske Udvalg  

 en redegørelse for, hvilke områder eller blokke der agtes udbudt, og de  

 generelle vilkår, hvorunder tilladelser agtes meddelt.
Udvalgets medlemmer og  

 andre, der måtte være til stede under udvalgets forhandlinger vedrørende  

 sådanne redegørelser, er forpligtet til at bevare tavshed om, hvad de erfarer  

 i udvalget med hensyn til de vilkår, hvorunder tilladelser agtes meddelt  

 efter proceduren i stk. 1, litra a, indtil det tidspunkt, hvor der foretages  

 offentlig indkaldelse af ansøgninger.
 Stk. 3. Miljø- og energiministeren kan undlade at meddele  

 tilladelse på grundlag af de ansøgninger, der er indkommet i forbindelse med  

 anvendelse af de i stk. 1, litra a og b, omhandlede procedurer.
Stk. 4. De vilkår, hvorunder tilladelser agtes meddelt efter  

 proceduren i stk. 1, litra a, må ikke offentliggøres før det tidspunkt, hvor  

 der foretages offentlig indkaldelse af ansøgninger.« 6. Efter § 12 indsættes:
» § 12 a.
De i § 12, stk. 1, nævnte tilladelser meddeles på  

 grundlag af udvælgelseskriterier vedrørende a) ansøgerens sagkundskab og økonomiske baggrund og b) de efterforskningsarbejder, som ansøgerne har til hensigt at udføre,  

 eller måden, hvorpå ansøgerne har til hensigt at foretage indvinding i det  

 pågældende område.
 Stk. 2. Miljø- og energiministeren kan herudover bestemme, at  

 størrelsen af det beløb, ansøgerne tilbyder at betale ved udstedelsen af  

 tilladelsen, skal indgå i udvælgelseskriterierne.
 Stk. 3. Miljø- og energiministeren kan endvidere fastsætte andre  

 relevante, objektive og ikkediskriminerende udvælgelseskriterier med henblik  

 på at foretage det endelige valg mellem ansøgere, som vurderes at stå lige  

 efter en bedømmelse af de under litra a og b og eventuelt stk. 2 omhandlede  

 udvælgelseskriterier.
 Stk. 4. Miljø- og energiministeren kan ud over de i stk. 1-3  

 omhandlede kriterier ved bedømmelsen af ansøgere lægge vægt på en eventuelt  

 manglende effektivitet eller manglende opfyldelse af forpligtelser i  

 forbindelse med tidligere tilladelser.
 Stk. 5. Såfremt miljø- og energiministeren fastsætter, at det i en  

 procedure for meddelelse af tilladelser skal indgå, at sammensætning af  

 grupper af virksomheder, der i forening meddeles tilladelser som nævnt i stk.  

 1, foretages af ministeren, skal sammensætningen ske på grundlag af et eller  

 flere af de i stk. 1-4 omhandlede kriterier.
 Stk. 6. Såfremt miljø- og energiministeren fastsætter, at det i en  

 procedure for meddelelse af tilladelser skal indgå, at udpegning af operatør  

 for en gruppe af virksomheder, der i forening meddeles tilladelser, foretages  

 af ministeren, skal udpegningen ske på grundlag af sagkundskab og eventuelt  

 andre af de i stk. 1-4 omhandlede kriterier.
Stk. 7. De i stk. 1-6 nævnte kriterier offentliggøres sammen med  

 de i § 12, stk. 1, litra a-c, nævnte indkaldelser af ansøgninger.
Enhver  

 ændring af disse kriterier offentliggøres på tilsvarende måde.« 7. I § 13, stk. 1, sidste pkt., ændres »ikke«  

 til: »kun undtagelsesvis«.
 8. I § 19 indsættes som stk. 2:
»Stk. 2. Afgørelser efter stk. 1 kan ikke træffes for produktion, der  

 finder sted i henhold til tilladelser, der er meddelt efter 1. januar  

 1995.« 9. I § 26 indsættes efter stk. 1 som nyt stykke:
»Stk. 2. Miljø- og energiministeren kan ikke pålægge en  

 rettighedshaver at give oplysninger om sine aktuelle eller planlagte  

 leverandører, medmindre dette sker med henblik på varetagelse af de i  

 EF-Traktatens artikel 36 nævnte formål.« Stk. 2 bliver herefter stk. 3.
 10. Efter § 28 indsættes:
» § 28 a.
Tilladelser og godkendelser efter denne lov  

 vedrørende projekter på havområdet, der må antages at påvirke miljøet i  

 væsentlig grad, kan kun meddeles på baggrund af en vurdering af de  

 miljømæssige konsekvenser, og efter at den berørte offentlighed og de berørte  

 myndigheder og organisationer har haft lejlighed til at udtale sig.
 Stk. 2. Miljø- og energiministeren kan fastsætte nærmere regler  

 om, hvilke projekter der er omfattet af stk. 1, og om, hvilke  

 mindsteoplysninger og eventuelle undersøgelser der er nødvendige for, at en  

 vurdering af de miljømæssige konsekvenser kan foretages.
Stk. 3. Ministeren kan endvidere fastsætte regler om underretning  

 og høring af den berørte offentlighed og de berørte myndigheder og  

 organisationer.« 11. § 33 affattes således:
»§ 33. I tilladelser efter denne lov fastsættes der nærmere  

 bestemmelser om, hvorledes der ved tilladelsens udløb, opgivelse, bortfald  

 eller tilbagekaldelse skal forholdes med anlæg, der er etableret af  

 rettighedshaveren, samt om, hvorledes der skal forholdes med anlæg, der  

 forinden har udtjent deres formål.« § 2 Stk. 1. Loven træder i kraft den 1. juli 1995, jf. dog stk. 2.
Stk. 2. Bestemmelserne i §§ 12 og 12 a som affattet ved denne lovs  

 § 1, nr. 5 og 6, gælder ikke for nye tilladelser til efterforskning og  

 indvinding af kulbrinter i henhold til § 5, som meddeles inden den 31.  

 december 2012 for de områder, hvortil eneretten bortfalder den 8. juli 2012  

 ved udløbet af eneretsbevillingen af 8. juli 1962 til efterforskning og  

 indvinding af kulbrinter m.v. i Danmarks undergrund.
Sådanne tilladelser skal  

 meddeles på grundlag af objektive og ikkediskriminerende principper.
Ændringsforslag Af Bent Hindrup Andersen (EL):
 Til § 1 1) I det under nr. 3 foreslåede § 8, stk. 2,  

 udgår ordene: », ligesom den måde, hvorpå stemmeretten udøves, ikke må  

 være til hinder for, at rettighedshaverens virksomhed baseres på  

 forretningsmæssige principper«.
 2) I det under nr. 3 foreslåede § 8, stk. 2, udgår  

sidste punktum.
 3) I det under nr. 3 foreslåede § 8, stk. 3, ændres  

 i 1. pkt. »Uanset bestemmelsen i stk. 2 kan« til:  

 »Uanset bestemmelsen i stk. 2 skal«.
 4) Nr. 8 udgår.
 5) Nr. 9 udgår.
 6) I den under nr. 10 foreslåede § 28 a ændres i  

stk. 1 »at den berørte offentlighed og de berørte myndigheder og  

 organisationer« til: »at offentligheden, myndigheder og  

 organisationer«, og i stk. 3 ændres »den berørte  

 offentlighed og de berørte myndigheder og organisationer« til:  

 »offentligheden, myndigheder og organisationer«.
Bemærkninger Til nr. 1-6 Enhedslisten har gennem udvalgsarbejdet rejst en række  

 kritiske spørgsmål omkring Nordsøenergiens samspil med en langsigtet  

 energihandlingsplan og må konstatere, at de lovændringer, der er lagt op til  

 med lovforslaget, vil medføre en betydelig svækkelse af den politiske  

 indflydelse på udnyttelsen af Nordsøenergien ved de kommende koncessioner.
Ændringsforslagene har til formål at rette op på dette problem.
Det drejer  

 sig om at sikre en statslig vetoret i koncessionshavernes  

 beslutningsprocedure og ikke overlade dette til en eventuel aftale herom i  

 forbindelse med hver enkelt af de kommende koncessioner.
Vetoretten skal  

 lovfæstes.
Det drejer sig endvidere om, at samfundets forkøbsret til ressourcerne vil  

 blive fjernet.
Dette kan Enhedslisten ikke få til at harmonere med begrebet  

 »forsyningssikkerhed«.
Forkøbsretten skal der ikke pilles ved.  

 Endelig drejer det sig om den samfundsmæssige kontrol med koncessionshaverne.  

 Denne kontrol fjernes stort set via lovforslaget.
Kontrol er måske mere  

 vigtig nu end nogen sinde før.
 I en situation, hvor Danmark allerede har nået en selvforsyningsgrad, er  

 det netop vigtigt for samfundet at bevare den fulde indsigt, kontrol og  

 styring med udnyttelsen af Nordsøens ressourcer af hensyn til den langsigtede  

 energiplanlægning, af hensyn til forsyningssikkerheden og af hensyn til de  

 økonomiske aspekter.
ad nr. 1 Ændringsforslaget skal sikre en samfundsmæssig styringsmulighed, der er  

 baseret på samfundsøkonomiske, forsyningsmæssige og/eller miljømæssige  

 interesser.
Det er derfor nødvendigt, at staten ikke er underlagt  

 forretningsmæssige styringsprincipper, idet der heri ofte vil være en direkte  

 interessemæssig konflikt i forhold til f.eks. miljø og national  

 selvforsyningsikkerhed.
ad nr. 2 Bestemmelsen i § 8, stk. 2, om forbud mod, at staten kan gennemføre en  

 flertalsafgørelse, er i åbenlys konflikt med et ønske om en samfundsmæssig  

 styring af Nordsøens energiressourcer og er en ren blankocheck til de  

 multinationale selskabers egen profitstyring af udnyttelsen af de danske  

 energiressourcer.
Bestemmelsen skal derfor udgå.
ad nr. 3 § 8, stk. 3, indledes med en hjemmel for staten til at modsætte sig visse  

 beslutninger, som samarbejdspartnere måtte tage.
Imidlertid er denne vetoret  

 kun gældende, såfremt den konkret bliver indarbejdet i den enkelte  

 koncessionstilladelse.
Enhedslisten mener, at denne vetoret naturligvis skal  

 være obligatorisk, og at det ikke skal overlades til ministeren at tage  

 stilling hertil fra sag til sag.
ad nr. 4 Det foreslåede stk. 2 betyder, at statens forkøbsret til  

 energiressourcerne fjernes ved kommende koncessioner.
Dette er ligeledes i  

 åbenlys konflikt med ønsket om en samfundsmæssigt styret udnyttelse af  

 Nordsøens energiressourcer.
Argumentet for at fjerne forkøbsretten er, at den  

 ikke har haft nogen praktisk værdi, hvilket Enhedslisten anser for en yderst  

 kortsigtet og uansvarlig argumentation.
Enhedslisten ønsker bestemmelsen  

 fjernet, så staten til enhver tid ville kunne fastlægge en energipolitik,  

 hvor udnyttelsen af Nordsøens energiressourcer indgår i en samfundsstyret  

 energipolitik, og hvor man ikke risikerer, at koncessionshavere ud fra rent  

 forretningsmæssige principper vælger at eksportere hele produktionen.
ad nr. 5 Det foreslåede stk. 2 betyder, at den offentlige kontrol, som der i dag er  

 med koncessionshavere, fjernes ved fremtidige koncessioner.
Enhedslisten  

 anser dette for en alvorlig svækkelse af den samfundsmæssige styring af  

 ressourceudnyttelsen, hvorfor det foreslås, at bestemmelsen udgår igen.
ad nr. 6 Enhedslisten foreslår hermed, at den oprindelige tekst fra udkastet til  

 lovforslaget bevares, idet begrebet »de berørte« vil kunne anvendes  

 til at afvise, at offentligheden og en række organisationer får mulighed for  

 at udtale sig i spørgsmålet om nye koncessioner, hvilket Enhedslisten anser  

 for meget udemokratisk.
 (* 1) Lovændringen indeholder bestemmelser, der gennemfører  

 Europa-Parlamentets og Rådets direktiv nr. 94/22/EF af 30. maj 1994, EFT. 30.  

 juni 1994, L. 164/3 om betingelser for tildeling og udnyttelse af tilladelse  

 til prospektering, efterforskning og produktion af kulbrinter og Rådets  

 direktiv 85/337/EØF af 27. juni 1985, EFT. 5. juli 1985, L. 175/40 om  

 vurdering af visse offentlige og private projekters indvirkning på miljøet  

 (VVM-direktivet).
