 Redegørelse for sagen:
 En postbestyrer deltog i et arbejdsmarkedsuddannelseskursus, benævnt  

 »Kommunikation, kvalitet og service« i tiden 14-18 november 1994.
 Det var oplyst, at ansøgeren var i arbejde som postbestyrer.  

 Arbejdsgiveren havde blandt andet oplyst, at pågældende er postbestyrer og  

 fungerer som foresat for et skiftende antal specialarbejdere og faglærte.  

 Ansøgeren har været ansat i Postvæsenet siden 1961, hvor han startede som  

 reservepostbud, og han har endvidere ikke nogen form for videregående  

 uddannelse.
 A-kassen meddelte afslag på hans ansøgning om kursusgodtgørelse med den  

 begrundelse, at han ikke tilhørte den personkreds, som reglerne om  

 godtgørelse sigter på.
 Afgørelse:
 Arbejdsmarkedets Ankenævn traf på sit møde den 1. marts 1995, j. nr.  

 1995-3-786, en afgørelse om, at kursusdeltageren var berettiget til  

 kursusgodtgørelse, jf. § 16.
 Nævnet lagde til grund, at deltageren måtte anses for at være arbejdsleder  

 og opfylde betingelserne i ovennævnte bekendtgørelse § 1, stk. 1 c og § 1,  

 stk. 2.
 Styrelsens kommentar:
 I Styrelsens vejledning nr. 156 af 15. august 1994 fremgår det, at  

 arbejdsledere, der fungerer som foresatte for specialarbejdere og faglærte og  

 typisk selv er rekrutteret fra disses rækker, tilhører ligeledes  

 primærmålgruppen, når arbejdslederfunktionen er pågældendes hovedfunktion.
