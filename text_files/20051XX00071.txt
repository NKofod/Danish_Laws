Skriftlig fremsættelse (16. november 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om dagpenge ved sygdom eller fødsel (Personer ansat i fleksjob  

 undtages fra beskæftigelseskravet for ret til dagpenge ved sygdom) (Lovforslag nr.
L 72).
 Forslaget indeholder følgende element:
   

 	  

 Personer ansat i  

 fleksjob undtages fra beskæftigelseskravet for ret til dagpenge ved sygdom.
 Lovforslaget er en udmøntning af aftalen mellem Venstre, Det  

 Konservative Folkeparti, Dansk Folkeparti, Socialdemokratiet, Socialistisk  

 Folkeparti og Det Radikale Venstre om anvendelsen af satsreguleringspuljen  

 for  

 2006.
 Forslaget indeholder ændringer, der gennemfører aftalen om,  

 at personer ansat i fleksjob skal undtages fra beskæftigelseskravet i  

 sygedagpengeloven, således at de altid er sikret dagpenge ved sygdom, såfremt  

 de opfylder de øvrige betingelser herfor.
Med forslaget sikres, at den ansatte i fleksjob får ret til  

 sygedagpenge også i situationer, hvor vedkommende kun har været ansat i kort  

 tid.
Forslaget medvirker endvidere til udbredelsen af fleksjob, idet  

 arbejdsgiverens manglende ret til refusion, som følge af at den ansatte i  

 fleksjob ikke opfylder beskæftigelseskravet overfor kommunen, kan begrænse  

 tilskyndelsen til oprettelse af fleksjob.
Lovforslaget medfører en nettoudgift for det offentlige, der  

 er vurderet til ca. 7 mio. kr. fra 2006 og frem.
Af disse 7 mio. kr. skønnes  

 knap 3 mio. kr. at komme den ansatte i fleksjob, der ikke modtager løn under  

 sygdom til gode og knap 4 mio. kr. skønnes at komme private arbejdsgivere til  

 gode.
Forslaget har ingen miljø- eller ligestillingsmæssige  

 konsekvenser.
Forslaget indeholder ikke EU-retlige aspekter.
 Det foreslås, at loven træder i kraft den 1. januar 2006 og  

 finder anvendelse på sygdomstilfælde, hvor 1. fraværsdag er den 1. januar  

 2006  

 eller senere.
 Forslaget er sendt i høring den 9. november 2005 med  

 høringsfrist den 21. november 2005. Dette skyldes, at forslaget følger af  

 aftale af 7. november 2005 om finanslov 2006.
 Idet jeg i øvrigt henviser til lovforslaget og de ledsagende  

 bemærkninger, skal jeg på regeringens vegne anbefale forslaget til Tingets  

 velvillige behandling.
