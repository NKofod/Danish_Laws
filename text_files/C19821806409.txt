 Ligningsrådet har vedtaget følgende retningslinier for den skattemæssige  

 behandling af træ, der blev stormfældet under stormen den 24. og 25. november  

 1981:
 1. Opgørelsen af stormfaldet kan udskydes til  

 indkomståret 1982.
 2. I det indkomstår, hvor stormfaldet vælges medregnet  

 ved indkomstopgørelsen, fradrages 50% af merhugstindtægten opgjort som vist  

 nedenfor.
 Merhugstfradraget er betinget af, at skatteyderen vedlægger selvangivelsen  

 en erklæring fra statens tilsynsførende med de private skove  

 (statsskovvæsenet) om:
- kubikmeter stormfældet træ - skovejendommens normale årlige skovning.
 Det er endvidere en forudsætning, at den reduktion af anden hugst, som  

 tilsynet har fastsat til opsugning af den væltede vedmasse, finder sted.
 3. Beregning af merhugstfradrag:
 Skovens faste omkostninger henføres alene til normalhugsten.
 Faste omkostninger, dvs. omkostninger, hvis totalbeløb er uændret ved  

 ændring i hugstens størrelse, er typisk lønninger til fast personale,  

 ejendomsskatter samt vedligeholdelse og forsikring af bygninger.
 4. Uanset eventuel lempelse i beskatningen i anledning  

 af stormfald er skatteyderen berettiget til som almindelig  

 vedligeholdelsesudgift fuldt ud at fratrække udgiften til genplantning ved  

 indkomstopgørelsen.
