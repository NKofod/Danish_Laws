Bekendtgørelse om betaling af  

 omkostninger i forbindelse med tilsyn og kontrol af gasinstallationer I medfør af § 24, stk. 4 i lov nr. 206 af 27. marts 2000  

 om gasinstallationer og installationer i forbindelse med vand- og  

 afløbsledninger fastsættes:
 § 1. Omkostninger i forbindelse med Danmarks  

 Gasmateriel Prøvnings tilsyn og kontrol med gasinstallationer, jf.  

 §§ 16-19 i loven, betales af gasleverandørerne, jf. lovens  

 § 24, stk. 2.
 § 2. Hvor Danmarks Gasmateriel Prøvning i  

 forbindelse med markedskontrol eller behandling af sager med fejl ved  

 gasmateriel konstaterer, at materiellet er ulovligt, eller hvis lovlighed  

 ikke kan dokumenteres, er fabrikanten, importøren eller forhandleren,  

 uanset bestemmelsen i § 1, forpligtet til at betale Danmarks Gasmateriel  

 Prøvnings omkostninger ved kontrollen og sagsbehandlingen og eventuel  

 tilbagekaldelse af gasmateriellet.
 Stk. 2. Omkostninger, jf. stk. 1, omfatter omkostninger  

 ved udtagning af prøver, laboratorieprøvning, andre direkte  

 omkostninger samt Danmarks Gasmateriel Prøvnings interne  

 sagsomkostninger.
 § 3. Denne bekendtgørelse træder i kraft den 2.  

 juni 2001.
