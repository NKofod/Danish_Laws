Cirkulære om genoptagelse af  

 skatteansættelser vedrørende fradragstidspunktet for  

 tilslutningsafgifter1) 1. Ligningslovens § 8 C giver adgang til fradrag for  

 udgifter, der er afholdt i anledning af en virksomheds tilslutning til  

 offentligt eller privat ejede anlæg, som har erhvervsmæssig  

 betydning for virksomheden.
 Efter skattemyndighedernes hidtidige praksis er den  

 retlige forpligtelse til at betale tilslutningsafgift til offentligt ejede  

 anlæg og hermed fradragstidspunktet anset for indtrådt, når  

 det offentlige har besluttet at etablere det pågældende  

 anlæg, forudsat at der samtidig blev fastsat betalingsregler, der  

 muliggjorde en endelig beregning af tilslutningsafgiften.
 Denne praksis indebar i relation til afgifter i  

 forbindelse med tilslutning til kloakanlæg, at skattemyndighederne  

 anså den retlige forpligtelse til at betale for indtrådt,  

 når den lokale landvæsenskommission havde godkendt kommunens  

 forslag til en betalingsvedtægt for det område, der skulle  

 kloakeres.
2. Ved dom af 7. februar 1997 (TfS 1997,221) har  

 Højesteret tilkendt køberen af et uudstykket og ubebygget  

 grundareal fradragsret for tilslutningsafgiften til kloak- og  

 rensningsanlæg, i et tilfælde hvor landvæsenskommissionen,  

 før køberen erhvervede grunden, havde afsagt kendelse om  

 godkendelse af betalingsvedtægten for kloakforsyning i kommunen.
Der  

 blev i dommen lagt vægt på, at kommunen, der ejede den aktuelle  

 ejendom, da landvæsenskommissionen afsagde kendelse, kunne få  

 sine udlagte udgifter til etablering af kloak- og rensningsanlægget  

 forrentet i henhold til betalingsvedtægten, og at ejendommen på  

 det tidspunkt hverken var udstykket eller bebygget.
Endvidere henså  

 Højesteret til, at ifølge slutsedlen ville køber blive  

 afkrævet bidrag til kloak- og rensningsanlæg i henhold til  

 betalingsvedtægten for kloakforsyningen, og at betaling heraf var en  

 betingelse for at opnå bygningstilladelse.
3. Det må herefter antages, at den retlige  

 forpligtelse til at betale tilslutningsafgift til offentligt ejede  

 anlæg efter ligningslovens § 8 C anses for opstået på det  

 tidspunkt, hvor opkrævning af afgiften foretages, således at  

 fradragsretten indrømmes den virksomhed, der reelt afkræves  

 afgiften i anledning af tilslutning til anlægget.
Det er fortsat en  

 betingelse for indtræden af den retlige forpligtelse og dermed  

 fradragsret, at tilslutningsafgiften kan beregnes endeligt.
Den tidligere  

 praksis, hvorefter tidspunktet for landvæsenskommisionens, nu  

 kommunalbestyrelsens godkendelse af betalingsvedtægten blev tillagt  

 afgørende betydning for, hvem fradragsretten tilkom, er hermed  

 forladt.
 4. Genoptagelse af skatteansættelserne efter  

 foranstående retningslinier kan ske for indkomstårene 1994, 1995  

 og 1996.
 5. Ansøgning om genoptagelse af  

 skatteansættelserne skal indgives til skattemyndighederne inden  

 udgangen af 1998, på hvilket tidspunkt cirkulæret bortfalder.
