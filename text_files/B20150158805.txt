Bekendtgørelse om trawl- og andet vodfiskeri I medfør af § 30 og 32 i lov om fiskeri og fiskeopdræt (fiskeriloven), jf. lovbekendtgørelse nr. 568 af 21. maj 2014, fastsættes efter bemyndigelse i henhold til § 5, stk. 1, nr. 28, i bekendtgørelse nr. 512 af 23. april 2015 om NaturErhvervstyrelsens opgaver og beføjelser:
 § 1. Denne bekendtgørelse regulerer fiskeri på dansk fiskeriterritorium med ethvert trawl- eller vodredskab, fæstnet til båd eller fartøj, der bevæges ved hvilken som helst kraft.
 Stk. 2. Ud over denne bekendtgørelse gælder forskrifter og vedtægter udstedt i henhold til fiskerilovgivningen eller i bestemmelser som følge af Danmarks medlemskab af De europæiske økonomiske Fællesskaber.
Trawlfiskeri inden for 3 sømil fra lavvandslinien § 2. Trawlfiskeri er forbudt inden for en afstand af 3 sømil fra lavvandslinien.
 Stk. 2. Forbuddet i stk. 1 gælder ikke for de redskaber, der er nævnt nedenfor under 1)-4). Desuden gælder særlige undtagelser fra stk. 1 i denne bekendtgørelse for fiskeri med skovltrawl, åleskovltrawl, brislingeskovltrawl, flydetrawl, dobbeltspandfiskeri, tobistrawl, snurrevodsfiskeri:
 1) Småredskaber, hvis fangåbninger ikke er bredere end 2 m, og som udelukkende er bestemt til fangst af agn.
2) Drivvod og slæbevod, der spiles ved hjælp af træbomme, hvis længde ikke overstiger 9 m.
Bommene kan fæstnes til voddet ved hjælp af hanefodskonstruktioner.
Den samlede belastning af redskabet, herunder vægten af beslag og synk, må ikke overstige 25 kg.
 3) Muslingeskrabere: Redskaber forsynet med mundingsramme bestemt til skrabning af muslinger, herunder østers, når fangåbningen ikke er bredere end 2 m og i øvrigt efter særskilte regler.
 4) Trawlfiskeri efter hesterejer ved den jyske vestkyst, som nærmere beskrevet i særskilte regler.
Skovltrawlfiskeri § 3. Ved skovltrawlfiskeri forstås et ved skovle spilet redskab.
 Stk. 2. De til trawlets spiling anvendte skovle skal være forsynet med fartøjets registreringsbogstaver og -nummer, indhugget, indbrændt eller påsvejset skovlene med let læselige bogstaver og tal af mindst 6 cm's højde.
 § 4. Bortset fra de områder der er nævnt i § 6 og uanset § 2 stk. 1, er skovltrawlfiskeri tilladt inden for 3 sømil fra lavvandslinien på nedenstående vilkår:
1) Maskestørrelsen skal være mindst 90 mm (helmasker). I Nordsøen skal maskemålet være mindst 100 mm.
Dog kan redskabet i den øverste halvdel af fangstposen være forsynet med et kvadratmasket netstykke, der er fastgjort til sømforstærkningstovene eller sammenføjningerne, og hvis maskestørrelse er på 90 mm eller derover.
Skovlenes vægt må ikke overstige 160 kg hver.
Der må maksimalt anvendes motorkraft på 175 HK (130,5 kW). Ved motorkraft forstås den af Søfartsstyrelsen i fartøjets farttilladelse eller tilsynsbog anførte motoreffekt.
 2) Fiskeriet må drives fra 2 timer før solopgang til 1 time efter solnedgang.
 § 5. I følgende farvandsområder kan skovltrawlfiskeri drives inden for 3 sømil fra lavvandslinien efter bestemmelserne i § 4 og på følgende afvigende vilkår:
1) I et område ud for Møns østkyst mod nord afgrænset af en linie fra Hellehavns Nakke fyr (55 grader 00 min. 26 sek.
N 12 grader 31 min. 23. sek Ø) i retning 45 grader (retvisende NØ) og mod syd af en linie fra Klintholm Havns nordlige moles hoved (54 grader 57 min. 10 sek.
N - 12 grader 27 min. 55 sek. i retning 225 grader (retvisende SV) og mindst 2 sømil fra lavvandslinien er det tilladt at drive skovltrawlfiskeri med et fartøj, hvis maksimale motorkraft ikke overstiger 370 HK (276 kW) ifølge fartøjets farttilladelse eller tilsynsbog.
2) I et område ved Djursland, afgrænset af a) Gerrild Fyr, b) bøje 5 (position: 56 grader 32 min. 7 sek., 10 grader 56 min. 8 Ø, 75 grader r.v. fra Gerrild Fyr), c) spidstønden med to sorte kegler på Boels Rev (position: 56 grader 38 min. 7 sek., 10 grader 24'1 Ø), d) nordkanten af Sødring skov (274 grader r.v. fra spidstønden på Boels Rev), er skovltrawlfiskeri tilladt om natten i perioden 1. september - 30. april (begge dage medregnet).
3) I Tannis Bugt, tillades det døgnet rundt at drive skovltrawlfiskeri med et fartøj, hvis maksimale motorkraft ikke overstiger 400 HK (298 kW) i et område afgrænset mod nord af linien Skagen Fyr lysbøje nr. 1 (57 grader 47 min. 1 n/10 grader 46 »1 Ø) og mod syd af en linie i retvisende syd gennem Hirtshals havns østlige havnefyr.
Maskestørrelsen i redskabet skal overalt være mindst 110 mm (helmasker). I perioden 1. december - 31. marts er skovltrawlfiskeri tilladt om natten med redskaber, hvor maskestørrelsen overalt udgør mindst 90 mm, i den del af området, der afgrænses mod øst af linien Skagen Fyr lysbøje nr. 1 (57 grader 47'1 N/10 grader 46'1 Ø) og mod sydvest af en linie fra et punkt i Gl.
Skagen mod vest langs 57 grader 43'5 N og indtil 20 m dybdekurven.
 § 6. I følgende farvandsområder er brugen af skovltrawl forbudt:
 1) Ebeltoft Vig: Linien fra Ahl Hage (56 grader 11'3 N - 10 grader 38'5 Ø) over den sorte l-kost (56 grader 12'0 N - 10 grader 36'8 Ø) til Bogens Hoved (56 grader 12'2 N - 10 grader 34'8 Ø).
 2) Kalø Vig: Linien fra Skødshoved (56 grader 11'7 N - 10 grader 20'9 Ø) til Skæring Hede (56 grader 14'2 N - 10 grader 20'4 Ø).
 3) Begtrup Vig: En linie fra Stavsøre (56 grader 08'8 N - 10 grader 29'4 Ø) visende ret nord.
 4) Ås og Sandbjerg Vige: Linien fra Hundshage (55 grader 48'4 N - 10 grader 04'0 Ø) over den Ås Hoved (55 grader 44'8 N - 10 grader 05'0 Ø) til Bjørnsknude (55 grader 41'8 N - 10 grader 01'8 Ø).
 5) Kolding Fjord: Linien fra Børup Sande (55 grader 30'6 N - 9 grader 38'5 Ø) til Løverodde (55 grader 29'9 N - 9 grader 37'6 Ø).
 6) Fænø Sund og Gamborg Fjord: Linien fra Slotsbanken ved Hindsgavl (55 grader 30'5 N - 9 grader 41'0 Ø) til nordspidsen af Fænø (55 grader 30'1 N - 9 grader 40 »8 Ø) og linien fra Sydkajshoved på Fænø (55 grader 28'8 N - 9 grader 43'0 Ø) til Fønskov Odde (55 grader 28'4 N - 9 grader 43 »4 Ø).
 7) Føns og Tybrind Vige: Linien fra Tønnes Odde (55 grader 26'1 N - 9 grader 44'7 Ø) over Ålehoved (56 grader 24'6 N - 9 grader 47'4 Ø) til nordkanten af Wedelsborg Hoved (Ivernæs) (55 grader 22'4 N - 9 grader 47 »3 Ø).
 8) Farvandet mellem Ærø, Tåsinge og Langeland: Linien fra Urehoved (54 grader 54'9 N- 10 grader 23'6 Ø) over nordpynten af Egholm (54 grader 55'5 N - 10 grader 29'0 Ø) og uden om østpynten af Birkholm (54 grader 55'5 N - 10 grader 31'5 Ø) til Vårø Knude (54 grader 56'7 N - 10 grader 33'3 Ø). Linien fra Stenodde (54 grader 59'9 N - 10 grader 41'6 Ø) til Næshoved (54 grader 59'9 N - 10 grader 46'2 Ø). Linien fra Ristinge Hale (54 grader 50'4 N - 10 grader 36'0 Ø) til Ærøshale (54 grader 50'8 N - 10 grader 32'3 Ø).
 9) Nyborg Fjord: Linien fra Knudshoved (55 grader 17'4 N - 10 grader 51'2 Ø) til Tårup Kirke (55 grader 14'1 N - 10 grader 46'5 Ø).
 10) Kerteminde Bugt: Linien fra Stavreshoved (55 grader 28'7 N - 10 grader 45'0 Ø) til Ristinge Hoved (55 grader 24'9 N - 10 grader 43'7 Ø).
 11) Isefjord: Linien fra Spodsbjerg Fyr (55 grader 58'6 N - 11 grader 51'4 Ø) til Korshage (55 grader 58'7 N - 11 grader 46'7 Ø).
 12) Omø og Agersø Sunde: Linien fra Omø Fyr (55 grader 09'6 N - 11 grader 08'1 Ø) til Næbbet på Agersø (55 grader 12'0 N - 11 grader 10'5 Ø). Linien fra nordenden af Engholm (55 grader 15'1 N - 11 grader 10'5 Ø) til nordenden af Tudsehage (55 grader 14'8 N - 11 grader 14'4 Ø). Linien fra Omø Skovbanke (55 grader 10'0 N - 11 grader 10'5 Ø) over den røde 2-kost på Helleholm Flak (55 grader 10'4 N - 11 grader 14'0 Ø) til Ferne Klint (55 grader 11'6 N - 11 grader 17'7 Ø).
 13) Karrebæksminde Bugt: Linien fra Karrebæksminde (55 grader 10'6 N - 11 grader 38'8 Ø) til Draget på Knudshoved (55 grader 04'5 N - 11 grader 40'4 Ø).
 14) Farvandet mellem Falster, Sjælland og Møn: Linien fra Orehoved (54 grader 58'1 N - 11 grader 49'5 Ø) til Ore Fyr (55 grader 00'5 N - 11 grader 52'2 Ø). Linien fra Jungs Hoved (55 grader 06'6 N - 12 grader 11'1 Ø) til Bøgenæs (55 grader 03'5 N - 12 grader 15'8 Ø). Linien fra Madseklint (54 grader 52'9 N - 12 grader 12'4 Ø) til Hestehoved Fyr (54 grader 50'1 N - 12 grader 10'0 Ø).
 15) Øresund: Linien fra Ellekilde Haage (56 grader 05'5 N - 12 grader 30'0 Ø) til Lerberget (56 grader 10'7 N - 12 grader 33'3 Ø) og linien fra Stevns Fyr (55 grader 17'5 N - 12 grader 27'3 Ø) til Falsterbo Fyr (55 grader 23'1 N - 12 grader 49'1 Ø).
16) Limfjorden Stk. 2. I andre fjorde, vige og lignende indskæringer af havet, hvis mundingers bredde er under 30 km, samt i de smallere sunde, er anvendelse af skovltravl forbudt, medmindre dette udtrykkeligt er tilladt i en for det pågældende farvand oprettet vedtægt.
Åleskovltrawl § 7. Åleskovltrawlfiskeri er forbudt i de i § 6, stk. 1 og 2 nævnte områder, dog undtaget Limfjorden, hvor redskabet må anvendes på de i § 8 nævnte vilkår.
 § 8. I Limfjorden må åleskovltrawl anvendes:
 1) i perioden 1. maj - 15. september (begge dage medregnet), og kun på følgende tider:
fra mandag morgen kl. 8 til tirsdag morgen kl. 8 fra onsdag morgen kl. 8 til torsdag morgen kl. 8 og fra fredag morgen kl. 8 til lørdag morgen kl. 8 2) I perioden 16. september - 31. oktober (begge dage medregnet), må åleskovltrawl anvendes fra solopgang mandag morgen til solnedgang lørdag aften.
 Stk. 2. Redskabet må ikke anvendes i vandområderne i Kilen, Sønderlem Vig og i Sebbersund syd for Nibe havn.
Brislingeskovltrawl § 9. Ved brislingeskovltrawl forstås et ved skovle spilet redskab indrettet som nedenfor beskrevet til brislingefiskeri.
 Stk. 2. Uanset bestemmelsen i § 2, stk. 1 er brislingeskovltrawlfiskeri tilladt på nedenstående vilkår, inden for 3 sømil fra lavvandslinien:
 1) Trawlet må intet sted have en mindre maskestørrelse end 18 mm (helmaske). De vægte der anvendes til belastning af trawlet skal, hvad enten de er anbragt på slæbeliner eller underlig, hænge mindst 40 cm under disse, således at redskabet under fiskeriet ikke kan berøre bunden.
 Trawlets spændvidde, målt langs overliget fra brysttælle til brysttælle eller fra gavllig til gavllig, må højst være 40 m.
2) Det er forbudt at anvende brislingeskovltrawl således, at redskabet spiles ved anden båd eller andet fartøj.
Skovlen skal være mærket som nævnt i § 3 stk. 2.
 3) Brislingeskovltrawl må kun anvendes i tiden fra 1. oktober til 15. april og kun fra 1 time før solopgang til 1 time efter solnedgang.
 § 10. I øvrigt er brislingeskovltrawlfiskeri forbudt, i de i § 6, nævnte områder, dog undtaget Limfjorden.
 Stk. 2. I Limfjorden må brislingeskovltrawl kun anvendes i tiden fra 1. oktober til 30. april og kun på hverdage fra solopgang til solnedgang.
 § 11. I fartøjer, der har brislingeskovltrawl om bord, må fladfisk ikke forefindes.
Dobbeltspandfiskeri, (parfiskeri) § 12. Ved dobbeltspandfiskeri, (parfiskeri med torsketrawl) forstås et trawl spilet mellem 2 fartøjer.
 Stk. 2. Uanset bestemmelsen i § 2 stk. 1 er dobbeltspandfiskeri tilladt på nedenstående vilkår indenfor 3 sømil fra lavvandslinien:
1) Redskabet skal være indrettet således: Maskestørrelsen skal overalt være mindst 90 mm.
I Nordsøen skal maskemålet være mindst 100 mm.
Dog kan redskabet i den øverste halvdel af fangstposen være forsynet med et kvadratmasket netstykke, der er fastgjort til sømforstærkningstovene eller sammenføjningerne, og hvis maskestørrelse er på 90 mm eller derover.
Afstanden i overliget målt fra brystlig til brystlig må ikke være over 40 m langt, inklusive kværk.
Der skal anvendes boblere (bobbins) eller ruller.
Disse skal være anbragt på et særligt lig under underliget, og være mindst 20 cm i diameter og ikke være af metal.
 2) Torsketrawl må kun anvendes af fartøjer med en maksimal motorkraft på 175 HK (130,5 kW). Ved motorkraft forstås den af Søfartsstyrelsen i fartøjets farttilladelse eller tilsynsbog anførte motoreffekt.
 3) Fiskeriet må ikke foregå på vanddybder under 9 meter.
 4) Fiskeriet må drives fra 2 timer før solopgang til 1 time efter solnedgang.
 § 13. I fjorde, vige og lignende indskæringer fra havet, hvis mundingsbredde er under 30 km, samt i smallere sunde, herunder Limfjorden og i vedtægtsområder, områder nævnt i § 6 samt i Østersøen og Bælterne (underområde 22), er anvendelse af torsketrawl spilet mellem 2 fartøjer (dobbeltspand, parfiskeri) forbudt.
 § 14. I et område langs Jyllands Vestkyst, afgrænset mod nord af linien Skagen Fyr - Skagen Rev lysbøje nr. 1 og mod syd af den dansk-tyske grænse gennem Lister Dyb, skal redskabets maskemål udgøre mindst 110 mm ved partrawling efter rødspætter og i øvrigt efter bestemmelserne i § 12.
 Stk. 2. Det i stk. 1 nævnte fiskeri må ikke drives af fartøjer over 25 BRT.
Flydetrawl § 15. Ved flydetrawl forstås et hvilket som helst trawlredskab, der slæbes af et eller flere fartøjer, og som er egnet til fangst af fisk, der lever i de frie vandmasser (pelagisk fiskeri), eksempelvis sild, makrel og brisling.
 For anvendelsen af flydetrawl inden for 3 sømil fra lavvandslinien og uanset § 2, stk. 1 gælder følgende vilkår:
 1) Flydetravl må kun anvendes fra 2 timer før solopgang til 1 time efter solnedgang, og hvor vanddybden andrager mindst 9 m, for så vidt angår Limfjorden dog mindst 6 meter.
 2) Anvendelsen af flydetrawl efter denne bekendtgørelse må kun finde sted, såfremt redskabets mindste og største maskestørrelse, målt i helmasker, er henholdsvis 16 mm og 40 mm.
3) Vægte, der anvendes ved flydetrawlfiskeri, hvad enten disse er anbragt på slæbeliner eller på underliget, skal være anbragt i stropper, så de hænger mindst 40 cm under underliget eller slæbelinen.
Underliget må ikke være beskyttet af gummirup, bobbinsgear og lignende anordninger, der muliggør bundslæb.
§ 16. Maskerne, jf. § 15, nr. 2, må ikke med noget middel formindskes, herunder ved brug af dobbelt netlag.
Det er dog tilladt at anvende slidpose omkring redskabets løft, når mindste maskestørrelse overalt i slidposen er således, at et fladt måleredskab på 80 mm's bredde og 2 mm's tykkelse let kan gå igennem den i længderetningen diagonalt strakte maske, når redskabet er vådt.
 § 17. Uanset det i § 15 nr. 1 nævnte tidsrum er det inden for et nærmere bestemt område ved Gniben Odde, angivet som skydeområder E og F, sidstnævnte afgrænset mod syd af punkt 23, tillige tilladt at drive flydetrawlfiskeri om natten.
 § 18. I nedenstående farvandsområder er anvendelse af flydetrawl indskrænket eller forbudt:
1) I Limfjorden er alt fiskeri med flydetrawl forbudt fra 1. juni til 1. oktober.
I Limfjorden er endvidere alt fiskeri med flydetrawl forbudt fra 1 time efter solnedgang fredag aften til 1 time før solopgang mandag morgen.
I Hjarbæk fjord er flydetrawlfiskeri med dobbeltspand (parfiskeri) forbudt.
 2) Fiskeri med flydetravl er forbudt inden for en afstand af 3 sømil fra lavvandslinien i området mellem linierne Stevns Fyr - Falsterbo Fyr og Møns Fyr - Falster Fyr.
 3) I nærmere bestemte områder ved Bornholm er flydetrawlfiskeri forbudt:
 a) Område 1: Området afgrænses udadtil af en linie 3 sømil fra lavvandslinien mod syd, og en linie fra et punkt på Rønne Havns nordre mole på position 55 grader 05'42 N - 14 grader 40'52 Ø i retning 225 grader retvisende og mod nord af en linie fra Hammerhavnens søndre mole fra position 55 grader 16'37 N - 14 grader 45'22 Ø i retning 270 grader retvisende.
 b) Område 2: Området afgrænses udadtil af en linie 3 sømil fra lavvandslinien, mod nord af en linie fra Allinge Kirke i retning 90 grader retvisende øst) og mod syd af en linie fra Svaneke Fyr i retning 45 grader (retvisende nordøst).
 c) Område 3: Området afgrænses udadtil af en linie 2 sømil fra lavvandslinien mod nord af en linie fra Svaneke Fyr i retning 45 grader retvisende nordøst) og mod syd af en linie fra Dueodde Fyr i retning 90 grader (retvisende øst).
 d) Område 4: Området afgrænses udadtil af en linie 2 sømil fra basislinierne omkring øgruppen Christiansø.
Tobistrawl § 19. Ved tobistrawl forstås et trawlredskab indrettet til fangst af tobis.
 Stk. 2. Uanset bestemmelsen i § 2 er tobistrawlfiskeri tilladt på nedenstående vilkår i følgende områder indenfor 3 sømil fra lavvandslinien i tidsrummet 2 timer før solopgang til 1 time efter solnedgang:
 1) I farvandene omkring Læsø og Anholt er tobistrawlfiskeri tilladt i månederne april, maj, juni og juli af nedenstående linier:
 a) 225 grader retvisende fra Vesterø Syd Kirke til 54 grader retvisende fra Nordre Rømer Fyr.
 b) 315 grader retvisende og 157 grader retvisende fra Syrodde Fyr.
 c) 261 grader retvisende fra Anholt havnefyr og 135 grader retvisende fra Anholt havnefyr og 135 grader retvisende fra Anholt Kirke.
 d) 45 grader retvisende og 135 grader retvisende fra Anholt Fyr.
 2) Fiskeri med tobistrawl spilet mellem to fartøjer er i perioden 15. april til og med 31. oktober tilladt i følgende afgrænsede farvandsområder:
 a) et område på Navers Grund nord for Siø begrænset af forbindelseslinierne mellem følgende punkter fra nord:
 i) 54 grader 58 min. 32 sek. n.br. 10 grader 41 min. 54 sek. ø.lg.
 ii) 54 grader 58 min. 26 sek. n.br. 10 grader 42 min. 13 sek. ø.lg.
 iii) 54 grader 58 min. 02 sek. n.br. 10 grader 42 min. 03 sek. ø.lg.
 iv) 54 grader 59 min. 04 sek. n.br. 10 grader 41 min. 49 sek. ø.lg.
 b) et område syd for Siø begrænset af forbindelseslinierne mellem følgende punkter fra nord:
 i) 54 grader 56 min. 56 sek. n.br. 10 grader 42 min. 16 sek. ø.lg.
 ii) 54 grader 56 min. 50 sek. n.br. 10 grader 42 min. 24 sek. ø.lg.
 iii) 54 grader 56 min. 23 sek. n.br. 10 grader 41 min. 34 sek. ø.lg.
 iv) 54 grader 56 min. 34 sek. n.br. 10 grader 41 min. 27 sek. ø.lg.
 c) I redskabet må armenes længde højst være 6 meter og over- og underlig skal være lige lange.
Stk. 3. Underliget må belastes med en kæde på ikke over 8 kg og syet direkte på liget.
Armstokkene må være højst 0,85 meter lange og med en belastning på indtil 4 kg på hver.
Slæbelinen på hver arm må ikke overstige 40 meter.
Posen skal have en længde på højst 7 1/2 meter og være uden kalv.
Maskestørrelsen i armene fastsættes til 16 mm, og i løftet 10 mm.
Motorkraften i de til fiskeriet anvendte fartøjer må ikke overstige 20 HK, og der må ikke i fartøjerne forefindes motortrukket spil.
Fangsten må udelukkende anvendes til agn.
Snurrevodsfiskeri § 20. Fiskeri med snurrevod, uden konstruktion til spiling af redskabet ved skovle, bom eller lignende, og som under brugen indhives til et fartøj, er tilladt, såfremt redskabets maskestørrelse overalt udgør mindst 90 mm (helmasker), medmindre det anvendes til fangst af sild, brisling, ål eller tobis.
I Nordsøen skal maskemålet være mindst 100 mm.
Dog kan redskabet i den øverste halvdel af fangstposen være forsynet med et kvadratmasket netstykke, der er fastgjort til sømforstærkningstovene eller sammenføjningerne, og hvis maskestørrelse er på 90 mm eller derover.
 Stk. 2. I Limfjorden må snurrevod bestemt til fangst af fladfisk eller torskefisk dog kun bruges i tidsrummet fra 15. september til og med 14. april.
Trawlfiskeri i øvrigt § 21. I nedenstående farvandsområder fastsættes desuden følgende begrænsninger for trawlfiskeri:
1) Langs Jyllands østkyst og, vest for en linie trukket på strækningen fra Skagen inderhavns vestlige hjørne, retvisende mod syd og indtil skæring med 3-sømile - grænsen og derfra sydefter til en linie fra Hammelev kirke overet mod Fornæs Fyr, er trawl- og vodfiskeri kun tilladt i månederne august til og med april.
I månederne maj, juni og juli er dette fiskeri kun tilladt ind til en afstand af 2 sømil fra lavvandslinien ved anvendelse af et mindstemaskemål på mindst 110 mm i redskabet.
Snurrevodsfiskeri er dog i maj måned tilladt ind til lavvandslinien i den del af området, der mod nord afgrænses af en linie fra Øster Hurup, retvisende øst, og mod syd af en linie fra kysten, retvisende øst gennem Boels Rev spidstønden.
Mindstemaskemålet i redskabet skal udgøre mindst 125 mm.
2) Til fiskeri med trawl og andet vod i Limfjorden må ikke benyttes spil, som drives af motor eller anden mekanisk kraft ved fiskeri med fartøjer, der er målt over 12 GT eller 8 BRT, vest for Ålborg, og ved fiskeri med fartøjer, der er målt over 10 BRT, øst for Ålborg.
Spil må ikke være opstillet på fartøjer over de nævnte størrelser, og der må ikke om bord findes spil, der er i en sådan stand, at de kan tilkobles motor eller anden mekanisk kraft, medens fartøjet benyttes til fiskeri på Limfjorden.
 3) I Østersøen og Bælterne (underområde 22) er anvendelse af flertrawl forbudt.
 § 22. Bestemmelser for maskemål, anført i denne bekendtgørelse og i øvrige forskrifter og vedtægter udstedt i henhold til fiskerilovgivningen, anses for overholdt, når et fladt måleredskab af en tykkelse på 2 mm og med en bredde svarende til det fastsatte maskemål let kan gå igennem den diagonalt strakte maske (helmaske), når nettet er vådt.
§ 23. Trawlredskaber, der ikke må anvendes i et givet geografisk område eller i en given periode, skal om bord være stuvet bort på en sådan måde, at de ikke er klar til brug i forbudsområdet eller forbudsperioden.
Reserveredskaber skal være stuvet bort på en sådan måde, at de ikke er klar til brug.
 § 24. Overtrædelse af bestemmelserne i denne bekendtgørelse straffes med bøde.
 § 25. Bekendtgørelsen træder i kraft den 1. januar 2016.
 Stk. 2. Bekendtgørelse nr. 18 af 14. januar 1993 om trawl- og andet vodfiskeri ophæves.
