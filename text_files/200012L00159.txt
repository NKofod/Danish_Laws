Fremsat den 31. januar 2001 af  

 arbejdsministeren (Ove Hygum) Forslag til Lov om ændring af lov om  

 arbejdsløshedsforsikring m.v., lov  

 om beskatningen af pensionsordninger m.v. og lov om  

 delpension (Ændringer i reglerne om efterløn og  

 delpension som følge af ændringer i  

 pensionsbeskatningsloven, kildeskatteloven mv.) § 1 I lov om arbejdsløshedsforsikring m.v., jf.  

 lovbekendtgørelse nr. 712 af 19. juli 2000, som ændret ved lov  

 nr. 1246 af 20. december 2000 og ved § 2 i lov nr. 1253 af 20. december  

 2000, foretages følgende ændringer:
 1. I § 74 a, stk. 1, nr. 5, ændres  

 »§ 74 i, stk. 3 og 4« til: »§ 74 i, stk. 3, 4, 7 og  

 8«.
 2. I § 74 i, stk. 1, ændres »stk. 2-9«  

 til: »stk. 2-11«.
 3. I § 74 i, stk. 2, ændres »stk. 3-9«  

 til: »stk. 3-11«.
 4. § 74 i, stk. 4, 6. pkt., affattes  

 således:
 »Reglerne om angivelse af identiteten af personer efter  

 kildeskattelovens § 57, jf. kildeskattelovens § 74, stk. 1,  

 nr. 2 og 3, og §§ 85 og 86, finder tilsvarende anvendelse på  

 indberetninger efter 1. pkt.«.
 5. I § 74 i, stk. 6, ændres »stk. 7 og  

 8« til: »stk. 9 og 10«.
 6. I § 74 i, indsættes efter stk. 6, som nye  

 stykker:
»Stk. 7. Et medlem, der overgår til efterløn,  

 før betingelserne for begrænset pensionsmodregning i stk. 9  

 er opfyldt, og som efter det fyldte 60. år indbetaler på en  

 pensionsordning omfattet af § 15 A i pensionsbeskatningsloven, skal  

 løbende have opgjort værdien heraf ved enhver indbetaling til  

 ordningen.
Principperne i stk. 3 finder tilsvarende anvendelse.  

 Pensionsopgørelsen indgår i beregningen efter stk. 5.  

 Arbejdsløshedskassen har pligt til at foretage omberegningen efter  

 stk. 5 i forbindelse med hver yderligere indbetaling på  

 pensionsordningen.
Stk. 8. Ved indbetaling på en § 15  

 A-pensionsordning efter det fyldte 60. år har pensionsinstitutter mv.,  

 jf. stk. 4, 1. pkt., pligt til at foretage indberetning ved hver  

 indbetaling frem til det fyldte 65. år.
Principperne i stk. 4  

 finder tilsvarende anvendelse.
Medlemmet har en tilsvarende pligt til over  

 for arbejdsløshedskassen at oplyse om indbetalinger på disse  

 pensionsordninger.«.
 Stk. 7-10 bliver herefter til stk. 9-12.
 7. I § 74 k, stk. 5, ændres »§ 74 i,  

 stk. 7« til: »§ 74 i, stk. 9«.
§ 2 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 666 af 5. juli  

 2000, som ændret bl.a. ved lov nr. 1282 af 20. december 2000 og senest  

 ved lov nr. 1294 af 20. december 2000, foretages følgende  

 ændring:
 1. § 15 A, stk. 5, 4. pkt., ophæves.
§ 3 I lov om delpension, jf. lovbekendtgørelse nr. 443 af 10. juni  

 1999, foretages følgende ændringer:
 1. I § 4, stk. 2, ændres »§ 4 a,  

 stk. 7« til: »§ 4 a, stk. 9«.
 2. § 4 a, stk. 1, 1. pkt., affattes således:
 »For personer, der er omfattet af § 1, stk. 1,  

 foretages der nedsættelse af delpensionen på grund af opsparing  

 fra Lønmodtagernes Dyrtidsfond samt pensionsordninger omfattet af  

 afsnit I i pensionsbeskatningsloven, dog ikke pensioner omfattet af § 2,  

 nr. 3, og § 2, nr. 4, litra b-e.«.
 3. I § 4 a, stk. 2, ændres  

 »kildeskattelovens § 74, stk. 1, nr. 3 og 4« til:  

 »kildeskattelovens § 74, stk. 1, nr. 2 og 3«.
 4. I § 4 a, stk. 4, ændres »jf. dog  

 stk. 6« til: »jf. dog stk. 8« og »jf. dog stk. 5« ændres  

 til: »jf. dog stk. 7«.
 5. I § 4 a indsættes efter stk. 4, som nye  

 stykker:
»Stk. 5. En person, der overgår til delpension som 60- eller  

 61- årig, og som efter det fyldte 60. år indbetaler på en  

 pensionsordning efter § 15 A i pensionsbeskatningsloven, skal  

 løbende have opgjort værdien heraf ved enhver indbetaling til  

 ordningen.
Principperne i stk. 3 finder tilsvarende anvendelse.  

 Pensionsopgørelsen indgår i beregningen efter stk. 4.  

 Kommunalbestyrelsen har pligt til at foretage nedsættelse af  

 delpensionen efter stk. 4 i forbindelse med hver yderligere indbetaling  

 på pensionsordningen.
Stk. 6. Ved indbetaling på en § 15  

 A-pensionsordning efter det fyldte 60. år har pensionsinstitutter mv.  

 pligt til at foretage indberetning ved hver indbetaling frem til det fyldte  

 65. år.
Principperne i stk. 2 finder tilsvarende anvendelse.  

 Personer, der modtager delpension, har en tilsvarende pligt over for  

 kommunalbestyrelsen til at oplyse om indbetalinger på disse  

 pensionsordninger.«.
 Stk. 5-10 bliver herefter stk. 7-12.
 6. I § 4 a, stk. 6, der bliver stk. 8,  

 ændres »jf. stk. 4 og 5« til: »jf. stk. 4, 5 og 7«.
 7. I § 4 a, stk. 7, der bliver stk. 9,  

 ændres »efter stk. 4-6« til: »efter stk. 4-5 og  

 stk. 7-8«.
 8. I § 4 a, stk. 8, der bliver stk. 10,  

 ændres »stk. 6« til: »stk. 8«.
 9. I § 4 a, stk. 10, der bliver stk. 12,  

 ændres »§ 74 i, stk. 10« til: »§ 74 i,  

 stk. 12«.
 10. I § 13 ændres »§ 4 a, stk. 3, eller  

 § 12, stk. 1« til: »§ 4 a, stk. 3, § 4 a,  

 stk. 6, eller § 12, stk. 1«.
§ 4 Loven træder i kraft dagen efter bekendtgørelse i  

 Lovtidende.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969/70, FF. sp.  

 3222, 3605 og 4473, tillæg A sp. 2369, tillæg B sp. 673,  

 tillæg C sp. 321) er senest bekendtgjort ved lovbekendtgørelse  

 nr. 712 af 19. juli 2000.
 Der fremsættes samtidig med dette lovforslag forslag  

 om ændring af lov om arbejdsløshedsforsikring m.v.  

 (Ændring af bopælskravet i efterlønsordningen i forhold  

 til Færøerne og Grønland).
 Det nævnte lovforslag har ingen betydning for  

 nærværende lovforslag.
I.
Indledning Folketinget har den 7. december 2000 vedtaget lov nr. 1282  

 af 20. december 2000 om ændring af pensionsbeskatningsloven med det  

 indhold, at selvstændige erhvervsdrivende i forbindelse med  

 afståelse af erhvervsmæssig virksomhed efter det fyldte  

 55. år skal kunne indbetale på pensionsordninger efter  

 særligt fordelagtige skatteregler, jf. § 15 A i  

 pensionsbeskatningsloven.
Pensionsordninger efter § 15 A kan oprettes  

 fra det fyldte 55. år, og indbetalinger kan ske løbende.
Efter de gældende regler om fleksibel  

 efterløn skal alle medlemmer af arbejdsløshedskasser have  

 opgjort værdien af deres pensionsordninger ved det fyldte 60. år.  

 Det er alene værdien af pensionsformuen ved det fyldte 60. år,  

 der skal opgøres og efterfølgende modregnes i  

 efterlønnen.
Indbetalinger på pensionsordninger efter det fyldte  

 60. år har ingen betydning for efterlønnen.
 For at forhindre omgåelse af modregningsreglerne i  

 efterlønnen er der indsat en bestemmelse i pensionsbeskatningslovens  

 § 15 A, stk. 5, 4. pkt, om, at personer, der har ret til  

 efterløn, ikke kan indbetale til disse pensionsordninger efter det 60.  

 år, medmindre de har arbejdet i et væsentligt omfang i mindst 2  

 år efter udstedelsen af et efterlønsbevis og dermed opnået  

 ret til lempeligere pensionsmodregning. (Det vil sige, at der kun skal ske  

 modregning for løbende udbetaling af pension, som er led i et  

 ansættelsesforhold). Det blev imidlertid forudsat ved ændringen  

 af pensionsbeskatningsloven, at også medlemmer med ret til  

 efterløn bør have mulighed for at indbetale på en  

 § 15 A-pensionsordning, hvis indbetalingen tillægges  

 opgørelsen af pensionsformuen.
 Af betænkningen over forslag til lov om  

 ændring af pensionsbeskatningsloven m.v. fremgår bl.a.:
 »Konsekvensen af ændringsforslag nr. 5 er, at  

 selvstændigt erhvervsdrivende, der er efterlønsberettigede, ikke  

 vil kunne anvende muligheden for at indbetale på en § 15  

 A-pensionsordning i en periode på mindst 2 år efter, at  

 efterlønsbeviset har fået virkning.
På den baggrund er regeringen indstillet på at  

 fremsætte et lovforslag, der giver den efterlønsberettigede  

 mulighed for at indbetale på en § 15 A-pensionsordning i denne  

 periode, såfremt indbetalingen tillægges opgørelsen af  

 pensionsformuen, jf. § 74 i, stk. 3, i lov om  

 arbejdsløshedsforsikring m.v.
Dette betyder, at indbetalingen på  

 § 15 A-pensionsordningen tillægges opgørelsen, der er lavet  

 på 60-års-dagen, og modregnes efter de almindelige regler, uanset  

 at den pågældende allerede er fyldt 60 år og har optjent  

 retten til efterløn.« På den baggrund foreslår regeringen at  

 ophæve den bestemmelse i pensionsbeskatningsloven, der forhindrer  

 oprettelse af pensionsordninger for medlemmer med ret til efterløn  

 samtidig med, at der tilvejebringes hjemmel til at foretage modregning for  

 indbetalinger på pensionsordninger efter § 15 A, uanset om  

 indbetalingerne på ordningen er sket før eller efter det fyldte  

 60. år.
Tilsvarende gælder det efter lov om delpension, at  

 pensionsordninger medfører nedsættelse af delpensionen.  

 Nedsættelsen beregnes efter regler, der svarer til de principper, der  

 er gældende for efterløn.
På den baggrund foreslås  

 det, at der foretages ændringer i lov om delpension, således at  

 der skal foretages nedsættelse af delpension som følge af  

 indbetaling efter det 60. år til pensionsordninger efter § 15 A i  

 pensionsbeskatningsloven svarende til reglerne for pensionsordninger oprettet  

 før det 60. år.
Dette betyder, at indbetalingen på en  

 § 15 A-pensionsordning tillægges opgørelsen, der er lavet  

 på 60-årsdagen, hvorefter nedsættelsen beregnes efter de  

 almindelige regler.
II. Økonomiske konsekvenser for det  

 offentlige Forslaget skønnes at have ubetydelige  

 økonomiske konsekvenser for det offentlige.
III.
Administrative konsekvenser for det offentlige Forslaget har begrænsede administrative konsekvenser  

 for det offentlige.
Forslaget skønnes at medføre  

 engangsudgifter for Told og Skat på 0,2 mill. kr. til  

 edb-udvikling.
IV.
Administrative og økonomiske konsekvenser for  

 erhvervslivet Forslaget skønnes alene at have mindre  

 økonomiske og administrative konsekvenser for erhvervslivet -  

 pengeinstitutter, livsforsikringsselskaber, pensionskasser mv. - og for  

 a-kasserne.
V.
Miljømæssige konsekvenser Forslaget skønnes ikke at have  

 miljømæssige konsekvenser.
VI.
Administrative konsekvenser for borgerne Forslaget skønnes kun at have meget  

 begrænsede administrative konsekvenser for borgerne.
VII.
Ligestillingsmæssige konsekvenser Forslaget har ingen ligestillingsmæssige  

 konsekvenser.
VIII.
Forholdet til EU-retten Forslaget indeholder ikke EU-retlige aspekter.
IX.
Høringer Forslaget har ikke været udsendt til høring  

 inden fremsættelsen.
Vurdering af konsekvenser af lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og  

 amtskommuner Ingen Begrænset (Told og Skat) Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Begrænset administrativ merbelastning for  

 pensionsinstitutter mv. og for a-kasser Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr.1-3, 5 og 7 Der er alene tale om konsekvensændringer som  

 følge af ændringen i § 74 i.
Til nr. 4 Forslaget er en konsekvensændring som følge  

 af, at kildeskattelovens § 57 og § 74, stk. 1, er ændret med  

 virkning fra 1. januar 2001.
Til nr. 6 Der henvises til de almindelige bemærkninger til  

 lovforslaget.
Pensionsordninger efter § 15 A i  

 pensionsbeskatningsloven, der er oprettet inden det fyldte 60. år, skal  

 følge de almindelige modregningsregler.
Indbetalte beløb  

 indgår ved opgørelsen af pensionsværdien ved det fyldte  

 60. år.
Det foreslås, at indbetalinger på en § 15  

 A-pensionsordning efter pensionsbeskatningsloven efter det fyldte 60.  

 år tillægges den pensionsværdi, der er opgjort inden det  

 fyldte 60. år.
Det indebærer, at alle indbetalinger på en  

 § 15 A-pensionsordning tillægges opgørelsen løbende,  

 og for hver indbetaling skal a-kassen foretage en ny beregning af  

 pensionsfradraget.
Fradraget i efterlønnen skal ske med udgangspunkt i  

 den ændrede pensionsværdi.
Fradragsberegningen skal ske efter de  

 gældende regler herom, jf. § 74 i, stk. 5.
 Forslaget får alene betydning for medlemmer, der  

 ikke har udskudt overgangen til efterløn og i perioden arbejdet i  

 væsentligt omfang i mindst 2 år efter, at efterlønsbeviset  

 har fået virkning, og dermed ikke har opnået ret til lempeligere  

 pensionsmodregning, jf. § 74 i, stk. 7, som efter lovforslaget  

 bliver stk. 9.
Forslaget indebærer en pligt for pensionsselskaber  

 mv. til at indberette løbende, når medlemmet foretager  

 indbetalinger efter det fyldte 60. år på en § 15  

 A-pensionsordning, og tilsvarende en pligt for a-kasserne til at foretage en  

 ny pensionsfradragsberegning i takt med de nye indbetalinger.
Efter  

 stk. 8 får pengeinstitutter, livforsikringsselskaber,  

 pensionskasser mv. pligt til at foretage indberetning ved oprettelse af en  

 sådan ordning efter det fyldte 60. år og ved indbetalinger  

 på § 15 A-pensionsordninger efter det fyldte 60. år.  

 Beløbet, der skal indberettes af pensionsselskaberne mv., er for  

 pensionsordninger med løbende livsvarige udbetalinger en beregnet  

 årlig ydelse, og depotet for alle øvrige pensionsordninger  

 på tidspunktet for indberetningen, jf. principperne i § 74 i,  

 stk. 4, 2. og 3. pkt.
Der vil blive fastsat nærmere regler herom  

 af direktøren for Arbejdsløshedsforsikringen, herunder om, at  

 der ved hver indbetaling skal ske en ny beregning af pensionens  

 størrelse.
Indberetningen vil blive implementeret i det allerede  

 eksisterende elektroniske indberetningssystem, som blev etableret med  

 vedtagelsen af efterlønsreformen.
Herudover indebærer forslaget en tilsvarende pligt  

 for medlemmet til at give oplysninger til sin a-kasse om oprettelsen af og  

 alle indbetalinger til pensionsordningen.
Af hensyn til at tilvejebringe et  

 så snævert tidsmæssigt sammenfald som muligt mellem  

 indbetaling og eventuel modregning i efterlønnen bør  

 oplysninger om oprettelse af pensionsordningen og efterfølgende  

 indbetalinger tilgå a-kassen i umiddelbar tilknytning hertil, hvilket  

 bedst sikres ved medlemmets direkte medvirken og ved elektronisk indberetning  

 fra pensionselskaber mv.
Medlemmets pligt til at give oplysninger om  

 pensionsordninger efter pensionsbeskatningslovens § 15 A går  

 således videre end medlemmets oplysningspligt i relation til andre  

 pensionsordninger efter § 74 i, stk. 3, 5. pkt.
Til § 2 Til nr. 1 Bestemmelsen i pensionsbeskatningslovens § 15 A,  

 stk. 5, 4. pkt., medfører, at personer, der har ret til  

 efterløn, ikke kan indbetale til pensionsordninger omfattet af  

 reglerne i § 15 A efter det fyldte 60. år, medmindre de har  

 arbejdet i et væsentligt omfang i mindst 2 år efter udstedelsen  

 af et efterlønsbevis og dermed opnået fritagelse for modregning  

 i efterlønnen med private pensionsordninger, herunder § 15  

 A-pensionsordninger.
Som anført i de almindelige bemærkninger blev  

 det ved indføjelsen af § 15 A i pensionsbeskatningsloven  

 forudsat, at også medlemmer med ret til efterløn, som ikke  

 opfylder de ovenfor nævnte betingelser, bør have adgang til at  

 indbetale på en § 15 A-pensionsordning, hvis indbetalingen  

 tillægges opgørelsen af pensionsformuen.
Der vil i så fald  

 kunne foretages modregning i efterlønnen også for indbetalinger  

 på § 15 A-pensionsordninger efter det fyldte 60. år.
Da  

 hjemlen hertil foreslås tilvejebragt ved lovforslagets § 1,  

 foreslås pensionsbeskatningslovens § 15 A, stk. 5, 4. pkt.,  

 ophævet.
Til § 3 Til nr. 1, 4 og 6-10 Der er tale om konsekvensændringer, som følge  

 af ændringer i § 4 a.
Til nr. 2 Med forslaget til affattelse af delpensionsloven § 4  

 a, stk. 1, 1. pkt., præciseres det, at der skal foretages  

 nedsættelse af delpension på grund af opsparing fra  

 Lønmodtagernes Dyrtidsfond.
Endvidere indebærer forslaget en  

 konsekvensændring som følge af ændring af § 2, nr. 4,  

 litra c og d, i lov om beskatning af pensionsordninger m.v.  

 (Pensionsbeskatningsloven), jf. § 2, nr. 1, i lov nr. 143 af 17. marts  

 1999 om ændring af boafgiftsloven og pensionsbeskatningsloven.
Herved  

 sikres det, at der ikke vil blive foretaget fradrag i delpensionen for  

 samleverpension.
Der gennemføres således en ligestilling mellem  

 ægtefæller og samlevere i relation til  

 pensionsfradragsreglerne.
Endvidere sikres, at børnepension fortsat ikke  

 medfører fradrag i delpensionen.
Forslaget svarer til en tidligere  

 ændring af reglerne om efterløn, jf. lov nr. 334 af 17. maj 2000  

 om ændring af lov om arbejdsløshedsforsikring m.v. (Sanktioner,  

 renter, tilbagebetaling m.v.).
Til nr. 3 Forslaget er en konsekvensændring som følge  

 af, at kildeskattelovens § 57 og § 74, stk.1, er ændret med  

 virkning fra 1. januar 2001.
Til nr. 5 Forslaget betyder, at indbetalinger på en  

 pensionsordning efter § 15 A i pensionsbeskatningsloven efter det fyldte  

 60. år vil medføre nedsættelse af delpension for personer,  

 der er overgået til delpension som 60- eller 61- årige.
For hver  

 indbetaling på en § 15 A-pensionsordning efter det fyldte 60.  

 år skal kommunalbestyrelsen foretage en ny beregning af  

 nedsættelsen af delpensionen.
Nedsættelsen skal ske efter de  

 gældende regler herom, jf. § 4 a, stk. 4.
 Socialministeren fastsætter nærmere regler om  

 tidspunktet for nedsættelsen af delpensionen i situationer, hvor der  

 indbetales til en pensionsordning efter § 15 A i  

 pensionsbeskatningsloven efter det fyldte 60. år.
Forslaget indebærer en pligt for pengeinstitutterne  

 og pensionskasserne m.v. til elektronisk at indberette løbende til  

 Told- og Skattestyrelsen, når der foretages indbetalinger på en  

 § 15 A-pensionsordning.
Desuden indebærer forslaget, at personer,  

 der modtager delpension, tillige har pligt til at give oplysninger til  

 kommunalbestyrelsen om indbetalinger på pensionsordningen af hensyn til  

 at sikre en snæver tidsmæssig sammenhæng mellem indbetaling  

 til en sådan ordning og nedsættelse af delpensionen.
Har modtageren af delpension ikke udnyttet sit  

 fradragsbeløb efter delpensionsloven § 4 a, stk. 4, fuldt  

 ud, medfører yderligere indbetalinger til pensionsordningen efter  

 § 15 A i pensionsbeskatningsloven først nedsættelse af  

 delpensionen, når det beregnede beløb efter § 4 a,  

 stk. 4-5, overstiger fradragsbeløbet.
Tilsvarende gælder i  

 forhold til det fradragsbeløb, der gælder for personer, der  

 fylder 60 år i overgangsperioden (1999-2000).
 Der henvises i øvrigt til de almindelige  

 bemærkninger i lovforslaget.
Til § 4 Det foreslås, at loven træder i kraft dagen  

 efter bekendtgørelse i Lovtidende.
Bilag Lovforslaget sammenholdt med gældende lov Gældende formulering Lovforslaget § 1 I lov om arbejdsløshedsforsikring m.v., jf.  

 lovbekendtgørelse nr. 712 af 19. juli 2000, som ændret ved lov  

 nr. 1246 af 20. december 2000 og ved § 2 i lov nr. 1253 af 20. december 2000,  

 foretages følgende ændringer.
§ 74 a.
Ret til efterløn har et medlem af en anerkendt  

 arbejdsløshedskasse, som 1)	er fyldt 60 år, 2)	har været medlem i mindst 25 år inden for de sidste 30  

 år, jf. dog stk. 2 og 3, 3)	har indbetalt efterlønsbidrag, jf. § 77, stk. 4, jf. dog §  

 77, stk. 5, i mindst 25 år inden for de sidste 30 år, jf. dog  

 stk. 2 og 3, 4)	ved ledighed vil kunne opfylde betingelserne for ret til dagpenge,  

 jf. dog stk. 5 og 7, eller modtager overgangsydelse, 5)	har fået indberettet værdien af pensionsformuen, jf. §  

 74 i, stk. 3 og 4, og 1. I § 74 a, stk. 1, nr. 5, ændres  

 »§ 74 i, stk. 3 og 4« til: »§ 74 i, stk. 3, 4, 7 og  

 8«.
 6)	har bopæl her i riget, bortset fra Færøerne og  

 Grønland, eller i et andet EØS-land.
§ 74 i.
Et medlems pensionsordninger medfører fradrag i  

 efterlønnen efter reglerne i stk. 2-9. Fradrag foretages, inden der  

 foretages fradrag for arbejde m.v., jf. §§ 74 e-h.
 2. I § 74 i, stk. 1, ændres »stk. 2-9«  

 til: »stk. 2-11«.
Stk. 2. Reglerne i stk. 3-9 gælder for ordninger  

 omfattet af afsnit I i pensionsbeskatningsloven, dog ikke pensioner omfattet  

 af § 2, nr. 3 og § 2, nr. 4, litra b-e, samt for opsparing fra  

 Lønmodtagernes Dyrtidsfond.
Reglerne gælder endvidere for  

 tilsvarende udenlandske pensionsordninger.
 3. I § 74 i, stk. 2, ændres »stk. 3-9«  

 til: »stk. 3-11«.
Stk. 3. --- Stk. 4. Pengeinstitutter, livsforsikringsselskaber og  

 pensionskasser m.v. samt offentlige myndigheder, der forvalter  

 pensionsordninger, som er omfattet af stk. 2, 1. pkt., har pligt til at  

 foretage indberetning af værdien kort før og kort efter  

 medlemmets fyldte 60. år af de omfattede pensionsrettigheder.
For  

 pensionsordninger med løbende livsvarige udbetalinger indberettes en  

 beregnet årlig livsvarig ydelse ved udbetaling fra det 60. år.  

 For alle øvrige pensionsordninger indberettes depotet.
Nærmere  

 bestemmelser om indberetningen, herunder om tidspunktet for indberetningen,  

 fastsættes af skatteministeren efter aftale med arbejdsministeren.
Sker  

 indberetningen ikke rettidigt, skal den indberetningspligtige betale en  

 afgift til staten på 500 kr.
Reglerne i kildeskatteloven om  

 redegørelse for indeholdelsen efter kildeskattelovens § 57, jf.  

 kildeskattelovens § 74, stk. 1, nr. 3 og 4, og §§ 85 og 86, finder  

 tilsvarende anvendelse på indberetninger efter 1. pkt.
Indberetning  

 sker eletronisk til Told- og Skattestyrelsen, der videregiver oplysninger i  

 eletronisk form til Direktoratet for Arbejdsløshedsforsikringen og  

 eventuelt andre offentlige myndigheder.
Direktoratet for  

 Arbejdsløshedsforsikringen videregiver oplysningerne til  

 arbejdsløshedskasserne.
 4. § 74 i, stk. 4, 6. pkt., affattes  

 således:
 »Reglerne om angivelse af identiteten af personer efter kildeskattelovens  

 § 57, jf. kildeskattelovens § 74, stk. 1, nr. 2 og 3, og  

 §§ 85 og 86, finder tilsvarende anvendelse på indberetninger efter  

 1. pkt.«.
Stk. 5. --- Stk. 6. Løbende udbetaling af pension, inklusive  

 tillæg, som er led i et ansættelsesforhold, medfører  

 uanset stk. 5 fradrag i efterlønnen uden bundfradrag fra det  

 tidspunkt, den kommer til udbetaling.
Fradraget udgør 50 pct. af det  

 udbetalte pensionsbeløb pr. efterlønstime, jf. dog stk. 7 og  

 8.
 5. I § 74 i, stk. 6, ændres »stk. 7 og  

 8« til: »stk. 9 og 10«.
 6. I § 74 i, indsættes efter stk. 6, som nye  

 stykker:
»Stk. 7. Et medlem, der overgår til efterløn,  

 før betingelserne for begrænset pensionsmodregning i stk. 9  

 er opfyldt, og som efter det fyldte 60. år indbetaler på en  

 pensionsordning omfattet af § 15 A i pensionsbeskatningsloven, skal  

 løbende have opgjort værdien heraf ved enhver indbetaling til  

 ordningen.
Principperne i stk. 3 finder tilsvarende anvendelse.  

 Pensionsopgørelsen indgår i beregningen efter stk. 5.  

 Arbejdsløshedskassen har pligt til at foretage omberegningen efter  

 stk. 5 i forbindelse med hver yderligere indbetaling på  

 pensionsordningen.
Stk. 8. Ved indbetaling på en § 15  

 A-pensionsordning efter det fyldte 60. år har pensionsinstitutter mv.,  

 jf. stk. 4, 1. pkt., pligt til at foretage indberetning ved hver  

 indbetaling frem til det fyldte 65. år.
Principperne i stk. 4  

 finder tilsvarende anvendelse.
Medlemmet har en tilsvarende pligt til over  

 for arbejdsløshedskassen at oplyse om indbetalinger på disse  

 pensionsordninger.«.
 Stk. 7-10 bliver herefter til stk. 9-12.
 § 74 k.
Stk. 1.-4. --- Stk. 5. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om anvendelsen af denne  

 bestemmelse, herunder om opgørelsen af arbejde efter stk. 1 og 2, samt  

 om opgørelse af arbejde efter § 74 i, stk. 7, og § 74 j, stk. 5, og om  

 udbetaling af præmien.
 7. I § 74 k, stk. 5, ændres »§ 74 i,  

 stk. 7« til: »§ 74 i, stk. 9«.
Gældende lovgivning Lovforslaget § 2 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 666 af 5. juli  

 2000, som ændret bl.a. ved lov nr. 1282 af 20. december 2000 og senest  

 ved lov nr. 1294 af 20. december 2000, foretages følgende  

 ændring:
 § 15 A.
Stk. 1.- 4. --- Stk. 5. Pensionsordningen skal være en  

 pensionsordning med løbende udbetalinger, jf. § 2, nr. 4, og §§ 5 og 5  

 A, en rateforsikring, jf. § 8, eller en rateopsparing i  

 pensionsøjemed, jf. § 11 A.
For rateforsikringer finder § 8, stk. 1,  

 nr. 1, 3, 8. pkt., og nr. 3, 1. pkt., ikke anvendelse.
Rateopsparinger i  

 pensionsøjemed kan uanset § 11 A, stk. 1, nr. 1, 1. pkt., oprettes  

 efter det fyldte 60. år, og § 11 A, stk. 1, nr. 2, og nr. 5, 1. pkt.,  

 finder ikke anvendelse.
Personer, der har ret til efterløn efter  

 reglerne i § 74 i lov om arbejdsløshedsforsikring m.v., kan ikke  

 indbetale til de nævnte pensionsordninger efter det fyldte 60.  

 år, medmindre de opfylder betingelserne for fradrag efter samme lovs §  

 74 i, stk. 7, jf. stk. 6.
 1. § 15 A, stk. 5, 4. pkt., ophæves.
Stk. 6.   8. --- § 3 I lov om delpension, jf. lovbekendtgørelse nr. 443 af 10. juni  

 1999, foretages følgende ændringer:
 § 4.
Stk. 1. --- Stk. 2. Den årlige delpension udgør 1/37 af  

 basisbeløbet for hver hele time, den gennemsnitlige ugentlige  

 arbejdstid nedsættes, jf. dog § 4 a, stk. 7. Den del af den hidtidige  

 arbejdstid, der overstiger 37 timer ugentlig, tages ikke i betragtning ved  

 beregningen.
 1. I § 4, stk. 2, ændres »§ 4 a,  

 stk. 7« til: »§ 4 a, stk. 9«.
§ 4 a.
For personer, der er omfattet af § 1, stk. 1, foretages der  

 nedsættelse af delpensionen på grund af pensionsordninger  

 omfattet af afsnit I i pensionsbeskatningsloven, dog ikke pensioner omfattet  

 af § 2, nr. 3, og § 2, nr. 4, litra b-d, samt for opsparing fra  

 Lønmodtagernes Dyrtidsfond.
Reglerne gælder endvidere for  

 tilsvarende udenlandske pensionsordninger.
Der foretages dog ikke  

 nedsættelse af delpensionen som følge af udbetaling af pension  

 udbetalt efter lovgivningen i en anden EU/EØS-medlemsstat og omfattet  

 af og beregnet efter forordning (EØF) nr. 1408/71 samt for samordnet  

 pension i henhold til indgået overenskomst med et andet land.
 2. § 4 a, stk. 1, 1. pkt., affattes  

 således:
 »For personer, der er omfattet af § 1, stk. 1,  

 foretages der nedsættelse af delpensionen på grund af opsparing  

 fra Lønmodtagernes Dyrtidsfond samt pensionsordninger omfattet af  

 afsnit I i pensionsbeskatningsloven, dog ikke pensioner omfattet af § 2,  

 nr. 3, og § 2, nr. 4, litra b-e.«.
Stk. 2. Pengeinstitutter, livsforsikringsselskaber og  

 pensionskasser m.v. samt offentlige myndigheder, der forvalter  

 pensionsordninger, som er omfattet af stk. 1, 1. pkt., har pligt til at  

 foretage indberetning af værdien af de omfattede pensionsrettigheder  

 kort før og kort efter personens fyldte 60. år.
For  

 pensionsordninger med løbende livsvarige udbetalinger indberettes en  

 beregnet årlig livsvarig ydelse ved udbetaling fra det 60. år.  

 For alle øvrige pensionsordninger indberettes depotet.
Nærmere  

 bestemmelser om indberetningen, herunder om tidspunktet for indberetningen,  

 fastsættes af skatteministeren, jf. § 74 i, stk. 4, i lov om  

 arbejdsløshedsforsikring m.v.
Sker indberetning ikke rettidigt, skal  

 den indberetningspligtige betale en afgift til staten på 500 kr.  

 Reglerne i kildeskatteloven om redegørelse for indeholdelsen efter  

 kildeskattelovens § 57, jf. kildeskattelovens § 74, stk. 1, nr. 3 og 4, og §§  

 85-86 finder tilsvarende anvendelse på indberetninger efter 1. pkt.  

 Indberetning sker elektronisk til Told- og Skattestyrelsen.
 3. I § 4 a, stk. 2, ændres  

 »kildeskattelovens § 74, stk. 1, nr. 3 og 4« til:  

 »kildeskattelovens § 74, stk. 1, nr. 2 og 3«.
Stk. 3. --- Stk. 4. For personer, der overgår til delpension  

 som 60- eller 61-årige, nedsættes delpensionen med 60 pct. af  

 følgende beløb: For pensionsordningen med løbende  

 livsvarig udbetalinger foretages nedsættelsen med udgangspunkt i et  

 beløb, der svarer til 80 pct. af den indberettede beregnede livsvarige  

 årlige ydelse, jf. stk. 3, 3. pkt. og stk. 2, 2. pkt.
For alle  

 øvrige ordninger beregner kommunen en årlig ydelse som 5 pct. af  

 det indberettede depot, jf. stk. 2, 3. pkt.
Delpensionen nedsættes i  

 hele delpensionsperioden med 60 pct. af det beregnede beløb, der  

 overstiger et fradragsbeløb på 10.000 kr. årligt, jf. dog  

 stk. 6. Nedsættelsen efter denne bestemmelse foretages, uanset om  

 pensionen udbetales i delpensionsperioden, jf. dog stk. 5.
 4. I § 4 a, stk. 4, ændres »jf. dog  

 stk. 6« til: »jf. dog stk. 8« og »jf. dog stk. 5« ændres  

 til: »jf. dog stk. 7«.
 5. I § 4 a indsættes efter stk. 4, som nye  

 stykker:
»Stk. 5. En person, der overgår til delpension som 60- eller  

 61- årig, og som efter det fyldte 60. år indbetaler på en  

 pensionsordning efter § 15 A i pensionsbeskatningsloven, skal  

 løbende have opgjort værdien heraf ved enhver indbetaling til  

 ordningen.
Principperne i stk. 3 finder tilsvarende anvendelse.  

 Pensionsopgørelsen indgår i beregningen efter stk. 4.  

 Kommunalbestyrelsen har pligt til at foretage nedsættelse af  

 delpensionen efter stk. 4 i forbindelse med hver yderligere indbetaling  

 på pensionsordningen.
Stk. 6. Ved indbetaling på en § 15  

 A-pensionsordning efter det fyldte 60. år har pensionsinstitutter mv.  

 pligt til at foretage indberetning ved hver indbetaling frem til det fyldte  

 65. år.
Principperne i stk. 2 finder tilsvarende anvendelse.  

 Personer, der modtager delpension, har en tilsvarende pligt over for  

 kommunalbestyrelsen til at oplyse om indbetalinger på disse  

 pensionsordninger.«.
 Stk. 5-10 bliver herefter stk. 7-12.
Stk. 6. For personer, der fylder 60 år i perioden  

 1. juli 1999 til 31. december 2002, nedsættes beløbet fra  

 pensionsordningen m.v., jf. stk. 4 og 5, med et fast årligt  

 beløb.
For personer, der fylder 60 år i henholdsvis 1999, 2000,  

 2001 og 2002, er der i hele delpensionen ét samlet årligt  

 fradragsbeløb på henholdsvis 30.000 kr., 25.000 kr., 20.000 kr.  

 og 15.000 kr.
Fradragsbeløbet efter stk. 4 kan ikke samtidig  

 anvendes.
 6. I § 4 a, stk. 6, der bliver stk. 8,  

 ændres »jf. stk. 4 og 5« til: »jf. stk. 4, 5 og 7«.
Stk. 7. Beregningen af delpension tager udgangspunkt i et  

 årligt basisbeløb svarende til 82 pct. af sygedagpengenes  

 højeste beløb, jf. § 4, stk. 1. Beløbet, beregnet efter  

 stk. 4-6, fratrækkes i basisbeløbet for delpension, hvorved det  

 individuelle basisbeløb for den enkelte ansøger fremkommer.
Den  

 årlige delpension udgør 1/37 af det individuelle  

 basisbeløb for hver hele time, den gennemsnitlige ugentlige arbejdstid  

 nedsættes.
 7. I § 4 a, stk. 7, der bliver stk. 9,  

 ændres »efter stk. 4-6« til: »efter stk. 4-5 og  

 stk. 7-8«.
Stk. 8. De fradragsbeløb, der er nævnt i  

 stk. 4 og stk. 6, reguleres med satsreguleringsprocenten, jf. lov om en  

 satsreguleringsprocent.
Reguleringen sker første gang den 1. januar  

 2000, og beløbet afrundes til nærmeste hele  

 kronebeløb.
 8. I § 4 a, stk. 8, der bliver stk. 10,  

 ændres »stk. 6« til: »stk. 8«.
 Stk. 10. Økonomiministeren kan, jf. § 74 i, stk.  

 10, i lov om arbejdsløshedsforsikring m.v., fastsættes  

 nærmere regler om beregningsforudsætninger med hensyn til  

 nedsættelse af delpension på grund af pensionsopsparing.
 9. I § 4 a, stk. 10, der bliver stk. 12,  

 ændres »§ 74 i, stk. 10« til: »§ 74 i,  

 stk. 12«.
 § 13. Hvis modtageren har tilsidesat sin oplysningspligt efter § 4  

 a, stk. 3, eller § 12, stk. 1, eller i øvrigt mod bedre vidende  

 uberettiget har modtaget delpension, skal modtageren eller dennes  

 dødsbo tilbagebetale det beløb, der er udbetalt med  

 urette.
 10. I § 13 ændres »§ 4 a, stk. 3, eller  

 § 12, stk. 1« til: »§ 4 a, stk. 3, § 4 a,  

 stk. 6, eller § 12, stk. 1«.
