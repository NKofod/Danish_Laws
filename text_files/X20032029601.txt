Klageren  

 har nedlagt endelig påstand på, at indklagede tilpligtes at betale principalt  

 166.350 kr., subsidiært et mindre beløb efter voldgiftsrettens skøn svarende  

 til færdiggørelsesudgiften samt øvrige udgifter i forbindelse med udførelsen  

 af  

 indklagedes underentreprise.
Indklagede har påstået frifindelse.
Indklagede  

 har  

 nedlagt selvstændig endelig påstand på, at klageren tilpligtes at betale  

 principalt 136.750 kr., subsidiært et af voldgiftsretten fastsat mindre beløb  

 svarende til udførte arbejder, ekstraydelser og øvrige tilgodehavender i  

 forbindelse med udførelsen af indklagedes underentreprise.
Klageren har over  

 for denne påstand påstået frifindelse.
Voldgiftsretten  

 udtaler, at det efter bevisførelsen kan fastslås, at det påhvilede indklagede  

 at indlede voldgiftssag, såfremt indklagede ønskede at forfølge den af  

 indklagede hævdede ret til vederlag for ekstraarbejder.
Det var således  

 uberettiget, at indklagede standsede arbejdet, og denne har pligt til at  

 erstatte klagerens tab som følge af standsningen.
Det kan  

 yderligere fastslås, at klageren i et vist omfang har accepteret, at  

 entreprisebeskrivelsen har været uklar, og at indklagede derfor havde ret til  

 yderligere vederlag.
Der er ikke i aftalen grundlag for at fastslå, at  

 indklagede først senere havde optjent dette vederlag endeligt.
Klagerens krav  

 om tilbagebetaling af det udbetalte vederlag imødekommes derfor ikke.
Vedrørende  

 klagerens krav om betaling for et af klagerens byggepladsleders udført  

 arbejde  

 bemærker voldgiftsretten, at der ikke på noget tidspunkt før kravets  

 fremsættelse er taget forbehold herom.
Herefter, samt grundet manglende  

 dokumentation frifindes indklagede herfor.
Klagerens påstand tages herefter  

 til  

 følge med 50.000 kr., med renter som påstået.
Indklagedes selvstændige  

 påstand  

 tages ikke til følge.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
Vedrører AB 92, standsning og ekstraarbejder Ved klageskrift af 12. september 2001 har klager i henhold til  

 AB 92 begæret en voldgiftsret nedsat til afgørelse af klagerens tvist med  

 indklagede.
Voldgiftsretten er nedsat med følgende medlemmer: Arkitekt,  

 tømrermester Ole Uldal, rådg. ingeniør F.R.I.
Christian Kubel og landsdommer  

 Arne Lyngesen, sidstnævnte som voldgiftsrettens formand.
 Tvisten vedrører parternes krav på hinanden i anledning af, at  

 indklagedes underentreprise ikke blev fuldført.
 Parternes påstande:
 Klageren har nedlagt endelig påstand på, at indklagede  

 tilpligtes at betale principalt 166.350 kr., subsidiært et mindre beløb efter  

 voldgiftsrettens skøn, der i begge tilfælde påstås forrentet med procesrente  

 fra den 10. oktober 2000.
 Indklagede har påstået frifindelse.
 Indklagede har nedlagt selvstændig endelig påstand på, at  

 klageren tilpligtes at betale principalt 136.750 kr., subsidiært et af  

 voldgiftsretten fastsat mindre beløb, der i begge tilfælde påstås forrentet  

 med  

 procesrente fra den 6. juli 2000.
 Klageren har over for denne påstand påstået frifindelse.
 Af sagens skriftlige  

 materiale fremgår følgende:
 Den 17. februar 1999 afgav indklagede over for klageren tilbud  

 om isolering af diverse rør (entreprise 11.5) på et kollegium til en  

 entreprisesum på i alt 335.000 kr. ekskl. moms.
Den 26. oktober 1999 fremsendte indklagede til klageren faktura  

 med tilhørende opgørelse over ekstraarbejder.
Fakturabeløbet var ca. 51.000  

 kr.  

 ekskl. moms.
 Den 27. oktober 1999 afviste hovedentreprenøren, der var  

 hovedentreprenør på renoveringen af kollegiet, overfor klageren ethvert krav  

 om  

 ekstrabetaling i anledning af indklagedes arbejde.
I skrivelse af 29. oktober 1999 fra klageren til indklagede blev  

 svaret fra hovedentreprenøren viderebragt med oplysning om, at klageren  

 afviste  

 indklagedes faktura af 26. s.m.
Klageren bemærkede i skrivelsen vedrørende en  

 af indsigelserne fra indklagede, at der kan dog være noget om snakken,  

 som  

 vi må snakke videre om.
Ved skrivelse af 2. november 1999 fra indklagedes daværende  

 advokat blev det fastholdt, at indklagede havde måttet udføre ekstraarbejde  

 som  

 følge af, at hovedrørføring og rørføring til radiatorer i de enkelte  

 værelsesenheder var ændret.
Såfremt indklagedes faktura ikke blev betalt  

 inden  

 3 dage, ville indklagede anse dette for misligholdelse af entrepriseaftalen.
I skrivelse af 8. november 1999 svarede klagerens advokat, at  

 der ikke var uklarheder i entreprisebeskrivelsen, og at klageren ikke ved  

 udførelsen af rørføringerne havde foretaget ændringer, der kunne berettige  

 indklagede til at kræve ekstrabetaling.
Dette standpunkt havde klageren  

 allerede tidligere meddelt indklagede.
Såfremt indklagede ikke senest den 11.  

 november 1999 havde meddelt, at han frafaldt kravet om ekstrabetaling og  

 ville  

 fortsætte arbejdet, måtte samarbejdet anses for ophævet, og stadeopgørelse  

 ville blive rekvireret med henblik på arbejdets færdiggørelse af anden  

 entreprenør.
 I skrivelse af 10. november 1999 fastholdt indklagedes daværende  

 advokat kravet om betaling for ekstraarbejder.
 I skrivelse af 11. november 1999 krævede klagerens advokat  

 omgående bekræftelse fra klageren på, at arbejdet ville blive færdiggjort  

 inden  

 for den aftalte entreprisesum.
Den 19. november 1999 foretoges syns- og skønsforretning ved den  

 af Voldgiftsnævnet for bygge- og anlægsvirksomhed udmeldte skønsmand, en  

 civilingeniør.
Skønsmanden har i den senere afgivne erklæring bl.a. oplyst,  

 at  

 projektmaterialets behandling af de omhandlede rørforbindelser er uklar  

 og kan  

 afstedkomme tvivl om der er tale om præisolerede rør eller om teknisk  

 isolering  

 skal medregnes under entreprise 11.5.
I relation til indklagedes  

 faktura af  

 26. oktober 1999 har skønsmanden oplyst, at de deri anførte mængder og  

 enhedspriser er rimelige.
I forbindelse med skønsforretningen indgik parterne aftale, som  

 indklagedes daværende advokat bekræftede i skrivelse af 22. november 1999 til  

 klagerens advokat.
Det hedder i skrivelsen bl.a.:
Med henvisning til det under mødet på byggepladsen den 19 ds.  

 passerede bekræfter jeg den indgåede aftale.
Mine klienters entreprise  

 genoptages og hvorunder mine klienter således frafalder den tidligere  

 iværksatte misligholdelse.
Deres klient accepterer, at der for entreprisen foreligger  

 berettiget krav på ekstraydelser som følge af udbuds- og tegningsmaterialets  

 utilstrækkelighed Deres klienter forpligtede sig i henhold til den indgåede aftale  

 til omgående at rejse krav om tillægsbetaling overfor bygherre/ledelse og i  

 øvrigt fremme dette krav til en afgørelse hurtigst muligt Såfremt bygherre/ledelse måtte afvise tillægskrav, transporterer  

 Deres klienter dette krav til mine klienter, der i egen regning og for egen  

 risiko er berettiget til at søge kravet afgjort overfor bygherre/ledelse i  

 henhold til Almindelige Betingelser.
 Med den foreliggende økonomiske afgørelsesform udtræder Deres  

 klienter herefter af enhver forpligtelse/risiko for yderligere betaling af de  

 hævdede ekstraydelser, og i forbindelse med en eventuel voldgiftssag, som  

 mine  

 klienter måtte se sig nødsaget til at rejse overfor bygherre/ledelse,  

 tilsiger  

 Deres klienter mine klienter enhver faktisk hjælp i forbindelse med kravets  

 gennemførelse.
 I telefaxskrivelse af 23. november 1999 fra klagerens advokat  

 til indklagedes daværende advokat hedder det bl.a.:
 Idet jeg henviser til mødet på kollegiet den 19.ds. i  

 forbindelse med den udmeldte stadeopgørelse skal jeg hermed bekræfte, at vore  

 klienter forligte uoverensstemmelserne vedrørende Deres klients krav på  

 ekstrabetaling for såvel den allerede udførte del af entreprisen som den  

 resterende  

 del af entreprisen således:
1. Det blev aftalt, at  

 min klient accepterer selv at ville dække op til 50.000 kr. af Deres klients  

 krav på honorering for ekstraarbejderne.
Dette beløb indbetales den 26/11-99.
 2. Min klient og  

 undertegnede forsøger på ny  og denne gang på grundlag af den  

 udtalelse, som  

 måtte komme fra skønsmanden  at formå byggeledelsen til at acceptere  

 Deres  

 klients krav på yderligere betaling for isolering af de rør, som ikke var  

 angivet på plantegningen.
3. Såfremt det ikke  

 lykkes for min klient at overbevise byggeledelsen om, at Deres klient har  

 krav  

 på honorering for isolering af de på tegningen ikke angivne rør,  

 transporterer  

 min klient sit krav til Deres klient, således at Deres klient herefter i en  

 af  

 denne selv anlagt voldgiftssag kan søge at få sine penge hjem 4. Med hensyn til  

 omkostningerne blev det udtrykkeligt under mødet den 19.ds. fra min og min  

 klients side tilkendegivet, at denne ikke kunne belastes med yderligere  

 omkostninger end de 9.000 kr., som min klient allerede har stillet i  

 depositum  

 overfor voldgiftsretten, hvorfor ethvert yderligere omkostningsbeløb til Dem  

 og/eller voldgiftsretten alene må afholdes af Deres klient.
5. På baggrund af  

 ovenstående aftaler forpligtede Deres klient sig til omgående   at genoptage  

 sin entreprise i fuldt omfang og på baggrund af Deres klients afgivne tilbud  

 på 335.000 kr.  , hvortil kommer det under pkt. 2 aftalte tillæg på  

 yderligere  

 50.000 kr.
Yderligere ekstraarbejder kan således herefter ikke gøres gældende  

 overfor min klient.
Som tilkendegivet  

 under mødet er der divergerende opfattelser af, om Deres klients krav på  

 ekstraarbejder er rimeligt og velbegrundet, men af hensyn til at entreprisen  

 ikke blev stoppet med deraf følgende udløsning af dagbøder, yderligere  

 omkostninger til voldgiftsretten m.v. synes der at være et rimeligt og  

 fornuftigt grundlag for at etablere det skitserede forlig. I skrivelse af s.d.  

 fra indklagedes daværende advokat hedder det bl.a.:
 Tak for Deres  

 skrivelse af 23.ds., der synes at være i god overensstemmelse med min  

 skrivelse  

 af 22.ds.  og i øvrigt den indgåede forligsaftale.
 Advokaterne  

 formulerede i fællesskab yderligere spørgsmål til skønsmanden, og skønsmanden  

 afgav erklæring den 6. december 1999.
 Indklagedes daværende  

 advokat anmodede i skrivelse af 13, december 1999 klagerens advokat om over  

 for  

 bygherren at begære forhandling indledt til afgørelse af de nu  

 foreliggende  

 ekstrakrav/ydelser samt forbehold om at indbringe sagen for  

 voldgift.
Den 4. januar 2000  

 fremsendte klagerens advokat til hovedentreprenøren  skrivelse med en  

 redegørelse for forløbet af parternes tvist, den afgivne skønserklæring og  

 indklagedes forbehold om at indbringe sagen for en voldgiftsret.
Advokaten  

 anmodede om hovedentreprenørens stillingtagen.
 I skrivelse af 28.  

 januar 2000 afviste hovedentreprenøren kravet om ekstrabetaling og erklærede  

 ikke at ville rejse spørgsmålet over for bygherren.
 I skrivelse af 25.  

 april 2000 fra indklagedes daværende advokat til klagerens advokat hedder det  

 bl.a.:
 Ifølge den indgåede  

 aftale, jfr. min skrivelse til Dem af 22.11.1999, forpligtede Deres klienter  

 sig til at rejse krav om tillægsbetaling overfor bygherren/ledelse omgående.
 Det siger sig selv, at  

 mine klienter, der har fortsat deres entreprise i tillid til at vor aftale af  

 22.11.1999 reelt og loyalt blev fulgt op af deres klienter, ikke kan eller  

 skal  

 acceptere denne tidsmæssige udstrækning af sagen, hvor De/klager er  

 forpligtet  

 til omgående at indlede voldgiftssag.
Herefter må jeg bede  

 Dem om overfor bygherren at begære voldgift nedsat Såfremt De ikke inden  

 ugens udgang har begæret voldgiftssag fastsat overfor bygherren, vil min  

 tilkendegivelse om udtræden af underentrepriseaftalen blive effektueret, og  

 hvorunder jeg forbeholder mig alle mine klienters rettigheder. Klagerens advokat  

 svarede i skrivelse af 27. april 2000 indklagedes daværende advokat bl.a.  

 således:
 De tiltræder selv i  

 Deres skrivelse af 23. november 1999 indholdet af min fax af samme dato.  

 Grundlaget er og har hele tiden været, at i tilfælde af at det ikke lykkedes  

 gennem de førte forhandlinger med hovedentreprenøren at formå denne til at  

 honorere Deres klients ekstrakrav, gav min klient  jf. pkt. 3 i min fax  

 af 23.  

 november 1999  transport i dette krav til Deres klient og:  

 således at Deres  

 klient herefter i en af denne selv anlagt voldgiftssag kan søge at få sine  

 penge hjem.
 Det er endvidere under  

 pkt. 4 udtrykkeligt anført, at min klient: ikke kunne belastes med  

 yderligere  

 omkostninger end de 9.000 kr., som min klient allerede har stillet i  

 depositum  

 overfor voldgiftsretten, hvorfor ethvert yderligere omkostningsbeløb til Dem  

 og/eller voldgiftsretten alene må afholdes af Deres klient.
Jeg skal ikke undlade  

 at gøre opmærksom på, at Deres trussel om, at Deres klient vil udtræde af  

 underentrepriseaftalen, betragtes som anteciperet misligholdelse i  

 betragtning  

 af, at truslen fremsættes på et urigtigt grundlag Såfremt jeg derfor ikke  

 omgående  

 og senest fredag den 28.ds. kl. 15.00 modtager en bekræftelse på, at Deres  

 klient genoptager arbejdet med fuld styrke fra førstkommende mandag morgen,  

 vil  

 dette blive betragtet som en af Deres klient ensidig og uberettiget foretaget  

 ophævelse af entrepriseaftalen. I skrivelse af 29. maj  

 2000 fra indklagedes daværende advokat er bl.a. anført følgende:
 Projektgrundlag og  

 beskrivelse er som tidligere anført mere en uklar, og mine klienters krav om  

 merydelse må nu behandles og afgøres over en voldgift, hvortil jeg i henhold  

 til vore aftaler udbeder mig Deres deltagelse.
Deres og Deres  

 klients endelige standpunkt til etablere voldgiftssag overfor bygherren  

 udbedes  

 inden den 7.6.d.å. Den 6. juli 2000 blev  

 skønsforretningen genoptaget til udarbejdelse af stadeopgørelse.
Af  

 skønsmandens erklæring af 10. juli 2000 fremgår det bl.a., at 60 % af  

 isoleringsarbejderne var udført.
Denne andel var sat i forhold til de samlede  

 entreprisearbejder med undtagelse af isoleringsarbejder i centrets  

 servicebygning, hvilket svarede til 320.000 kr. af den aftalte entreprisesum  

 på  

 335.000 kr.
Omkostningen ved arbejdernes færdiggørelse anslog skønsmanden til  

 190.000 kr. ekskl. moms.
 Entreprisearbejderne  

 er siden færdiggjort af anden entreprenør for et beløb på 193.200 kr. ekskl.  

 moms.
 Forklaringer:
 Der er under den  

 mundtlige forhandling afgivet forklaringer af direktøren og indehaveren af  

 det  

 klagende firma, formand hos klageren og klagerens byggepladsleder på  

 entreprisen, klagerens advokat og en ansat hos klageren alle fra klageren  

 samt  

 af den daglige leder af det indklagede firma fra indklagede.
Direktøren og  

 indehaveren af det klagende firma har forklaret bl.a., at han er direktør og  

 indehaver af det klagende firma.
Firmaet fik i underentreprise fra  

 hovedentreprenøren at udføre smede-, blikkenslager, og VVS-arbejderne.  

 Entreprisesummen var godt 9 millioner.
Det indklagede firma henvendte sig og  

 ønskede at afgive tilbud på de hertil knyttede isoleringsarbejder.  

 Indklagedes  

 første tilbud var ca. 200.000 kr. højere end andre tilbud, og da vidnet  

 fortalte den daglige leder af det indklagede firma dette, ønskede denne at  

 besigtige byggepladsen.
Besigtigelsen fandt sted den 15. februar 1999. Under  

 besigtigelsen var ikke vidnet, men formanden hos klageren og klagerens  

 byggepladsleder på entreprisen til stede.
Klageren havde da udført næsten  

 samtlige rørføringer i den første boliggruppe, og da boligernes gulve var  

 fjernede, var rørføringerne umiddelbart synlige.
Alle rør skulle isoleres.  

 Alle  

 boliggrupper var stort set ens.
I forbindelse med klagerens udførelse af  

 rørmontagen blev der ikke foretaget projektændringer, men der blev foretaget  

 nogle hensigtsmæssige mindre justeringer af rørføringerne.
I denne  

 forbindelse  

 er længden af rørføringerne til lejlighedernes radiatorer forøget med ca. 6  

 meter.
I løbet af sommeren henvendte den daglige leder af det indklagede  

 firma  

 sig og ønskede et møde om betaling for ekstra arbejder.
Vidnet henviste ham  

 til  

 at sende et brev, som vidnet så ville forelægge for hovedentreprenøren.  

 Indklagede begyndte derefter at lægge pres på vidnet, idet indklagede ikke  

 overholdt tidsplanen.
Hovedentreprenøren truede vidnet med dagbøder.
Ved  

 skønsforretningen den 19. november 1999 accepterede vidnet at betale  

 indklagede  

 50.000 kr. for at indklagede skulle genoptage og færdiggøre  

 isoleringsarbejderne.
Vidnet har ikke derved accepteret, at der var  

 uklarheder  

 i entreprisebeskrivelsen.
Vidnet gjorde det samtidig klart for den daglige  

 leder af det indklagede firma, at klageren ikke selv ville rejse voldgiftssag  

 mod hovedentreprenøren, der er klagerens største kunde.
I løbet af vinteren  

 og  

 foråret kom indklagede på ny bagud med sine arbejder, og i april/maj  

 standsede  

 indklagede helt arbejdet.
Hovedentreprenøren krævede med trussel om dagbøder,  

 at vidnet fik sagen bragt i orden.
I forbindelse med, at indklagede to gange  

 standsede arbejdet, har klagerens formand og byggepladsleder på entreprisen  

 måttet  

 udføre arbejde, som indklagede skulle have udført.
Han måtte tillige lave  

 opgørelser til brug for byggemøderne med hovedentreprenøren over, hvor langt  

 isoleringsarbejderne var nået.
Dette skulle indklagede have udført.
Klageren  

 fakturerer arbejdsydelser for fremmede med 300 kr. pr. time.
Klagerens formand og  

 byggepladsleder på entreprisen har forklaret bl.a., at han er formand hos  

 klageren og var klagerens byggepladsleder på entreprisen.
Vidnet og den  

 daglige  

 leder af det indklagede firma havde i begyndelsen af februar 1999 et møde på  

 byggepladsen,  

 hvor de i fællesskab besigtigede den første af de 12 boliggrupper, hvor der  

 skulle udføres isoleringsarbejder.
Bygningernes indre var fjernet, og der lå  

 kun gulvstrøer.
Besigtigelsen varede nok en time.
De fleste rør i den første  

 boliggruppe var færdigmonterede, og klageren var begyndt på den næste  

 boliggruppe.
Alle rør var umiddelbart synlige.
De rør, der i  

 entreprisebeskrivelsen er benævnt M 20, er alle jernrør.
Præisolerede pexrør  

 er  

 altid anført med 2 tal.
I forbindelse med klagerens arbejder blev der kun  

 foretaget små justeringer i forhold til entreprisebeskrivelsen.
I begge  

 tilfælde, hvor indklagede standsede sit arbejde, skete det ved, at indklagede  

 neddroslede aktiviteten.
Vidnets spildtid bestod i det væsentlige i, at  

 vidnet  

 måtte flytte materialer, bl.a. isoleringsmaterialer, for at andre håndværkere  

 kunne komme til.
Opgørelsen af vidnets spildtid, der var mindst 50 timer, er  

 sket efterfølgende.
Til brug for byggemøderne med hovedentreprenøren har  

 vidnet  

 også måttet udfærdige opgørelse over, hvor langt indklagede var nået med sit  

 arbejde.
Dette skulle indklagede selv have udført.
Vidnet er på fast løn og  

 var  

 i byggeperioden fuldtids tilknyttet byggepladsen.
Vidnets timeløn var 130 kr.  

 Vidnet husker ikke, om han har fået overarbejdsbetaling.
Klagerens advokat har  

 forklaret bl.a., at han i mange år har været advokat for klageren.
I  

 efteråret  

 1999 blev han kontaktet, da indklagede var ved at standse arbejdet.
Vidnet  

 rekvirerede stadeopgørelse med henblik på at antage anden entreprenør til  

 færdiggørelse  

 af isoleringsarbejderne.
Klageren var i en vanskelig situation, da  

 hovedentreprenøren truede med dagbøder.
Skønsmanden tilkendegav, at han  

 skulle  

 bruge mere tid for endelig at afklare, hvorvidt der var uklarheder i  

 entreprisebeskrivelsen.
Vidnet mente ikke, at der var uklarheder.
Vidnet  

 måtte  

 tilbyde et beløb for at undgå, at sagen gik i stå.
De 50.000 kr. indebar ikke  

 en accept af, at der var uklarheder eller projektændringer, der medførte  

 ekstraarbejder.
De 50.000 kr. var for at komme videre, få ro på  

 arbejdspladsen  

 og få arbejdet tilendebragt.
Vidnets brev af 4. januar 2000 til  

 hovedentreprenøren blev afsendt efter, at indklagedes advokat havde haft et  

 udkast til godkendelse.
Den ansatte hos  

 klageren har forklaret bl.a., at han og direktøren og indehaveren af det  

 klagende firma deler arbejdsopgaverne i det indklagede firma.
Vidnet deltog i  

 skønsforretningen den 19. november 1999. Jernrør, der i  

 entreprisebeskrivelsen  

 er benævnt med stort M, er efter vidnets opfattelse et metrisk gevindrør.  

 Pexrør kan ikke være gevindrør.
Vidnet mener ikke, at der er uklarheder i  

 beskrivelsen af isoleringsarbejderne.
Forligsbeløbet 50.000 kr. var med  

 henblik  

 på, at indklagede skulle færdiggøre sit arbejde.
Det blev klart  

 tilkendegivet,  

 at klageren ikke ønskede selv at indlede voldgiftssag mod hovedentreprenøren.
Den daglige leder af  

 det indklagede firma har forklaret bl.a., at han er daglig leder af det  

 indklagede firma.
Han har udregnet de afgivne tilbud.
Det første tilbud blev  

 for højt, fordi han ikke vidste, at gulvene var taget op, og han forstod  

 tegningsmaterialet således, at også rør udenfor bygningerne skulle isoleres.  

 Vidnet har bestridt, at han i februar 1999 har besigtiget byggepladsen sammen  

 med klagerens formand og byggepladsleder på entreprisen, og vidnet har i  

 øvrigt  

 ikke besigtiget byggepladsen, før han afgav det endelige tilbud.
Nedsættelsen  

 af vidnets tilbud skete på grundlag af et møde, vidnet havde med direktøren  

 og  

 indehaveren af det klagende firma.
Tegningerne over varmerørene viste sig  

 senere at være ufuldstændige, idet kun hovedledningerne var indtegnede.
På  

 tegningerne var nogle rør benævnt M 20, og fra tegningsmaterialet i øvrigt  

 kunne man kun forstå, at disse rør var præisolerede pexrør.
Disse rør har  

 vidnet  

 derfor ikke medregnet i sit tilbud.
Det viste sig imidlertid, at også disse  

 rør  

 skulle isoleres.
Det viste sig endvidere, at rørene til de enkelte  

 lejligheder  

 i forhold til bygningstegningerne var flyttet ca. 6 meter.
Dette medførte  

 ekstra isoleringsarbejder af i alt ca. 2 km rør på hele entreprisen.
Gulvene  

 over radiatorerne var ikke fjernede, da indklagede skulle i gang med  

 isoleringen.
Vidnet gjorde i løbet af sommeren direktøren og indehaveren af  

 det  

 klagende firma opmærksom herpå, men denne afviste vidnet.
Skønsmanden gav  

 vidnet ret.
Vidnet har ikke efterladt byggepladsen rodet.
Vidnet har  

 bestridt,  

 at klagerens formand og byggepladsleder på entreprisen har brugt tid på at  

 rydde op efter indklagede.
Parternes advokater forhandlede imidlertid et  

 forlig,  

 hvorefter arbejdet blev fortsat.
I juni måned næste år var indklagede kun en  

 lille smule efter tidsplanen.
Indklagedes advokat anbefalede vidnet at  

 standse  

 arbejdet.
Spørgsmålet om, hvem der skulle rejse voldgiftssag mod  

 hovedentreprenøren, har vidnet overladt til advokaterne at afklare.
 Parternes opgørelse af krav og parternes procedure:
Klageren har opgjort  

 sit krav som færdiggørelsesudgiften på 193.200 kr. med fradrag af indklagedes  

 restentreprisesum på 140.000 kr. eller 53.200 kr.
Klageren har yderligere  

 krævet tilbagebetaling af de 50.000 kr., der blev betalt i forbindelse med  

 aftalen fra november 1999, og betaling af 15.000 kr., hvilket beløb er  

 klagerens anslåede merudgifter vedrørende spildtid for klagerens  

 formand og  

 byggepladsleder på entreprisen.
Beløbet er opgjort som 50 timer á 300 kr.
Det  

 samlede krav på 118.200 kr. har klageren tillagt moms med 29.550 kr.  

 Yderligere  

 er i påstandsbeløbet medregnet 18.600 kr. inkl. moms, hvilket beløb klageren  

 har afholdt i anledning af de 2 skønsforretninger.
Klageren har til  

 støtte for sine påstande gjort gældende, at klageren med rette har ophævet  

 entreprisekontrakten, da indklagede uberettiget standsede arbejdet og dermed  

 misligholdt kontrakten.
Efter parternes aftale i november 1999 skulle  

 indklagede  og ikke klageren  anlægge en eventuel voldgiftssag  

 til afgørelse  

 af indklagedes krav om betaling for ekstraydelser.
Som følge af indklagedes  

 misligholdelse er indklagede pligtig at erstatte klageren merudgiften ved  

 entreprisens færdiggørelse.
Udgiftens størrelse er ikke bestridt.
De 50.000  

 kr.  

 blev i november 1999 erlagt under den udtrykkelige forudsætning, at  

 indklagede  

 fuldførte entreprisen.
Da dette ikke skete, er klageren berettiget til at  

 kræve  

 beløbet tilbagebetalt.
Indklagedes misligholdelse har endvidere påført  

 klageren  

 tab i anledning af klagerens formand og byggepladslederens spildtid og  

 udgifter  

 til skønsforretningerne, hvilket indklagede tillige må erstatte.
Indklagede har opgjort  

 sin selvstændige påstand under henvisning til, at der er udført arbejde  

 svarende til 60 % af 320.000 kr. eller for 192.000 kr.
Samtidig er leveret  

 ekstraydelser for et beløb på 130.400 kr.
Idet klageren har afregnet 195.000  

 kr. samt de 50.000 kr. i henhold til aftalen fra november 1999, har  

 indklagede  

 et tilgodehavende på 77.400 kr., hvilket beløb med tillæg af moms er 96.750  

 kr.  

 Til beløbet skal lægges indklagedes dækningsbidrag (20 %) ved færdiggørelsen  

 af  

 entreprisen, hvilket beløb afrundet er fastsat til 40.000 kr. inkl. moms.  

 Herved fremkommer påstandsbeløbet 136.750 kr.
Indklagede har til  

 støtte for sine påstande gjort gældende, at klageren ved at undlade for en  

 voldgiftsret at indbringe spørgsmålet om betaling for indklagedes  

 ekstraydelse  

 har misligholdt parternes entreprisekontrakt.
Indklagedes krav på betaling  

 for ekstraarbejder  

 var berettiget, hvilket skønsmanden har bekræftet, og indklagede har med  

 rette  

 ophævet entrepriseaftalen.
Indklagede har dermed krav på betaling for det  

 udførte entreprisearbejde og de leverede ekstraydelser.
Indklagede kan  

 endvidere kræve betaling svarende til det dækningsbidrag, som indklagede  

 ville  

 have oppebåret i tilfælde af entreprisens fuldførelse.
Det er uberettiget, at  

 klageren kræver de i november 1999 erlagte 50.000 kr. tilbagebetalt.
Dette  

 beløb blev aftalt som en forhøjelse af den oprindelige entreprisesum som  

 følge  

 af uklarheder i entreprisebeskrivelsen og projektændringer.
Klagerens krav  

 vedrørende spildtid er udokumenteret.
Klagerens krav vedrørende refusion af  

 omkostningerne til skønsforretningerne skal i alle tilfælde reduceres med de  

 9.000 kr., som klageren i november 1999 forpligtede sig til at afholde.
 Voldgiftsretten udtaler:
Efter indholdet af  

 advokaternes brevveksling i november 1999 kan det fastslås, at det påhvilede  

 indklagede at indlede voldgiftssag, såfremt indklagede ønskede at forfølge  

 den  

 af indklagede hævdede ret til vederlag for ekstraarbejder.
Det var derfor  

 uberettiget, at indklagede i 2000 standsede arbejdet, og indklagede har  

 herved  

 pådraget sig pligt til at erstatte klagerens tab som følge af standsningen.
Ved erstatningens  

 udmåling lægger voldgiftsretten den af skønsmanden anslåede udgift til  

 arbejdets færdiggørelse til grund.
Klagerens krav herom tages derfor til  

 følge  

 med 50.000 kr.
 Da klageren, der er  

 momsregistreret, har kunnet afløfte moms af den fuldførende entreprenørs  

 faktura, kan klageren ikke i sit erstatningskrav over for indklagede medregne  

 moms.
Parternes aftale fra  

 november 1999, jf. navnlig indholdet af klagerens advokats telefaxskrivelse  

 af  

 23. november 1999, indebar, at klageren i et vist omfang accepterede, at der  

 kunne være tvivl om entreprisebeskrivelsen, og at indklagede derfor havde ret  

 til yderligere vederlag.
Entreprisesummen blev reelt herved opskrevet med  

 50.000 kr.
Der er ikke i aftalen grundlag for at fastslå, at indklagede først  

 på et senere tidspunkt havde optjent beløbet endeligt.
Voldgiftsretten  

 imødekommer derfor ikke klagerens krav om tilbagebetaling af de udbetalte  

 50.000 kr.
For så vidt angår  

 klagerens krav om betaling for et af klagerens formand og byggepladsleder på  

 entreprisen udført arbejde bemærker voldgiftsretten, at klageren ikke ses på  

 noget tidspunkt før kravets fremsættelse i en skrivelse af 25. september 2000  

 at have taget forbehold herom.
Herefter, og idet kravet ikke er  

 tilstrækkeligt  

 dokumenteret, frifindes indklagede herfor.
 Klagerens påstand  

 tages herefter til følge for så vidt angår 50.000 kr. med renter som påstået.
 Indklagedes  

 selvstændige påstand tages ikke til følge.
Efter sagens udfald  

 tilkommer der klageren sagsomkostninger.
Voldgiftsretten medregner heri 9.600  

 kr., hvilket beløb klageren har afholdt i anledning af skønsforretning.
De  

 øvrige skønsomkostninger på 9.000 kr. har klageren ved parternes aftale i  

 november 1999 påtaget sig at afholde, og voldgiftsretten finder ikke grundlag  

 for at ændre herved.
Der tilkendes herefter klageren i samlede  

 sagsomkostninger  

 18.000 kr.
 Thi bestemmes:
 Inden 14 dage fra  

 modtagelsen af denne kendelse skal indklagede til klageren betale 50.000 kr.  

 med procesrente fra den 10. oktober 2000 samt sagens omkostninger med 18.000  

 kr.
 Inden 14 dage efter  

 opgørelse og påkrav fra Voldgiftsnævnet for bygge- og anlægsvirksomhed skal  

 klageren betale samtlige de med voldgiftsrettens arbejde forbundne  

 omkostninger.
