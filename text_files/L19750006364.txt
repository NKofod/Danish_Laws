 Ved kgl. resolution af 28. februar 1975 har Danmark tiltrådt en i Florens  

 den 19. april 1972 udfærdiget konvention om oprettelse af et europæisk  

 Universitetsinstitut.
 Konventionen, som blev undertegnet den 19. april 1972 af Belgien,  

 Frankrig, Italien, Luxembourg, Nederlandene og Forbundsrepublikken Tyskland,  

 trådte i medfør af artikel 36 i kraft den 1. februar 1975.
 Herefter har Danmark, Irland og Storbritannien tiltrådt konventionen;  

 Danmarks tiltrædelsesinstrument deponeredes hos den italienske regering den  

 17. marts 1975.
Ifølge konventionens artikel 32, stk. 2, får en tiltrædelse virkning fra  

 den dato, på hvilken instituttets bestyrelse med enstemmighed og efter aftale  

 med den tiltrædende stat har fastlagt, hvilke ændringer det er nødvendigt at  

 foretage i konventionens bestemmelser.
Disse ændringer blev vedtaget på et  

 bestyrelsesmøde den 20.-21. marts 1975.
 Konventionen med de omhandlede ændringer samt de til denne hørende  

 dokumenter har følgende ordlyd:
KONVENTION om oprettelse af et europæisk Universitetsinstitut HANS MAJESTÆT BELGIERNES KONGE, PRÆSIDENTEN FOR FORBUNDSREPUBLIKKEN  

 TYSKLAND, PRÆSIDENTEN FOR DEN FRANSKE REPUBLIK, PRÆSIDENTEN FOR DEN  

 ITALIENSKE REPUBLIK, HANS KONGELIGE HØJHED STORHERTUGEN AF LUXEMBOURG, HENDES  

 MAJESTÆT DRONNINGEN AF NEDERLANDENE, SOM HAR SAT SIG FOR at begunstige fremme af viden på områder af interesse  

 for Europas udvikling, i særdeleshed dets kultur, dets historie, dets  

 retsvidenskab, dets økonomi og dets samfundsinstitutioner, SOM ØNSKER at befordre et samarbejde på disse områder og at tilskynde til  

 fælles forskningsbestræbelser, SOM HAR DET FORSÆT at virkeliggøre de mål på dette område, der er kommet  

 til udtryk i de erklæringer, der blev vedtaget af stats- og/eller  

 regeringscheferne forsamlet i Bonn den 18. juli 1961 og i Haag den 1. og 2.  

 december 1969, SOM ER AF DEN OPFATTELSE, at der bør ydes et nyt bidrag til åndslivet i  

 Europa, og at der i europæisk ånd bør skabes en europæisk institution på  

 højeste universitetsplan, HAR VEDTAGET at oprette et europæisk Universitetsinstitut og at fastlægge  

 de vilkår, under hvilke det skal virke, og har med dette mål for øje udpeget  

 som befuldmægtigede:
 HANS MAJESTÆT BELGIERNES KONGE:
hr. undervisningsminister Leon Hurez, PRÆSIDENTEN FOR FORBUNDSREPUBLIKKEN TYSKLAND:
hr.
Rolf Lahr, Forbundsrepublikken Tysklands ambassadør i Rom, PRÆSIDENTEN FOR DEN FRANSKE REPUBLIK:
hr.
Jacques Duhamel, minister for kulturelle anliggender, PRÆSIDENTEN FOR DEN ITALIENSKE REPUBLIK:
hr. udenrigsminister Aldo Moro, hr. undervisningsminister Riccardo Misasi, HANS KONGELIGE HØJHED STORHERTUGEN AF LUXEMBOURG:
hr. undervisningsminister Jean Dupong, HENDES MAJESTÆT DRONNINGEN AF NEDERLANDENE:
hr. statssekretær Th.
E.
Westerterp, udenrigsministeriet SOM efter at have udvekslet deres fuldmagter, der er fundet i god og  

 behørig form, ER BLEVET ENIGE OM følgende:
Principper vedrørende oprettelsen af  

 Universitetsinstituttet Artikel 1 Ved denne konvention opretter De europæiske Fællesskabers medlemsstater  

 (herefter benævnt de kontraherende stater) i fællesskab Det europæiske  

 Universitetsinstitut (herefter benævnt instituttet), der har status som  

 juridisk person.
 Instituttet har hjemsted i Florens.
Artikel 2 1. Instituttet har til opgave ved sit virke inden for  

 højere undervisning og forskning at bidrage til udviklingen af Europas  

 kulturelle og videnskabelige arv, såvel i sin helhed som i sine grundlæggende  

 bestanddele.
Virksomheden tager ligeledes sigte på de store bevægelser og de  

 samfundsinstitutioner, der har kendetegnet Europa gennem dets historie og  

 udvikling.
Forholdet til kulturerne uden for Europa skal tages i betragtning.
 Denne opgave udføres gennem undervisning og forskning på højeste  

 universitetsplan.
 2. Instituttet skal ligeledes være et sted, hvor  

 tanker og erfaringer mødes og udveksles om emner, der falder inden for de  

 fagområder, som dets studier og forskning omfatter.
Artikel 3 1. De kontraherende stater træffer alle egnede  

 foranstaltninger til at lette udførelsen af instituttets opgaver, idet der  

 værnes om frihed for forskning og undervisning.
2. De kontraherende stater støtter instituttets  

 virksomhed inden for universitetsverdenen og den videnskabelige verden.
Med  

 henblik herpå bistår de instituttet med at skabe et hensigtsmæssigt  

 samarbejde med universiteter og andre videnskabelige institutioner beliggende  

 i de kontraherende stater og med de europæiske og internationale organer, som  

 beskæftiger sig med spørgsmål i forbindelse med uddannelse, kultur og  

 forskning.
 3. Inden for rammerne af dets kompetence samarbejder  

 instituttet med de universiteter og alle andre nationale eller internationale  

 undervisnings- og forskningsorganer, der ønsker et sådant samarbejde; det kan  

 indgå aftaler med stater og internationale organisationer.
Artikel 4 Instituttet og dets personale nyder de for udøvelsen af deres hverv  

 nødvendige privilegier og immuniteter i overensstemmelse med den protokol,  

 som er knyttet til denne konvention, og som udgør en integrerende del heraf.
 Instituttet indgår med den italienske regering en aftale om instituttets  

 hjemsted, som skal godkendes af bestyrelsen med enstemmighed.
Den administrative opbygning Instituttet har følgende organer:
Artikel 6 1. Bestyrelsen består af repræsentanter for de  

 kontraherende staters regeringer; hver regering har een stemme i dette råd og  

 udpeger to repræsentanter dertil.
 Bestyrelsen træder sammen mindst een gang om året i Florens.
 2. Bestyrelsens formandskab udøves på skift af de  

 kontraherende stater for et år ad gangen.
 3. Instituttets rektor, dets administrator og en  

 repræsentant for De europæiske Fællesskaber deltager uden stemmeret i  

 bestyrelsens møder.
4. Bestyrelsen er ansvarlig for de grundlæggende  

 retningslinjer for instituttet; det leder dets aktiviteter og overvåger dets  

 udvikling.
Det letter forbindelserne dels mellem regeringerne indbyrdes  

 vedrørende instituttet, dels mellem instituttet og regeringerne.
 For at løse de opgaver, der således er betroet den, træffer bestyrelsen  

 alle nødvendige afgørelser på de i stk. 5 og 6 fastsatte vilkår.
5. Bestyrelsen skal med enstemmighed 6. Bestyrelsen træffer andre afgørelser end de i stk.  

 5 omhandlede med kvalificeret flertal, især for så vidt angår:
 7. Ved afstemning om de afgørelser, som kræver  

 kvalificeret flertal, tildeles stemmerne følgende vægt:
 Afgørelser træffes med mindst enogfyrre stemmer afgivet af mindst seks  

 regeringer, der stemmer for.
 8. Undladelse af stemmeafgivelse er ikke til hinder  

 for bestyrelsens vedtagelse af afgørelser, som kræver enstemmighed.
Artikel 7 1. Rektor leder instituttet.
Han udfører eller drager  

 omsorg for udførelsen af de retsakter og afgørelser, der træffes i medfør af  

 konventionen, og træffer de administrative beslutninger, der ikke falder ind  

 under de beføjelser, som er tillagt instituttets øvrige organer.
 2. Han er ansvarlig for instituttets administration.  

 Han repræsenterer det retsligt.
 Han udarbejder det årlige budgetforslag og forslag til det treårige  

 finansielle overslag og forelægger disse for bestyrelsen efter samråd med Det  

 akademiske Råd.
 Han udnævner fagrådsformændene og medlemmerne af undervisningsstaben, der  

 udpeges af Det akademiske Råd i henhold til artikel 9, stk. 5, litra d).
 Han udnævner medlemmerne af instituttets administrative personale.
 3. Instituttets rektor vælges af bestyrelsen på  

 grundlag af en liste med tre navne, som Det akademiske Råd fremsætter forslag  

 til.
 Han udnævnes for et tidsrum af tre år.
 Han kan genvælges een gang.
Artikel 8 1. En administrator bistår instituttets rektor ved  

 udførelsen af hans organisatoriske og administrative opgaver.
 2. Administrators mandat og dets varighed fastsættes i  

 de i artikel 6, stk. 5, litra a), omhandlede forskrifter.
 3. Instituttets administrator og instituttets rektor  

 må ikke være af samme nationalitet, medmindre bestyrelsen med enstemmighed  

 træffer anden afgørelse.
Artikel 9 1. Med forbehold af de beføjelser, der er tillagt  

 instituttets øvrige organer, er Det akademiske Råd alment kompetent for så  

 vidt angår forskning og undervisning.
 Formandshvervet varetages af instituttets rektor.
 2. Medlemmerne af Det akademiske Råd er:
 3. Bestyrelsen kan på vilkår, som det selv fastsætter,  

 indbyde personer med særlige kvalifikationer, der er statsborgere i de  

 kontraherende stater, og som repræsenterer de forskellige aspekter af det  

 økonomiske, det sociale og det kulturelle liv, til deltagelse i Det  

 akademiske Råds virksomhed.
 4. De i artikel 6, stk. 5, litra a), nævnte  

 forskrifter fastsætter:
5. Det akademiske Råd 6. Det akademiske Råd kan tage initiativ til at  

 forelægge bestyrelsen forslag vedrørende spørgsmål, som falder under dennes  

 beføjelser.
7. Et forretningsudvalg for Det akademiske Råd under  

 forsæde af instituttets rektor bistået af administrator og bestående af  

 rektor og fagrådsformændene udøver de særlige opgaver, der pålægges det af  

 Det akademiske Råd.
Forretningsudvalget afgiver rapport til Det akademiske  

 Råd om den måde, hvorpå det har udført sine opgaver.
Den akademiske opbygning A.
Den akademiske organisation Artikel 10 Instituttet er opdelt i fagområder, som udgør grundenhederne i forskningen  

 og undervisningen, og inden for hvilke der tilrettelægges seminarer.
Artikel 11 1. Ved sin oprettelse består instituttet af fire  

 fagområder, der omfatter følgende fag:
- historie og kulturhistorie - økonomi - retsvidenskab - statskundskab og sociologi.
Bestyrelsen kan med enstemmighed efter samråd med Det akademiske Råd og  

 under hensyn til de indhøstede erfaringer ændre denne opdeling eller oprette  

 nye fagområder.
Det akademiske Råd kan fremkomme med indstillinger i så  

 henseende.
 2. Inden for rammerne af de midler, som budgettet  

 stiller til rådighed, samt af de af Det akademiske Råd vedtagne planer har  

 hvert fagområde i udstrakt grad selvstændighed med hensyn til udførelsen af  

 de studie- og forskningsarbejder, der påhviler det, og råder over det  

 personale, der er nødvendigt for dets virksomhed.
Artikel 12 1. Den væsentligste forskningsvirksomhed finder sted i  

 seminarerne eller i forskningsgrupperne.
Et seminars virksomhed kan finde  

 sted i tilslutning til virksomheden i andre seminarer inden for samme eller  

 andre fagområder.
Tilrettelæggelsen af de forskellige seminarer og forskningsgrupper  

 henhører under fagrådsformændenes ansvarsområde.
Arbejdet fremkommer som et  

 resultat af et aktivt samarbejde mellem lærere og forskere, som i fællesskab  

 fastlægger arbejdsmetoderne og retningslinjerne for disse arbejders  

 udvikling.
 2. Det forskningsarbejde, som skal foregå i  

 seminarerne og i forskningsgrupperne, skal fastlægges inden for rammerne af  

 de i artikel 9, stk. 5, omhandlede studie- og forskningsplaner, og have  

 instituttets målsætning for øje.
 De arbejdsprojekter, som hvert seminar og hver forskningsgruppe skal  

 udføre, meddeles Det akademiske Råd af fagrådsformændene, efter at de har  

 opnået professorernes og de øvrige videnskabelige medarbejderes godkendelse.
 3. Instituttet kan organisere studiegrupper og  

 kollokvier, hvori personer kan deltage, som er i besiddelse af en vis  

 professionel erfaring inden for de fag, som instituttets studier og forskning  

 omfatter.
Artikel 13 1. Instituttet råder over et bibliotek og en  

 dokumentationstjeneste, der finansieres over det årlige driftsbudget.
 2. Den italienske Republik forpligter sig til at  

 træffe alle nødvendige foranstaltninger og til at indgå alle aftaler, der  

 giver lærere og forskere mulighed for i Florens og om fornødent i andre  

 italienske byer at benytte sig af arkiver og biblioteker og at have adgang  

 til museer.
 De nærmere regler for gennemførelsen af denne bestemmelse fastsættes i  

 aftalen om instituttets hjemsted.
Artikel 14 1. Instituttet har beføjelse til inden for de fag, som  

 dets studier og forskning omfatter, at tildele doktorgraden fra Det  

 europæiske Universitetsinstitut til forskere, som har gennemført mindst to  

 års studier ved instituttet, og som har indleveret et selvstændigt  

 forskningsarbejde af høj kvalitet, som er blevet godkendt af instituttet, og  

 som skal offentliggøres i overensstemmelse med de bestemmelser, der er  

 fastsat i medfør af stk. 3.
 2. Instituttet har beføjelse til at tildele forskere  

 bevis for god og regelmæssig arbejdsindsats.
 3. Betingelserne for tildeling af den i denne artikel  

 omhandlede grad og udstedelse af det omhandlede bevis fastsættes af Det  

 akademiske Råd; disse betingelser kræver bestyrelsens godkendelse.
B.
Undervisningsstab og forskere 1. Undervisningsstaben består af fagrådsformændene,  

 professorerne og de øvrige videnskabelige medarbejdere.
 2. Medlemmerne af undervisningsstaben vælges blandt  

 personer, der er statsborgere i de kontraherende stater, og hvis  

 kvalifikationer er egnede til at forlene instituttets arbejde med høj værdi.  

 Desuden kan instituttet anmode om medvirken af statsborgere fra andre stater.
 3. De kontraherende stater træffer, i det omfang det  

 er dem muligt, alle fornødne foranstaltninger for at lette den fri  

 bevægelighed for de personer, der skal indgå i instituttets  

 undervisningsstab.
Artikel 16 1. Instituttets forskere er i den i konventionen  

 anvendte betydning studerende eller forskere med nationale  

 undervisningsgrader, der godtgør deres egnethed til at påbegynde eller  

 fortsætte forskning samt opfylder de i artikel 27, stk. 3, fastsatte  

 betingelser, og som optages på instituttet.
 2. Instituttet er åbent for statsborgere fra de  

 kontraherende stater.
 Statsborgere fra andre stater kan optages inden for de grænser og på de  

 vilkår, der fastsættes ved de af bestyrelsen efter samråd med Det akademiske  

 Råd vedtagne forskrifter.
3. Optagelse på instituttet afgøres af  

 optagelseskommissionen på grundlag af regler, der er fastsat i konventionen,  

 og af de af bestyrelsen vedtagne forskrifter.
Optagelseskommissionen tager  

 hensyn til kandidaternes kvalifikationer og, i det omfang det er muligt, til  

 deres geografiske opridnelse.
 De kompetente myndigheder i de kontraherende stater bistår instituttet med  

 henblik på anvendelse af fremgangsmåden ved optagelsen.
Artikel 17 1. Hver kontraherende stat begunstiger inden for  

 grænserne af de midler, der er til rådighed, ydelse af stipendier til de af  

 dens ved instituttet optagne statsborgere, hvis forhold nødvendiggør dette,  

 idet den i givet fald træffer alle egnede foranstaltninger til en  

 formålstjenlig tilpasning af bestemmelserne om ydelse af stipendier.
2. Finansforordningen kan fastsætte oprettelse af et  

 særligt fond med det formål at tildele visse stipendier.
Dette fond ville  

 især kunne tilføres midler gennem private bidrag.
 3. Foranstående bestemmelser udelukker ikke, at  

 instituttets forskere kan modtage stipendier, der af De europæiske  

 Fællesskaber tildeles forskere, som udfører arbejde vedrørende Europas  

 opbygning.
Finansielle bestemmelser Artikel 18 1. For hvert regnskabsår opstilles der et  

 driftsbudget.
 2. Alle instituttets indtægter og udgifter skal anslås  

 for hvert regnskabsår og optages på budgettet.
 Indtægter og udgifter på budgettet skal balancere.
 Instituttets indtægter opregnes i finansforordningen.
 3. Regnskabsåret løber fra 1. januar til 31. december.
 4. Indtægter og udgifter udtrykkes i italienske lire.
Artikel 19 1. De af de kontraherende staters finansielle bidrag,  

 som er bestemt til dækning af de i instituttets budget forudsete udgifter,  

 fastsættes efter følgende fordelingsnøgle:
 2. Fra den 1. januar 1978 fastsættes finansieringen ud  

 fra kriterier, der skal fastlægges under en undersøgelse, som foretages fra  

 den 1. januar 1977 under hensyn til den udvikling, der på dette tidspunkt har  

 kunnet konstateres inden for De europæiske Fællesskaber, og til det  

 alternativ, som fællesfinansiering frembyder.
Artikel 20 1. De på budgettet optagne udgifter bevilges for et  

 regnskabsår, medmindre andet fastsættes i overensstemmelse med artikel 26.
 2. På betingelser, der fastsættes i medfør af artikel  

 26, kan bevillinger, som ikke er beregnet til personaleudgifter, og som ikke  

 er udnyttet ved regnskabsårets udløb, overføres, dog kun til det følgende  

 regnskabsår.
 3. Bevillingerne opdeles i hovedkonti efter  

 udgifternes art og formål og opdeles yderligere i det omfang, det er  

 nødvendigt, i overensstemmelse med finansforordningen.
Artikel 21 1. Inden for rammerne af de givne bevillinger og i  

 overensstemmelse med finansforordningen gennemfører rektor budgettet.
Han  

 afgiver beretning til bestyrelsen om sin forvaltning.
 2. Finansforordningen kan indeholde bestemmelse om, at  

 bevillingerne kan overføres dels fra en hovedkonto til en anden hovedkonto,  

 dels fra en underkonto til en anden underkonto.
Artikel 22 Såfremt budgettet ikke vedtages ved regnskabsårets begyndelse, kan der i  

 henhold til finansforordningen på grundlag af hver hovedkonto eller anden  

 underindeling afholdes månedlige udgifter på indtil en tolvtedel af det  

 foregående regnskabsårs bevillinger, dog at instituttet højst kan råde over  

 beløb svarende til en tolvtedel af de beløb, der er opført i det  

 budgetforslag, som er under udarbejdelse.
 Under forudsætning af, at de øvrige betingelser i foregående stykke  

 iagttages, kan bestyrelsen med kvalificeret flertal tillade udgifter, der  

 overstiger denne tolvtedel.
 Hver måned indbetaler de kontraherende stater foreløbigt og i  

 overensstemmelse med den for det foregående regnskabsår fastlagte  

 fordelingsnøgle de bidrag, som er nødvendige for at gennemføre bestemmelserne  

 i denne artikel.
Artikel 23 1. Bestyrelsen udnævner to revisorer af forskellig  

 nationalitet for et tidsrum af tre år.
Disse revisorer kan genvælges.
 Revisionen, der foretages på grundlag af regnskabsbilag og om fornødent  

 ved undersøgelser på stedet, har til formål at fastslå de samlede indtægters  

 og udgifters lovlighed og formelle rigtighed og at sikre, at den økonomiske  

 forvaltning har været forsvarlig.
 Revisorerne forelægger hvert år for bestyrelsen en beretning om resultatet  

 af deres gennemgang.
 Rektor stiller enhver oplysning og bistand til rådighed, som revisorerne  

 kan have brug for ved udøvelsen af deres hverv.
 2. Finansforordningen fastsætter de vilkår, på hvilke  

 der meddeles rektor godkendelse af budgettets gennemførelse.
Artikel 24 1. Rektor opstiller forslag til treårige finansielle  

 overslag og forelægger det efter samråd med Det akademiske Råd for  

 bestyrelsen til gennemgang og bedømmelse.
 2. Gennemførelsesbestemmelserne til stk. 1 fastsættes  

 i finansforordningen.
Artikel 25 1. Den italienske Republik stiller vederlagsfrit til  

 instituttets rådighed en grund beliggende i Florens, såvel som de bygninger,  

 der er nødvendige for instituttets virksomhed, og påtager sig vedligeholdelse  

 deraf.
 På samme vilkår stiller Den italienske Republik til rådighed for  

 undervisningsstaben, forskerne og instituttets øvrige personale en fuldt  

 udstyret restaurant og et opholdscenter opført på instituttets grund.
 2. Gennemførelsesbestemmelserne til stk. 1 fastsættes  

 i aftalen om instituttets hjemsted.
Artikel 26 1. Bestyrelsen vedtager med enstemmighed på forslag  

 fra instituttets rektor eller fra et af bestyrelsens medlemmer  

 finansforordningen, som navnlig skal fastsætte:
 2. Den i stk. 1 omhandlede finansforordning kan  

 foreskrive, at der skal nedsættes et budget- og finansudvalg bestående af  

 repræsentanter for de kontraherende stater og med den opgave at forberede  

 bestyrelsens drøftelser for så vidt angår budgetmæssige og finansielle  

 spørgsmål.
Forskellige bestemmelser Artikel 27 1. Instituttets officielle sprog er dansk, engelsk,  

 fransk, italiensk, nederlandsk og tysk.
 2. For hver akademisk virksomhed vælges to  

 arbejdssprog blandt de i stk. 1 opregnede sprog, idet der tages hensyn til  

 såvel lærernes som forskernes sproglige kundskaber som deres ønsker.
 De nærmere retningslinjer for udvælgelsen af disse sprog fastsættes med  

 enstemmighed af bestyrelsen.
 3. Lærerne og forskerne må være i besiddelse af  

 tilfredsstillende kundskaber i to af de i stk. 1 opregnede sprog.
 Det akademiske Råd kan tillade en undtagelse for specialister, der skal  

 deltage i bestemte arbejder ved instituttet.
Artikel 28 Instituttet har i hver kontraherende stat den videstgående rets- og  

 handleevne, som vedkommende stats lovgivning tillægger juridiske personer.  

 Det kan i særdeleshed erhverve og afhænde fast ejendom og løsøre, indgå  

 kontrakter og optræde som part i retssager; i denne henseende repræsenteres  

 det af rektor.
Artikel 29 Enhver tvist, som måtte opstå mellem de kontraherende stater eller mellem  

 en eller flere kontraherende stater og instituttet med hensyn til  

 konventionens anvendelse eller fortolkning, og som ikke har kunnet afgøres af  

 bestyrelsen, kan på begæring af en af parterne gøres til genstand for  

 voldgift.
 I så fald udpeger præsidenten for De europæiske Fællesskabers Domstol den  

 voldgiftsinstans, der skal afgøre tvisten.
 De kontraherende stater forpligter sig til at efterkomme  

 voldgiftsinstansens afgørelse.
Overgangs- og slutbestemmelser Artikel 30 1. Bestyrelsen træder sammen umiddelbart efter  

 konventionens ikrafttræden.
 2. Bestyrelsen indgår aftalen om instituttets hjemsted  

 og nedsætter de øvrige organer, som er forudset i konventionen.
 3. De første otte lærere ved instituttet vælges med  

 enstemmighed af en provisorisk akademisk komite bestående af to  

 repræsentanter for hver kontraherende stat, hvoraf mindst een skal være  

 knyttet til en højere uddannelsesinstitution.
 Det akademiske Råd er beslutningsdygtigt, så snart det består af rektor og  

 administrator og disse otte lærere.
Artikel 31 Udnævnelsen af instituttets første rektor og første administrator  

 foretages med enstemmighed af bestyrelsen.
Artikel 32 1. Tiltrædelse af ethvert medlem af De europæiske  

 Fællesskaber, som ikke er kontraherende stat, sker ved deponering af et  

 tiltrædelsesinstrument hos regeringen for Den italienske Republik.
 2. Tiltrædelsen får virkning fra den dato, på hvilken  

 bestyrelsen med enstemmighed og efter aftale med den tiltrædende stat har  

 fastlagt, hvilke ændringer det er nødvendigt at foretage i konventionens  

 bestemmelser, herunder især i artikel 6, stk. 7, og i artikel 19, stk. 1.
Artikel 33 Hver kontraherende stats regering, instituttets rektor eller Det  

 akademiske Råd kan for bestyrelsen forelægge forslag til revision af  

 konventionen.
Såfremt bestyrelsen med enstemmighed anbefaler, at der afholdes  

 en konference med deltagelse af repræsentanter for de kontraherende stater,  

 indkalder den regering, der fører forsædet i bestyrelsen, til en sådan  

 konference.
Artikel 34 Såfremt en handling fra et af instituttets organer viser sig påkrævet for  

 at virkeliggøre et af de i konventionen nedfældede mål, og konventionen ikke  

 indeholder fornøden hjemmel hertil, træffer bestyrelsen med enstemmighed de  

 fornødne dispositioner.
Artikel 35 1. Konventionen gælder for de kontraherende staters  

 europæiske område, de franske oversøiske departementer og de franske  

 oversøiske territorier.
 2. Uanset stk. 1 finder konventionen ikke anvendelse  

 på de områder på Cypern, hvorover Det forenede Kongerige Storbritannien og  

 Nordirland udøver overhøjhed, den gælder heller ikke for Kanaløerne og øen  

 Man, medmindre regeringen for Det forenede Kongerige ved tiltrædelse af denne  

 konvention eller på en senere dato erklærer, at denne konvention gælder for  

 et eller flere af disse områder.
3. Uanset stk. 1 finder konventionen ikke anvendelse  

 på Færøerne.
Kongeriget Danmarks regering kan dog ved en erklæring, der  

 senest den 31. december 1975 deponeres hos regeringen for Den italienske  

 Republik, som fremsender en bekræftet genpart til hver af de øvrige  

 kontraherende staters regeringer, give meddelelse om, at konventionen gælder  

 for disse øer.
 4. Enhver kontraherende stat kan ved meddelelse til  

 regeringen for Den italienske Republik i forbindelse med undertegnelse,  

 ratifikation, anerkendelse eller godkendelse af konventionen, eller ved  

 tiltrædelse heraf, eller på ethvert senere tidspunkt erklære, at konventionen  

 skal gælde for det territorium eller de territorier uden for Europa, der er  

 angivet i den pågældende erklæring, og for hvilke vedkommende stat varetager  

 de internationale forbindelser.
Artikel 36 Konventionen forelægges til ratifikation, anerkendelse eller godkendelse i  

 overensstemmelse med de kontraherende staters forfatningsmæssige  

 bestemmelser.
 Den træder i kraft den første dag i måneden efter den dato, på hvilken  

 regeringen for Den italienske Republik har modtaget den sidste meddelelse om,  

 at disse formaliteter er opfyldt.
Artikel 37 Regeringen for Den italienske Republik giver de kontraherende stater  

 meddelelse om Artikel 38 Konventionen, der er udarbejdet på fransk, italiensk, nederlandsk og tysk,  

 hvilke fire tekster har samme gyldighed, deponeres i regeringen for Den  

 italienske Republiks arkiver.
Denne regering fremsender en bekræftet afskrift  

 til hver af de øvrige kontraherende staters regeringer.
 Konventionens tekster, der er udarbejdet på dansk, engelsk og irsk,  

 således som de fremtræder i bilag til bestyrelsens afgørelse, og som  

 fastsætter de ændringer, der er nødvendige som følge af Kongeriget Danmarks,  

 Irlands og Det forenede Kongerige Storbritannien og Nordirlands tiltrædelse,  

 har samme gyldighed på de betingelser, der er fastsat for konventionens  

 ovennævnte originaltekster, og regeringen for Den italienske Republik  

 fremsender en bekræftet genpart af denne tekst til hver af de øvrige  

 kontraherende staters regeringer.
 TIL BEKRÆFTELSE HERAF har undertegnede befuldmægtigede underskrevet  

 konventionen.
 Udfærdiget i Florens den 19. april 1972.
SLUTAKT De befuldmægtigede for de høje kontraherende parter, forsamlet i Florens den 19. april 1972 med henblik på undertegnelse af  

 konventionen om oprettelse af et europæisk Universitetsinstitut, HAR VEDTAGET FØLGENDE TEKSTER:
konvention om oprettelse af et europæisk Universitetsinstitut protokol om Det europæiske Universitetsinstituts privilegier og  

 immuniteter.
Ved undertegnelsen af disse tekster har de befuldmægtigede - vedtaget de i bilag I indeholdte erklæringer, - taget de i bilag II indeholdte erklæringer fra regeringen for  

 Forbundsrepublikken Tyskland til efterretning.
 TIL BEKRÆFTELSE HERAF har undertegnede befuldmægtigede underskrevet denne  

 slutakt.
 Udfærdiget i Florens den 19. april 1972.
 Bilag I.
I Erklæringer i forbindelse med bestemmelser i konventionen Ad artikel 6 Stk. 1 Stk. 5,  litra c) Bestemmelserne i artikel 6, stk. 5, litra c), udelukker ikke, at  

 bestyrelsen kan udpege De europæiske Fællesskabers Domstol - efter samråd med  

 dennes præsident - som instans til afgørelse af tvister mellem instituttet og  

 dets personale.
Ad artikel 10 Gennemførelse af forskningsarbejde i det ene eller det andet fagområde  

 betyder blot, at det væsentlige arbejde udføres her.
Dette udelukker på ingen  

 måde, at andre fagområder inddrages, så der sikres hver videnskabelig  

 virksomhed den uundværlige tværfaglige karakter.
Ad artikel 12 Ad artikel 14 »Doktor i retsvidenskab fra Det europæiske Universitetsinstitut i  

 Florens« »Doktor i statskundskab fra Det europæiske Universitetsinstitut i  

 Florens«.
Ad artikel 15 Stk. 1 Ansættelse af de til instituttet fast knyttede professorer gælder for et  

 tidsrum af tre år og kan fornyes.
Stk. 3 Der er især tale om opretholdelse af de på nationalt plan erhvervede  

 rettigheder og i givet fald erhvervelse af sådanne rettigheder, såvel som om  

 muligheden for at vende tilbage til en institution i det tidligere  

 opholdsland, særlig i de tilfælde, hvor opholdet ved instituttet er af  

 begrænset varighed.
Ad artikel 16 Stk. 1 Under hensyn til studiernes niveau og de krav, som organisationen af  

 arbejdet stiller, vil det eventuelle antal forskere, i hvert fald i den  

 første fase, ligge på mellem 250 og 600.
Stk. 3 Ad artikel 17 Det anbefales, at regeringernes repræsentanter i bestyrelsen indbyrdes  

 afstemmer deres holdning, for at størrelsen af stipendier, der gives af hver  

 kontraherende stat, og retningslinjerne for tildelingen af disse kan være  

 nogenlunde ens.
Ad artikel 25 Udgifter til supplerende udstyr dækkes af instituttets budget og  

 finansieres efter de sædvanlige regler for finansiering af instituttets  

 udgifter.
Ad artikel 26 Finansforordningen skal angive, at såfremt de kontraherende stater  

 indbetaler deres bidrag i deres egen valuta, - vil de fra disse bidrag hidrørende disponible midler blive deponeret i  

 de kontraherende staters statskasse eller i institutter udpeget af disse  

 stater; - bevarer disse midler under deponeringen den værdi, der svarer til den på  

 deponeringstidspunktet gældende parikurs i forhold til den møntenhed, i  

 hvilken instituttets budget vil blive opstillet.
Ad artikel 29 Stk. 2 Artikel 29 i konventionen udelukker ikke, at De europæiske Fællesskabers  

 Domstol af sin præsident kan udpeges som voldgiftsinstans.
Ad artikel 30 Et forberedende udvalg bestående af repræsentanter for regeringerne og en  

 repræsentant for kommissionen (uden stemmeret) træder sammen efter  

 konventionens undertegnelse.
Den foretager de nødvendige forberedende  

 arbejder, herunder især udarbejdelse af et udkast til aftale om instituttets  

 hjemsted, for at oprettelse af instituttet kan sikres så hurtigt som muligt  

 efter konventionens ikrafttræden.
II Forskellige erklæringer A.
Instituttets finansiering og opbygning B.
Forskernes boligforhold Regeringen for Den italienske Republik sikrer, at der mod en rimelig leje  

 stilles bolig til rådighed for forskerne.
 Foranstaltninger, som eventuelt træffes på dette område, må ikke belaste  

 instituttets budget.
C.
Eventuel tiltrædelse af stater, der ikke er medlemmer af De  

 europæiske Fællesskaber Fire år efter konventionens ikrafttræden skal bestyrelsen efter samråd med  

 Det akademiske Råd forelægge en rapport for de kontraherende stater om  

 eventuel indføjelse i konventionen af en bestemmelse, ifølge hvilken stater,  

 der ikke er medlemmer af De europæiske Fællesskaber, kan tiltræde  

 konventionen.
D.
Genoptagelse af spørgsmålet om en eventuel opsigelse Spørgsmålet om en eventuel opsigelse af konventionen skal tages op til  

 fornyet overvejelse samtidig med den i erklæring C nævnte rapport.
E.
Europakollegiet i Brugge De kontraherende stater tager følgende erklæring fra Rådets møde og  

 konferencen af medlemsstaternes undervisningsministre den 16. november 1971  

 til efterretning:
»De akademiske instanser ved institutionerne i Florens og Brugge skal  

 samarbejde for på den mest formålstjenlige måde at organisere og fastlægge  

 deres respektive studieplaner for alt, hvad der vedrører områder og  

 virksomhed, der er sideløbende eller har samme mål.« Bilag II.
Erklæringer fra regeringen for Forbundsrepublikken Tyskland Regeringen for Forbundsrepublikken Tyskland forbeholder sig ret til ved  

 deponeringen af sit ratifikationsinstrument for konventionen om oprettelse af  

 et europæisk Universitetsinstitut at erklære, at denne konvention også finder  

 anvendelse på Land Berlin.
 For så vidt angår definitionen af »statsborgere« henviser  

 regeringen for Forbundsrepublikken Tyskland til sin ved undertegnelsen af  

 traktaterne om oprettelse af Det europæiske økonomiske Fællesskab og Det  

 europæiske Atomenergifællesskab den 25. marts 1957 afgivne erklæring.
PROTOKOL om Det europæiske Universitetsinstituts privilegier og immuniteter De stater, som er parter i konventionen om oprettelse af et europæisk  

 Universitetsinstitut undertegnet i Florens den 19. april 1972, SOM ØNSKER at fastlægge de privilegier og immuniteter, der er nødvendige  

 for en tilfredsstillende funktion af dette Universitetsinstitut, ER BLEVET ENIGE OM følgende bestemmelser:
Regler gældende for Universitetsinstituttet Artikel 1 Inden for rammerne af sin officielle virksomhed nyder Det europæiske  

 Universitetsinstitut, i det følgende benævnt institut, fritagelse for  

 fuldbyrdelse af retsafgørelser undtagen i følgende tilfælde:
Artikel 2 1. Instituttets lokaler og bygninger er ukrænkelige.  

 Denne bestemmelse er ikke til hinder for gennemførelse af foranstaltninger  

 truffet i medfør af artikel 19 i denne protokol, hvortil bestyrelsen med  

 enstemmighed har givet sin bemyndigelse.
 2. Instituttet tillader ikke, at dets lokaler og  

 bygninger tjener som tilflugtssted for nogen person, der forfølges på friske  

 spor eller efter at have begået en forbrydelse, for hvilken der foreligger en  

 domstolsafgørelse om anholdelse eller fængsling, en straffedom eller en  

 afgørelse om udvisning.
 3. Instituttets arkiver er ukrænkelige.
Artikel 3 Instituttets ejendom og arkiver kan ikke gøres til genstand for nogen  

 tvangsforanstaltning af administrativ art eller som går forud for en  

 domsafsigelse, såsom rekvisition, beslaglæggelse, ekspropriation eller  

 arrest, undtagen i de i artikel 1, litra a), b) og c), fastsatte tilfælde.
Artikel 4 1. Varer, der af instituttet indføres eller udføres,  

 og som er absolut nødvendige for udøvelsen af dets officielle virksomhed, er  

 fritaget for enhver omsætningsafgift, told og anden skat eller afgift, forbud  

 eller restriktioner ved indførsel eller udførsel, med forbehold af nationale  

 bestemmelser om beskyttelse af de kontraherede staters kunstneriske og  

 kulturelle ejendom.
 2. Spredning af publikationer og andet  

 oplysningsmateriale, der udsendes af instituttet eller sendes til dette inden  

 for rammerne af dets officielle virksomhed, undergives ikke nogen form for  

 restriktioner.
3. Instituttet skal med hensyn til sine tjenstlige  

 meddelelser og forsendelse af alle sine dokumenter på hver kontraherende  

 stats område tilstås samme behandling, som den pågældende stat tilstår  

 internationale organisationer.
Instituttets tjenstlige korrespondance og  

 andre tjenstlige meddelelser må ikke være genstand for censur.
Artikel 5 1. Inden for rammerne af sin officielle virksomhed er  

 instituttets aktiver, indtægter og øvrige ejendom fritaget for alle direkte  

 skatter.
 2. Når instituttet foretager større indkøb, der er  

 absolut nødvendige for udøvelsen af dets officielle virksomhed, og der i  

 prisen indgår indirekte skatter eller afgifter, skal de kontraherende stater,  

 hver gang det er muligt, træffe forholdsregler med henblik på eftergivelse  

 eller tilbagebetaling af skatte- og afgiftsbeløb af denne art.
 3. Der indrømmes ingen fritagelse for skatter,  

 afgifter og gebyrer, der reelt blot udgør betaling for almennyttige  

 offentlige ydelser.
Artikel 6 Instituttet kan modtage og være i besiddelse af enhver form for  

 pengemidler, valuta, rede penge eller værdipapirer; det kan med forbehold af  

 nationale valutakontrolbestemmelser frit disponere herover til udøvelsen af  

 sin officielle virksomhed og have konti i en hvilken som helst valuta i det  

 omfang det er nødvendigt for opfyldelsen af dets forpligtelser.
Regler gældende for de kontraherende  

 staters repræsentanter, rektor, Artikel 7 De kontraherende staters repræsentanter såvel som rådgivere for disse, der  

 deltager i møderne i instituttets bestyrelse, nyder under udøvelsen af deres  

 hverv og under rejse til og fra de steder, hvor virksomhed udøves, følgende  

 privilegier, immuniteter og lettelser:
 Bestemmelserne i denne artikel gælder også for repræsentanter for De  

 europæiske Fællesskaber, der deltager i bestyrelsens møder.
Artikel 8 De kontraherende stater træffer i nært samarbejde med instituttet alle de  

 foranstaltninger, der står i deres magt, for at indrømme personer, der tager  

 del i instituttets arbejde, herunder især de i konventionens artikel 9, stk.  

 3, omhandlede, alle nødvendige administrative lettelser, særligt i  

 forbindelse med rejser, ophold og valutaspørgsmål.
Artikel 9 1. Rektor, administrator og, med forbehold af  

 bestemmelserne i artikel 13, medlemmerne af instituttets undervisningsstab og  

 øvrige personale 2. De kontraherende stater træffer i nært samarbejde  

 med instituttet alle egnede foranstaltninger til at lette indrejse, ophold og  

 udrejse for personer, som bestemmelserne i denne artikel får anvendelse på.
Artikel 10 De kontraherende stater træffer i nært samarbejde med instituttet alle  

 egnede foranstaltninger til at sikre og lette indrejse, ophold og udrejse for  

 forskerne.
Artikel 11 1. Den ordning for sociale ydelser, der skal gælde for  

 rektor, administrator, medlemmerne af undervisningsstaben, det øvrige  

 personale og forskerne, fastsættes i vedtægten for personalet og i  

 forskrifter.
 Dersom sådanne ydelser ikke er fastsat, kan de i foregående afsnit  

 omhandlede personer vælge mellem at anvende lovgivningen i den stat, hvor  

 instituttet har hjemsted, den kontraherende stats lovgivning, som de sidst  

 har været undergivet, eller lovgivningen i den kontraherende stat, hvori de  

 er statsborgere.
 Dette valg, der kun kan træffes een gang, får virkning fra datoen for  

 tiltrædelsen ved instituttet.
 2. Der træffes passende foranstaltninger inden for  

 vedtægtens og forskrifternes rammer med hensyn til medlemmer af  

 undervisningsstaben og forskere, der er statsborgere i andre stater end de  

 kontraherende.
Artikel 12 1. På de betingelser og efter den fremgangsmåde, der  

 fastsættes af bestyrelsen, som skal træffe afgørelse inden et år fra  

 konventionens ikrafttræden, skal løn og honorarer, der af instituttet  

 udbetales til rektor, administrator, medlemmerne af undervisningsstaben og  

 det øvrige personale, beskattes til fordel for dette.
Fra det tidspunkt, da  

 denne skat bliver pålagt, fritages de nævnte lønninger og honorarer for  

 national indkomstskat; de kontraherende stater forbeholder sig dog muligheden  

 for at tage disse lønninger og honorarer i betragtning ved beregningen af  

 skat, der skal opkræves af anden indtægt.
 2. Bestemmelserne i stk. 1 finder ikke anvendelse på  

 renter og pensioner, som instituttet udbetaler til tidligere rektorer og  

 administratorer samt til tidligere medlemmer af undervisningsstaben og det  

 øvrige personale.
3. Når instituttets rektor, administrator, medlemmerne  

 af undervisningsstaben og det øvrige personale, udelukkende med henblik på  

 virksomhed i instituttets tjeneste, tager ophold på en anden kontraherende  

 stats område end den stat, hvori de ved deres tiltræden i instituttets  

 tjeneste havde bopæl i skattemæssig henseende, skal de med hensyn til  

 beskatning af indkomst og formue og til arveafgift samt til anvendelsen af de  

 mellem de kontraherende stater indgåede overenskomster til undgåelse af  

 dobbeltbeskatning af begge de nævnte stater betragtes, som om de havde  

 bevaret deres tidligere bopæl, under forudsætning af, at denne var beliggende  

 i en af de kontraherende stater.
Denne bestemmelse finder ligeledes  

 anvendelse på ægtefællen, i det omfang denne ikke er selverhvervende, og på  

 børn, som de i denne artikel nævnte personer tager vare på og forsørger.
Artikel 13 Bestyrelsen bestemmer med enstemmighed, på hvilke persongrupper  

 bestemmelserne i artiklerne 9-12 finder anvendelse helt eller delvist.
Almindelige bestemmelser Artikel 14 1. Privilegier, immuniteter og lettelser, som  

 protokollen indrømmer, tilstås udelukkende i de kontraherende staters eller  

 instituttets interesse og ikke til personlig fordel for de begunstigede.
 2. De kompetente myndigheder har ikke blot ret, men  

 også pligt til at ophæve immuniteten, dersom denne hindrer rettens arbejde,  

 og dersom den kan ophæves uden at skade formålet med dens tilståelse.
 3. De i stk. 2 omhandlede kompetente myndigheder er  

 følgende:
- de kontraherende stater for så vidt angår repræsentanter herfor, der har  

 sæde i instituttets bestyrelse, - De europæiske Fællesskabers institutioner for så vidt angår den  

 repræsentant for De europæiske Fællesskaber, der deltager i møderne i  

 instituttets bestyrelse, - instituttets bestyrelse for så vidt angår rektor og administrator - instituttets rektor for så vidt angår medlemmerne af instituttets  

 undervisningsstab og øvrige personale.
Artikel 15 Bestemmelserne i denne protokol berører ikke hver af de kontraherende  

 staters ret til at træffe alle nyttige foranstaltninger med henblik på deres  

 sikkerhed.
Artikel 16 Ingen kontraherende stat har pligt til at indrømme egne statsborgere og  

 personer med fast bopæl i den pågældende stat de privilegier og immuniteter,  

 der er nævnt i artikel 7, artikel 9, litra c) og d), og artikel 10.
Artikel 17 Instituttets officielle virksomhed i den i denne protokol anførte  

 betydning omfatter dets administration og dets undervisnings- og  

 forskningsvirksomhed med henblik på opfyldelse af de mål, der er nedfældet i  

 konventionen om oprettelse af et europæisk Universitetsinstitut.
Artikel 18 Med forbehold af bestemmelserne i artikel 9, stk. 1, litra d), indrømmes  

 der ingen fritagelse for goder, der udelukkende er bestemt til eget brug for  

 medlemmerne af instituttets personale.
 Goder, der indføres eller erhverves under anvendelse af bestemmelserne i  

 denne protokol, kan ikke senere sælges, overdrages eller udlejes, medmindre  

 det sker på betingelser fastsat af regeringerne i de stater, der har  

 indrømmet fritagelserne.
Artikel 19 1. Bestemmelserne i denne protokol anvendes i en ånd  

 af nært samarbejde mellem instituttets rektor og de kontraherende staters  

 kompetente myndigheder med henblik på under iagttagelse af instituttets  

 uafhængighed at befordre en god retspleje, anvendelse af sociallovgivningen,  

 politi-, sikkerheds- og sundhedsforskrifter og for at forhindre ethvert  

 misbrug af de privilegier, immuniteter og lettelser, der er fastsat i  

 protokollen.
Fremgangsmåden ved det samarbejde, der er omhandlet i dette  

 stykke, kan nærmere fastlægges i de supplerende aftaler, der er omhandlet i  

 artikel 20.
 2. De kontraherende staters regeringer vil med  

 regelmæssige mellemrum blive underrettet om navn, stilling og adresse på de  

 personer, der er omfattet af bestemmelserne i artiklerne 9 og 12, samt  

 hvilken ordning der gælder for disse personer.
Artikel 20 Der kan imellem instituttet og en eller flere kontraherende stater indgås  

 supplerende aftaler med henblik på gennemførelse og anvendelse af denne  

 protokol.
Bestyrelsen træffer med enstemmighed afgørelser vedrørende  

 anvendelse af denne artikel.
Artikel 21 Bestemmelserne i konventionens artikel 29 finder anvendelse for så vidt  

 angår tvister vedrørende denne protokol.
 Udenrigsministeriet, den 9. juni 1975.
 Ivar Nørgaard.
