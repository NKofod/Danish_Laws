(Til samtlige bygningsmyndigheder) I cirkulære af 30. august 1968 om anerkendelsesordning for statikere  

 tiltrådte boligministeriet, at anerkendelsesordningen fra 1958 blev fortsat  

 med visse ændringer.
Ordningen indebærer, at bygningsmyndighederne delvis  

 fritages for kontrol med beregninger af almindeligt forekommende  

 husbygningskonstruktioner, der i medfør af bygningslovgivningen indsendes til  

 bygningsmyndighedernes godkendelse, når projekter til sådanne konstruktioner  

 er udarbejdet af en ingeniør (tekniker), hvem der er meddelt anerkendelse  

 efter nærmere i cirkulæret omtalte regler.
 Hidtil har anerkendelserne været tildelt enten efter regler for Dansk  

 Ingeniørforenings anerkendelse af praktiserende ingeniører eller efter regler  

 for Ingeniør-Sammenslutningens anerkendelse af praktiserende ingeniører.  

 Anerkendelserne tildeltes af en af de to foreningers hovedbestyrelser efter  

 indstilling fra et anerkendelsesudvalg inden for hver forening.
Efter ønske fra de to foreninger er reglerne nu ændret således, at der i  

 fremtiden er fælles regler for de to organisationer.
Anerkendelserne tildeles  

 ved beslutning af et fælles anerkendelsesudvalg.
Med hensyn til  

 anerkendelsesudvalgets sammensætning henvises til reglerne, der er optaget  

 som bilag til cirkulæret.
Endvidere er det overladt Dansk Ingeniørforenings hovedbestyrelse og  

 Ingeniør-Sammenslutningens hovedbestyrelse efter indstilling fra  

 anerkendelsesudvalget at justere de gebyrer, ansøgerne skal betale for  

 anerkendelsessagernes behandling.
Herudover er der foretaget mindre ændringer  

 for at gøre reglerne klarere og bringe dem i overensstemmelse med den gennem  

 årene udviklede praksis.
 Boligministeriet kan herefter tiltræde en forlængelse af ordningen,  

 således at kommunalbestyrelserne som bygningsmyndighed indtil videre lægger  

 den til grund ved godkendelse af bærende konstruktioner ved bolig-,  

 institutions- og industribyggeri.
 Bygningsmyndigheden kan derfor i sagsbehandlingen gå ud fra, at statiske  

 beregninger med dertil hørende tegninger, som indsendes af en anerkendt  

 statiker, og som er underskrevet af ham selv personligt, er udført i  

 overensstemmelse med de gældende forskrifter.
Bygningsmyndigheden vil kunne indskrænke sin kontrol med beregningerne og  

 dertil hørende tegninger i det omfang, som man efter omstændighederne i hvert  

 enkelt tilfælde finder anledning til.
Det må dog som hidtil i almindelighed  

 være en forudsætning, at bygningsmyndigheden i det mindste overvejer og tager  

 stilling til de af andrageren foreslåede konstruktive principper, og  

 bygningsmyndighederne skal ikke være afskåret fra, når de måtte finde det  

 påkrævet, at forlange sig forelagt supplerende oplysninger og eventuelt  

 yderligere beregninger.
Det er en forudsætning for, at ordningen kan fungere tilfredsstillende, at  

 anerkendelsesudvalget underrettes, såfremt bygningsmyndigheden ved den nævnte  

 begrænsede kontrol eller på anden måde (f.eks. ved stikprøver) konstaterer,  

 at et projekt er behæftet med væsentlige fejl.
Anerkendelsesudvalget skal i  

 så fald optage sagen til behandling efter reglernes § 4.
Såfremt en kommune ønsker at benytte sig af ordningen, må der finde en  

 formel vedtagelse heraf sted.
Vedtagelsen må omfatte samtlige de ingeniører  

 (teknikere), der er eller bliver godkendt under ordningen.
 Vedtagelsen af ordningen må meddeles anerkendelsesudvalget, idet dette  

 herefter vil indestå kommunerne for, at de godkendte ingeniører (teknikere)  

 er og fortsat vil holde sig forsikrede, ligesom udvalget løbende vil holde de  

 pågældende kommuner underrettet om, hvilke personer der får tildelt eller  

 frataget anerkendelse.
 De vedtagelser om ordningens anvendelse, som kommunen har truffet på  

 grundlag af cirkulærerne af 20. november 1958 og af 30. august 1968,  

 forbliver i kraft, medmindre kommunen vedtager noget andet.
Ordningen medfører som hidtil ingen ændring i de allerede gældende regler  

 om indsendelse af byggeandragender med de dertil hørende tegninger,  

 beskrivelser, beregninger m.v. eller i reglerne om påbegyndelse af  

 byggearbejder samt om erlæggelse af gebyr for kommunalbestyrelsens behandling  

 af ansøgninger i henhold til byggeloven.
Det samme gælder om tilsynet med  

 bygningsarbejders gennemførelse og ansvar for overtrædelse af  

 byggeforskrifter.
Byggestyrelsen, den 2. juli 1984 MARIUS KJELDSEN /Ella Blousgaard Regler for Dansk Ingeniørforenings og Ingeniør-Sammenslutningens anerkendelse af praktiserende ingeniører inden for arbejdsområdet bærende  

 konstruktioner ved bolig-, institutions- og industribyggeri § 1 Anerkendelse Anerkendelse tildeles ved beslutning af det i § 2 nævnte  

 anerkendelsesudvalg.
For tildeling af anerkendelse kræves, at mindst 2/3 af udvalget går ind  

 for tildelingen.
Såfremt blot eet af de af rektor for Danmarks Tekniske  

 Højskole godkendte medlemmer, jfr. § 2, går imod tildeling af anerkendelse,  

 vil en sådan ikke kunne gives.
 I tilfælde, hvor anerkendelsesudvalget har i sinde at nægte en ansøger  

 anerkendelse, er udvalget forpligtet til forud for udvalgets endelige  

 afgørelse at underrette den pågældende herom.
 En sådan meddelelse skal indeholde oplysning om:
 - Anerkendelsesudvalgets begrundelse for at afslå ansøgningen.
 - Meddelelse om, at ansøgeren, såfremt han vil bestride et afslag, er  

 berettiget til personligt at give møde for anerkendelsesudvalget.
 - Meddelelse om, at ansøgeren, såfremt anerkendelsesudvalgets afgørelse  

 stadig går ham imod, er berettiget til at anke afgørelsen, jfr. § 5.
§ 2 Anerkendelsesudvalget Til at varetage de i nedenstående paragraffer nærmere specificerede  

 opgaver, nedsættes et udvalg på 9 medlemmer, der vælges for 2 år ad gangen.
 Udvalget vælges således:
 3 medlemmer vælges af Dansk Ingeniørforenings hovedbestyrelse, heraf skal  

 mindst eet være medlem af hovedbestyrelsen.
 3 medlemmer vælges af Ingeniør-Sammenslutningens hovedbestyrelse, heraf  

 skal mindst eet være medlem af hovedbestyrelsen.
 3 medlemmer vælges efter forhandling mellem Dansk Ingeniørforening og  

 Ingeniør-Sammenslutningen samt rektor for Danmarks Tekniske Højskole, der  

 skal godkende valget af disse tre medlemmer.
 Anerkendelsesudvalget vælger selv sin formand af sin midte.
§ 3 Regler for tildeling Som grundlag for anerkendelsesudvalgets beslutning tjener følgende  

 oplysninger:
 I særlige tilfælde kan anerkendelsesudvalget afstå fra at få forelagt de  

 under 1) eller 2) eller 3) nævnte oplysninger.
 Som grundlag for anerkendelsesudvalgets beslutning tjener følgende  

 oplysninger:
 I særlige tilfælde kan anerkendelsesudvalget afstå fra at få forelagt de  

 under 1) eller 2) eller 3) eller 5) nævnte oplysninger.
Det påhviler anerkendelsesudvalget at gennemgå og bedømme de ovenfor  

 nævnte oplysninger og på grundlag af disse samt på grundlag af eventuelle  

 prøver, jfr. pkt.
B), stk. 5), at træffe beslutning om tildeling af  

 anerkendelse.
Tildeling af anerkendelse gives for 5 år.
Ved fornyelse af anerkendelse  

 efter udløbet af 5 års perioden ses normalt bort fra de under pkt.
A), stk.  

 1) og 2), samt pkt B), stk. 1) og 2) nævnte oplysninger.  

 Anerkendelsesudvalget kan dog, såfremt det finder anledning dertil, forlange  

 disse oplysninger også i forbindelse med fornyelser.
Såfremt en bortfaldet  

 anerkendelse senere ønskes genoptaget, afgør anerkendelsesudvalget ligeledes  

 hvilke af de nævnte oplysninger, udvalget ønsker til brug for beslutningen om  

 genoptagelse.
§ 4 Fratagelse af anerkendelse Anerkendelsesudvalget kan, såfremt det finder anledning dertil, fratage en  

 ingeniør anerkendelsen.
 I de tilfælde, hvor anerkendelsesudvalget har i sinde at fratage en  

 ingeniør anerkendelsen, er det forpligtet til forud at underrette den  

 pågældende herom.
 En sådan meddelelse skal indeholde oplysning om:
 - Anerkendelsesudvalgets begrundelse for at ville fratage anerkendelsen.
 - Meddelelse om, at den anerkendte, såfremt han vil modsætte sig  

 fratagelsen, er berettiget til personligt at give møde for  

 anerkendelsesudvalget.
 - Meddelelse om, at den anerkendte, såfremt anerkendelsesudvalget  

 fastholder sin beslutning om fratagelse af anerkendelsen, er berettiget til  

 at indanke afgørelsen efter eget valg for enten Dansk Ingeniørforenings  

 hovedbestyrelse eller Ingeniør-Sammenslutningens hovedbestyrelse, jfr. § 5.
 Når en ingeniør har fået frataget anerkendelsen, kan han tidligst tildeles  

 anerkendelse efter 3 år, og da efter samme procedure som ved første tildeling  

 af anerkendelse, jfr. § 3.
§ 5 Anke Anerkendelsesudvalgets beslutning om at afslå at give anerkendelse eller  

 om fratagelse af anerkendelse, kan af den berørte efter eget valg indankes  

 for enten Dansk Ingeniørforenings hovedbestyrelse eller for  

 Ingeniør-Sammenslutningens hovedbestyrelse.
 I forbindelse med en sådan anke må den pågældende skriftligt fremsætte  

 sine synspunkter overfor hovedbestyrelsen, og han er berettiget til, såfremt  

 han ønsker det, personligt at forelægge sin sag for hovedbestyrelsen.
 Hovedbestyrelsens afgørelse af sagen er endelig og kan ikke indankes for  

 domstolene.
§ 6 Ansvarsforsikring Anerkendelsen kan udnyttes, når det overfor anerkendelsesudvalget  

 dokumenteres, at statikeren på tilfredsstillende måde er forsikret for anvar  

 som rådgivende ingeniør på det omhandlede område.
Forsikringssummen skal  

 mindst svare til den af Foreningen af Rådgivende Ingeniører (FRI) fastsatte  

 obligatoriske kollektive ansvarsforsikring for rådgivende ingeniørvirksomhed.
§ 7 Brugen af anerkendelsen I andragender til bygningsmyndighederne i medfør af anerkendelsesordningen  

 skal statiske beregninger med dertil hørende tegninger være underskrevet af  

 den anerkendte statiker personligt, og den anerkendte statiker indestår med  

 sin underskrift for, at beregninger og tegninger er udført i overensstemmelse  

 med gældende forskrifter.
 Reglerne for brugen af anerkendelsesordningen fastsættes i øvrigt af  

 boligministeriet.
 Der må ikke reklameres med anerkendelsen.
§ 8 Gebyrer Til dækning af omkostningerne ved ordningens administration betaler  

 ansøgeren et gebyr, såvel ved tildeling af anerkendelse som ved fornyelser.  

 Gebyrernes størrelse fastsættes af Dansk Ingeniørforenings hovedbestyrelse og  

 Ingeniør-Sammenslutningens hovedbestyrelse efter indstilling fra  

 anerkendelsesudvalget.
 Gebyrernes størrelse fastsættes således, at ordningen økonomisk kan hvile  

 i sig selv.
§ 9 Reglernes vedtagelse Vedtaget af Dansk Ingeniørforenings hovedbestyrelse den 24. november 1983,  

 og af Ingeniør-Sammenslutningens hovedbestyrelse den 10. december 1983.
