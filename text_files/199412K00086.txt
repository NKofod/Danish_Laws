Nr LSF 86 Forslag til Lov om ændring af lov om midlertidig opholdstilladelse til  

 visse personer fra det tidligere Jugoslavien m.v., udlændingeloven og lov om  

 social bistand (Behandling af asylansøgninger fra personer fra det tidligere  

 Jugoslavien med midlertidig opholdstilladelse m.v.) Fremsat af indenrigsministeren (Birte Weiss) den 30. november 1994 Vedtaget ved tredjebehandling den 12. januar 1995 Lov nr. 34 af 18/01/1995 § 1 I lov om midlertidig opholdstilladelse til visse personer fra det  

 tidligere Jugoslavien m.v., jf. lovbekendtgørelse nr. 893 af 27. oktober  

 1994, foretages følgende ændringer:
 1. I § 8 indsættes som stk. 5:
»Stk. 5. En opholdstilladelse efter denne lov bortfalder, når der  

 meddeles opholdstilladelse efter udlændingeloven.« 2. I § 15, stk. 2, indsættes som 3. pkt. :
»Indenrigsministeren kan fastsætte nærmere regler om behandlingen af  

 ansøgninger om asyl fra personer med midlertidig opholdstilladelse efter  

 denne lov.« § 2 I udlændingeloven, jf. lovbekendtgørelse nr. 894 af 27. oktober 1994,  

 foretages følgende ændringer:
 1. I § 9, stk. 2, indsættes som nr. 5:
»5) Hvis en udlænding med opholdstilladelse i medfør af lov om  

 midlertidig opholdstilladelse til visse personer fra det tidligere  

 Jugoslavien m.v. uden for de i § 7, stk. 1 og stk. 2, nævnte tilfælde på  

 grund af krigshandlinger eller lignende uroligheder i det område, vedkommende  

 ellers kan vende tilbage til, må antages at have behov for fortsat  

 midlertidig beskyttelse her i landet.« 2. I § 17 a, stk. 1, 1. pkt., ændres »§ 47 a i lov om  

 social bistand« til: »§ 47 a, stk. 1, nr. 1-8, i lov om social  

 bistand«.
 3. I § 17 a indsættes efter stk. 1 som nyt stykke:
»Stk. 2. For personer, der er nævnt i § 47 a, stk. 1, nr. 9,  

 i lov om social bistand, og som med henblik på at tage varigt ophold vender  

 tilbage til hjemlandet eller det tidligere opholdsland, bortfalder  

 opholdstilladelsen, når vedkommende har opholdt sig uden for landet i mere  

 end 3 på hinanden følgende måneder.« Stk. 2 bliver herefter stk. 3.
 4. I § 17 a, stk. 2, der bliver stk. 3, ændres »stk.  

 1« til: »stk. 1 og 2«.
 5. I § 27 indsættes efter stk. 1 som nyt stykke:
»Stk. 2. For så vidt angår udlændinge, der er meddelt  

 opholdstilladelse i medfør af udlændingelovens § 7 og § 9, stk. 2, nr. 5, i  

 umiddelbar forlængelse af en opholdstilladelse efter lov om midlertidig  

 opholdstilladelse til visse personer fra det tidligere Jugoslavien m.v.,  

 regnes de i stk. 1 nævnte tidsrum fra tidspunktet for den første meddelelse  

 af opholdstilladelse i medfør af lov om midlertidig opholdstilladelse til  

 visse personer fra det tidligere Jugoslavien m.v. eller, hvis ansøgningen om  

 opholdstilladelse er indgivet her i landet, fra tidspunktet for ansøgningens  

 indgivelse.
Fristen regnes fra det tidligste af de i 1. pkt. nævnte  

 begyndelsestidspunkter.« Stk. 2 og 3 bliver herefter stk. 3 og 4.
 6. § 46, stk. 2, ophæves, og i stedet indsættes:
 »Stk. 2. Direktoratets afgørelser kan, bortset fra de i § 9  

 stk. 2, nr. 5, § 33, § 42 a, stk. 4, 1. pkt., og § 53 a nævnte afgørelser,  

 påklages til indenrigsministeren.
Stk. 3. Indenrigsministeren kan træffe bestemmelse om og fastsætte  

 nærmere regler for Direktoratet for Udlændinges behandling af de af stk. 1 og  

 2 omfattede sager.« § 3 I lov om social bistand, jf. lovbekendtgørelse nr. 829 af 1. oktober 1992,  

 som ændret ved bl.a. lov nr. 464 af 30. juni 1993 og lov nr. 362 af 18. maj  

 1994 og senest ved lov nr. 450 af 1. juni 1994, foretages følgende ændringer:
 1. I § 47 a, stk. 1, nr. 7, udgår »samt«, i  

nr. 8 indsættes efter »eller § 9, stk. 2, nr. 4,»:  

 »samt«, og som nr. 9 indsættes:
»9) udlændingelovens § 9, stk. 2, nr. 5.« 2. I § 134 a, stk. 1, nr. 4, ændres »person,  

 eller« til: »person,», i nr. 8 ændres »§ 9, stk.  

 2, nr. 4.« til: »§ 9, stk. 2, nr. 4, eller«, og som nr.  

 9 indsættes:
»9) udlændingelovens § 9, stk. 2, nr. 5.« § 4 Loven træder i kraft den 1. februar 1995.
§ 5 Stk. 1. §§ 1 og 3 gælder ikke for Færøerne og Grønland.
 Stk. 2. § 2 gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 de særlige færøske og grønlandske forhold tilsiger.
Oprindeligt fremsat forslag § 1 I lov om midlertidig opholdstilladelse til visse personer fra det  

 tidligere Jugoslavien m.v., jf. lovbekendtgørelse nr. 893 af 27. oktober  

 1994, foretages følgende ændringer:
 1. I § 8 indsættes som stk. 5 :
» Stk. 5. En opholdstilladelse efter denne lov bortfalder, når  

 der meddeles opholdstilladelse efter udlændingeloven.« 2. I § 15, stk. 2, indsættes som 3. pkt. :
»Indenrigsministeren kan fastsætte nærmere regler om behandlingen af  

 ansøgninger om asyl fra personer med midlertidig opholdstilladelse efter  

 denne lov.« § 2 I udlændingeloven, jf. lovbekendtgørelse nr. 894 af 27. oktober 1994,  

 foretages følgende ændringer:
 1. I § 9, stk. 2, indsættes som nr. 5 :
»5) Hvis en udlænding med opholdstilladelse i medfør af lov om  

 midlertidig opholdstilladelse til visse personer fra det tidligere  

 Jugoslavien m.v. uden for de i § 7, stk. 1 og stk. 2, nævnte tilfælde på  

 grund af krigshandlinger eller lignende uroligheder i det område, vedkommende  

 ellers kan vende tilbage til, må antages at have behov for fortsat  

 midlertidig beskyttelse her i landet.« 2. I § 17 a, stk. 1, 1. pkt., ændres »§ 47 a i lov om  

 social bistand« til: »§ 47 a, stk. 1, nr. 1 - 8, i lov om social  

 bistand«.
 3. I § 17 a indsættes efter stk. 1 som nyt stykke:
»Stk. 2. For personer, der er nævnt i § 47 a, stk. 1, nr. 9,  

 i lov om social bistand, og som med henblik på at tage varigt ophold vender  

 tilbage til hjemlandet eller det tidligere opholdsland, bortfalder  

 opholdstilladelsen, når vedkommende har opholdt sig uden for landet i mere  

 end 3 på hinanden følgende måneder.« Stk. 2 bliver herefter stk. 3.
 4. I § 17 a, stk. 2, der bliver stk. 3, ændres »stk.  

 1« til: »stk. 1 og 2«.
 5. I § 27 indsættes efter stk. 1 som nyt stykke:
» Stk. 2. For så vidt angår udlændinge, der er meddelt  

 opholdstilladelse i medfør af udlændingelovens § 7 og § 9, stk. 2, nr. 5, i  

 umiddelbar forlængelse af en opholdstilladelse efter lov om midlertidig  

 opholdstilladelse til visse personer fra det tidligere Jugoslavien m.v.,  

 regnes de i stk. 1 nævnte tidsrum fra tidspunktet for den første meddelelse  

 af opholdstilladelse i medfør af lov om midlertidig opholdstilladelse til  

 visse personer fra det tidligere Jugoslavien m.v. eller, hvis ansøgningen om  

 opholdstilladelse er indgivet her i landet, fra tidspunktet for ansøgningens  

 indgivelse.
Fristen regnes fra det tidligste af de i 1. pkt. nævnte  

 begyndelsestidspunkter.
 Stk. 2 og 3 bliver herefter stk. 3 og 4.
 6. § 46, stk. 2, ophæves og i stedet indsættes:
 » Stk. 2. Direktoratets afgørelser kan, bortset fra de i § 9  

 stk. 2, nr. 5, § 33, § 42 a, stk. 4, 1. pkt., og § 53 a nævnte afgørelser,  

 påklages til indenrigsministeren.
Stk. 3. Indenrigsministeren kan træffe bestemmelse om og fastsætte  

 nærmere regler for Direktoratet for Udlændinges behandling af de af stk. 1 og  

 2 omfattede sager.« § 3 I lov om social bistand, jf. lovbekendtgørelse nr. 829 af 1. oktober 1992,  

 som ændret ved bl.a. lov nr. 464 af 30. juni 1993 og lov nr. 362 af 18. maj  

 1994 og senest ved lov nr. 450 af 1. juni 1994, foretages følgende ændringer:
 1. I § 47 a, stk. 1, nr. 7, udgår »samt«, i  

nr. 8 indsættes efter »eller § 9, stk. 2, nr. 4,»:  

 »samt« og som nr. 9 indsættes:
»9) udlændingelovens § 9, stk. 2, nr. 5.« 2. I § 134 a, stk. 1, nr. 4, ændres »person,  

 eller« til: »person,», i nr. 8 ændres »§ 9, stk.  

 2, nr. 4.« til: »§ 9, stk. 2, nr. 4, eller« og som nr.  

 9 indsættes:
»9) udlændingelovens § 9, stk. 2, nr. 5.« § 4 Loven træder i kraft den 1. januar 1995.
§ 5 Stk. 1. §§ 1 og 3 gælder ikke for Færøerne og Grønland.
 Stk. 2. § 2 gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 de særlige færøske og grønlandske forhold tilsiger.
Bemærkninger til lovforslaget Almindelige bemærkninge 1. Indledning En del af gruppen af personer fra det tidligere Jugoslavien, som er  

 meddelt midlertidig opholdstilladelse her i landet, er indrejst i Danmark som  

 spontane asylansøgere.
Det drejer sig om ca. 13.000 personer.
I øvrigt er  

 ingen person, der har midlertidig opholdstilladelse, afskåret fra at ansøge  

 om asyl i henhold til udlændingelovens regler herom.
Personer fra det tidligere Jugoslavien, som er meddelt opholdstilladelse  

 efter § 15 i loven, er registreret som asylansøgere.
Det samlede antal  

 asylansøgere fra det tidligere Jugoslavien, som har fået meddelt  

 opholdstilladelse efter § 15, er ifølge Direktoratet for Udlændinge pr. 29.  

 september 1994 opgjort til 12.955 personer.
 For så vidt angår det samlede antal opholdstilladelser i medfør af lov om  

 midlertidig opholdstilladelse er der ifølge de seneste oplysninger fra  

 Direktoratet for Udlændinge pr. 1. november 1994 meddelt midlertidig  

 opholdstilladelse til i alt 19.150 personer, der omfatter skønsmæssigt knap  

 9.000 sager.
Lov om midlertidig opholdstilladelse til visse personer fra det tidligere  

 Jugoslavien m.v. åbner mulighed for, at myndighederne, såfremt man giver en  

 person midlertidig opholdstilladelse, kan udskyde sagsbehandlingen af  

 vedkommendes asylansøgning.
Udskydelsen kan maksimalt gælde i 2 år.
De første  

 beslutninger om udskydelse af asylsagsbehandlingen blev truffet i december  

 1992. Dette indebærer, at asylmyndighederne skal påbegynde  

 asylsagsbehandlingen af de første sager i december 1994.
 Forslaget indeholder en bemyndigelsesbestemmelse, hvorefter  

 indenrigsministeren kan fastsætte teknisk-administrative retningslinjer for  

 behandlingen af det store antal asylansøgninger fra personer fra det  

 tidligere Jugoslavien med midlertidig opholdstilladelse, jf. afsnit 2  

 nedenfor.
 Forslaget indeholder endvidere bestemmelser, der vedrører det fremtidige  

 opholdsgrundlag og øvrige vilkår for krigsflygtninge fra det tidligere  

 Jugoslavien, der opholder sig her i landet, jf. afsnit 3 nedenfor.
 Forslaget indeholder endelig en særlig bestemmelse om adgangen til at  

 inddrage opholdstilladelser i henhold til udlændingeloven, der er meddelt  

 personer med midlertidig opholdstilladelse, jf. afsnit 4.
2. Behandlingen af asylansøgninger fra personer fra det tidligere  

 Jugoslavien med midlertidig opholdstilladelse 2.1. Det retlige grundlag for behandlingen af ansøgninger om asyl fra  

 personer med midlertidig opholdstilladelse Som ovenfor nævnt kan sagsbehandlingen af asylansøgninger fra personer med  

 midlertidig opholdstilladelse efter § 14 i lov om midlertidig  

 opholdstilladelse til visse personer fra det tidligere Jugoslavien m.v.  

 udskydes i 2 år.
Af bemærkningerne til forslaget til lov nr. 933 af 28. november 1992  

 fremgår bl.a., at § 14 er indsat i loven for at sikre, at det administrative  

 system, der behandler ansøgninger om asyl fra spontant indrejste  

 asylansøgere, fortsat kan fungere på en tilfredsstillende måde.
Det fandtes  

 nødvendigt at etablere en administrativ ordning, der sikrer, at systemet ikke  

 belastes ressourcemæssigt ved behandling af asylansøgninger fra personer,  

 hvis behov for midlertidig beskyttelse mod tilbagesendelse er imødekommet ved  

 lovforslaget.
 Afgørelsen af, hvorvidt en person skal anerkendes som flygtning i Danmark,  

 forudsætter en konkret individuel behandling af den enkelte ansøgers sag.
Et væsentligt element i den almindelige asylsagsbehandling vil være, at  

 asylmyndighederne inddrager oplysninger om de aktuelle forhold i ansøgerens  

 hjemland.
Disse oplysninger sammenholdt med de konkrete forhold hos den  

 enkelte ansøger er afgørende for, om ansøgeren skal gives asyl i henhold til  

 udlændingelovens § 7.
 Retsgrundlaget for behandlingen af asylansøgninger, hvor ansøgningen er  

 indgivet af personer, der opholder sig her i landet, er udlændingelovens § 7,  

 stk. 1-3.
Bestemmelsen i udlændingelovens § 7 er betydelig mere vidtgående end  

 Danmarks forpligtelser ifølge flygtningekonventionen, idet den giver såvel  

 konventionsflygtninge som de facto-flygtninge et egentligt retskrav på  

 opholdstilladelse her i landet, såfremt de har Danmark som 1. asylland.
Efter  

 udlændingelovens § 7, stk. 3, kan opholdstilladelse nægtes, såfremt et andet  

 land er udlændingens 1. asylland, dvs. såfremt udlændingen allerede har  

 opnået beskyttelse i et andet land eller har nærmere tilknytning til et andet  

 land, hvor udlændingen må antages at kunne opnå beskyttelse.
Udlændingelovens § 7, stk. 1, omhandler det såkaldte  

 konventionsflygtningebegreb.
Afgørende for, om en udlænding er omfattet af  

 udlændingelovens § 7, stk. 1, er, om udlændingen falder ind under  

 definitionen i flygtningekonventionen fra 1951.
 Kernen i flygtningekonventionens definition af flygtningebegrebet er, at  

 udtrykket »flygtning« skal finde anvendelse på enhver person, der  

 »som følge af velbegrundet frygt for forfølgelse på grund af sin race,  

 religion, nationalitet, sit tilhørsforhold til en særlig social gruppe eller  

 sine politiske anskuelser, befinder sig uden for det land, i hvilket han har  

 statsborgerret, og som ikke er i stand til - eller på grund af sådan frygt  

 ikke ønsker - at søge dette lands beskyttelse«.
Udlændingelovens § 7, stk. 2, omhandler det såkaldte de  

 facto-flygtningebegreb.
Det første led i begrebet omhandler asylgrunde, der  

 minder om flygtningekonventionens asylgrunde, men som ikke opfylder  

 konventionens betingelser.
 Det andet led i begrebet drejer sig om grunde, der ikke ligner  

 konventionens, men som dog på den anden side er tungtvejende for den enkelte  

 asylansøger.
Fælles for de to led er, at der er tale om personer, der ikke opfylder  

 konventionens betingelser.
Det kan skyldes, at den forfølgelse, der  

 påberåbes, er begrundet i andre forhold end dem, der er nævnt i konventionen.  

 Det kan også skyldes, at der ikke er tale om frygt for forfølgelse, men  

 derimod er tale om frygt for en efter dansk retstradition ganske urimelig  

 sanktion, som efter vedkommende lands lovgivning i den givne situation vil  

 ramme enhver borger, der måtte have forset sig på samme måde.
Det kan endelig  

 skyldes, at myndighederne ikke har anset opfyldelsen af konventionens  

 betingelser for godtgjort i situationer, men hvor man alligevel ikke har  

 fundet grundlag for at kræve, at vedkommende skal vende tilbage til sit  

 hjemland.
 Som nævnt skal hver asylsag som hovedregel vurderes konkret med  

 inddragelse af alle de omstændigheder af individuel og generel karakter, som  

 knytter sig til sagen.
 Dog er det fast antaget i flygtningeretten, at det i helt ekstreme  

 situationer kan blive nødvendigt at tildele flygtningestatus efter en såkaldt  

 gruppebedømmelse, hvorved hvert enkelt medlem af gruppen »prima  

 facie« (dvs. ved mangel på bevis på det modsatte) betragtes som  

 flygtning.
 Det har ikke i dansk udlændingeadministration været aktuelt at anvende  

 sådanne betragtninger, idet der ikke er opstået sådanne helt ekstreme  

 situationer, hvor der af praktiske årsager ikke har kunnet foretages en  

 asylvurdering af hver enkelt sag på individuelt grundlag.
 En gruppebedømmelse vil aldrig kunne falde ud til et afslag, idet dette  

 vil være i strid med flygtningekonventionen og princippet om non-refoulement.
2.2. Administrative retningslinjer for behandlingen af asylansøgninger  

 fra personer med midlertidig opholds tilladelse 2.2.1. Indenrigsministeriets overvejelser herom Indenrigsministeriet har - bl.a. på baggrund af det meget store antal  

 asylansøgninger, der skal behandles - nærmere overvejet, hvorledes  

 behandlingen af disse asylansøgninger mest hensigtsmæssigt kan  

 tilrettelægges.
 Det bemærkes herved, at asylmyndighederne efter Indenrigsministeriets  

 opfattelse ikke med de nuværende ressourcer vil være i stand til at  

 iværksætte en asylsagsbehandling af ansøgninger fra de bosniske  

 krigsflygtninge.
Der vil derfor blive oprettet et særligt kontor i Direktoratet for  

 Udlændinge, som får den opgave at ekspedere asylansøgningerne fra de bosniske  

 krigsflygtninge.
Der er allerede søgt om det nødvendige personale hertil.
 Der bør tillige ske en vis teknisk-administrativ tilrettelæggelse af  

 sagsbehandlingen.
 Indenrigsministeriet finder på baggrund af de foretagne overvejelser, at  

 der bør fastsættes visse nærmere administrative retningslinjer for  

 behandlingen af de omhandlede sager med henblik på at sikre en hensigtsmæssig  

 behandling af sagerne, der samtidig vil være retssikkerhedsmæssigt fuldt  

 forsvarlig.
 Det foreslås derfor, at der optages en bemyndigelsesbestemmelse i lov om  

 midlertidig opholdstilladelse til visse personer fra det tidligere  

 Jugoslavien m.v., hvorefter indenrigsministeren kan fastsætte nærmere  

 retningslinjer om behandlingen af asylansøgninger fra personer med  

 midlertidig opholdstilladelse efter lov om midlertidig opholdstilladelse til  

 visse personer fra det tidligere Jugoslavien m.v.
 De administrative retningslinjer, der vil blive fastsat i medfør af den  

 foreslåede bemyndigelsesbestemmelse, vil blive udarbejdet på grundlag af  

 drøftelser i en arbejdsgruppe bestående af repræsentanter fra Direktoratet  

 for Udlændinge, Flygtningenævnet, Dansk Flygtningehjælp, Udenrigsministeriet  

 og Indenrigsministeriet.
 De administrative retningslinjer, der således vil blive udarbejdet, vil  

 kunne indeholde nærmere bestemmelser om opdelingen af ansøgningerne på  

 grundlag af de områder, som krigsflygtningene kommer fra, gruppering af  

 ansøgningerne på grundlag af forskellige etniske tilhørsforhold samt opdeling  

 af de forskellige persongrupper med hensyn til asylmotiv.
 Det må understreges, at der alene vil blive tale om en gruppering af sager  

 med henblik på, at der i sager, som henhører under en af de pågældende  

 grupper, efter en konkret og individuel vurdering meddeles asyl her i landet.  

 Det vil dog ved behandlingen af de sager, som henhører under en af de  

 pågældende grupper, være naturligt ved afgørelsen at tage hensyn til, at der  

 efter en umiddelbar vurdering vil skulle meddeles asyl i de pågældende sager.
De sager, der står til et afslag på asyl, vil ikke blive omfattet af den  

 påtænkte gruppering, men vil som hidtil blive underkastet en konkret og  

 individuel behandling.
Den påtænkte gruppering af sager vil således være i  

 overensstemmelse med de retsgarantier, som er knyttet til asylproceduren,  

 samt i overensstemmelse med bestemmelsen i flygtningekonventionens artikel 33  

 om, at en flygtning ikke må udvises eller afvises til sådanne områder, hvor  

 vedkommendes liv eller frihed ville være truet på grund af race, religion,  

 nationalitet, tilhørsforhold til en særlig social gruppe eller politiske  

 anskuelser (princippet om non-refoulement).
Endvidere vil der kunne fastsættes retningslinjer vedrørende sagsgangene i  

 forbindelse med behandlingen af ansøgninger om asyl fra personer med  

 midlertidig opholdstilladelse.
Der vil i den forbindelse kunne fastsættes  

 nærmere retningslinjer om indhentelse af baggrundsoplysninger fra  

 Udenrigsministeriet og andre myndigheder og organisationer, herunder om  

 løbende opdatering af disse, uden at der herved sker nogen indskrænkning i  

 asylmyndighedernes adgang til at træffe afgørelse om oplysningen af den  

 enkelte sag.
 De udarbejdede retningslinjer vil blive sendt til Folketingets Retsudvalg  

 til orientering.
2.2.2. En mulig gruppering af de bosniske krigsflygtninge Det må i forbindelse med udarbejdelsen af de nævnte retningslinjer  

 vurderes, om det er hensigtsmæssigt at foretage en opdeling af ansøgningerne  

 om asyl, således at asylmyndighederne kan behandle ansøgningerne i større  

 grupper.
 Opdelingen af ansøgninger om asyl fra de bosniske krigsflygtninge med  

 henblik på at lette sagsbehandlingen kan tænkes foretages på flere  

 forskellige måder.
 Som en første mulighed kan man forestille sig en gruppering af de  

 forskellige persongrupper med hensyn til asylmotiv.
En stor del af ansøgerne fra det tidligere Jugoslavien har i den  

 forbindelse alene angivet borgerkrigen som asylmotiv.
En del af dem har  

 oplyst, at de er flygtet, fordi de var udsat for etnisk udrensning i det  

 område, de boede i.
I forbindelse hermed har nogle været udsat for overgreb,  

 typisk beslaglæggelse af privat ejendom, trusler og chikane.
Den enkelte  

 udrensning er ofte foregået på den måde, at de pågældende har fået en frist  

 til at forlade deres bolig/landsby.
 På baggrund af udlændingemyndighedernes kendskab til sagerne vil følgende  

 grupperinger af ansøgningerne kunne overvejes:
 - De pågældende har været udsat for individuelle overgreb.
 - Unddragelse af militærtjeneste.
 - Blandet ægteskab.
 Direktoratet for Udlændinge har på baggrund af telefonisk indhentede  

 oplysninger fra et antal indkvarteringscentre med forskellige forbehold i  

 relation til definitionen af en blandet ægteskab skønsmæssigt over for  

 Indenrigsministeriet anslået, at omkring 3.000 til 3.500af de personer, der  

 er meddelt midlertidig opholdstilladelse i Danmark, har relationer til et  

 blandet ægteskab, enten som ægtefælle eller barn.
Det bemærkes i den forbindelse, at der ikke er nogen fastlagt definition  

 for, hvornår en person er af den ene eller anden etniske herkomst.
Det må  

 derfor antages, at der vil være adskillige grænsetilfælde, f.eks. hvor den  

 ene ægtefælles forældre er af forskellig etnisk herkomst, hvor det ikke  

 umiddelbart kan afgøres, hvorvidt det pågældende par skal betragtes som et  

 blandet ægteskab eller ej.
 - Mænd i den våbenføre alder.
 Antallet af mænd i den våbenføre alder, der efter de for tiden  

 foreliggende oplysninger er 16-60 år, som har fået meddelt opholdstilladelse  

 efter § 15, udgør ifølge udlændingemyndighedernes foreløbige opgørelser i alt  

 3.659 personer.
 - Personer, som har været udsat for etnisk udrensning og kommer fra et  

 område, hvor der fortsat foregår udrensninger af den pågældende etniske  

 befolkningsgruppe.
 - Personer, som kommer fra et område, der er ramt af  

 kamphandlinger.
 - Personer, som eventuelt kan tage ophold i andre republikker i det  

 tidligere Jugoslavien eller andre lande.
 Denne gruppe omfatter bl.a. personer, som er statsborgere i et tredjeland  

 (typisk Kroatien eller Serbien), har dobbelt statsborgerskab eller har  

 mulighed for at tage varigt ophold i andre republikker i det tidligere  

 Jugoslavien, f.eks. på grund af ægteskab.
 Som en anden mulighed kan det endvidere vurderes, hvorvidt det er  

 hensigtsmæssigt at foretage en opdeling af ansøgerne på grundlag af de  

 områder, som krigsflygtningene kommer fra.
 En tredje mulighed vil være at kategorisere ansøgningerne på  

 grundlag af ansøgernes forskellige etniske tilhørsforhold.
 Som en fjerde mulighed kan man vurdere, hvorvidt det er  

 hensigtsmæssigt at kombinere de enkelte mulige grupperinger af  

 ansøgningerne - kumulative omstændigheder - med henblik på at opnå den  

 administrativt hurtigste og smidigste behandling af ansøgningerne.
 Det bemærkes, at en gruppering af ansøgningerne i forbindelse med en  

 iværksættelse af asylsagsbehandlingen naturligvis bl.a. vil afhænge af en  

 vurdering af de baggrundsoplysninger, der foreligger på det tidspunkt hvor  

 ansøgningerne skal behandles.
 Udlændingemyndighederne vil i den kommende tid løbende skulle indhente  

 opdaterede baggrundsoplysninger herom til brug for asylsagsbehandlingen.
2.2.3. Opfølgning af de fastsatte retningslinjer Indenrigsministeriet vil løbende nøje følge asylsagsbehandlingen med  

 henblik på at sikre, at asylsagsbehandlingen skrider planmæssigt frem,  

 således at alle asylansøgningerne fra personer med midlertidig  

 opholdstilladelse tilsigtes afgjort af Direktoratet for Udlændinge i løbet af  

 1995.
 Det forudsættes, at afviklingen af asylsagerne vil finde sted således, at  

 nye ansøgninger om asyl fra bosniske krigsflygtninge vil kunne behandles i  

 takt med indgivelsen af disse ansøgninger.
3. Opholdstilladelse efter udlændingelovens regler til bosniske  

 krigsflygtninge, der får afslag på asyl Den sagsbehandling, som efter § 14 i lov om midlertidig opholdstilladelse  

 til visse personer fra det tidligere Jugoslavien m.v. skal påbegyndes i  

 december 1994 vedrørende asylansøgninger fra personer med midlertidig  

 opholdstilladelse, må forventes at indebære, at nogle af de personer, som i  

 dag har midlertidig opholdstilladelse, vil få asyl her i landet.
Den  

 persongruppe, som i dag har midlertidig opholdstilladelse her i landet, vil  

 derved fremover blive inddelt i to grupper med forskellig opholdsstatus og  

 forskellige rettigheder.
De personer, som får asyl her i landet, får opholdstilladelse med  

 henblik på varigt ophold her i landet og vil af Direktoratet for Udlændinge  

 blive overgivet til Dansk Flygtningehjælp med henblik på, at de pågældende  

 kan indgå i Dansk Flygtningehjælps integrationsprogram og blive indsluset i  

 det danske samfund.
De pågældende personer vil endvidere i samme omfang som  

 danskere have ret til at modtage sociale ydelser efter bistandsloven.
De personer, som får afslag på asyl her i landet, vil derimod efter  

 det hidtidige regelsæt fortsætte med at have midlertidig opholdstilladelse  

 her i landet.
Den pågældende persongruppe vil endvidere fortsat få deres  

 underhold dækket af Direktoratet for Udlændinge og være undergivet Dansk  

 Flygtningehjælps aktiveringsprogram med de vilkårsforbedringer af  

 indkvarterings-, uddannelses- og beskæftigelsesmæssig art, der blev  

 gennemført ved lov nr. 425 af 1. juni 1994 om ændring af lov om midlertidig  

 opholdstilladelse til visse personer fra det tidligere Jugoslavien m.v.
 I den forbindelse bemærkes, at Direktoratet for Udlændinge over for  

 gruppen af bosniske krigsflygtninge, der ikke har søgt om asyl, vil oplyse om  

 denne mulighed samt tilkendegive, at asylsagsbehandlingen, i det omfang det  

 ud fra de givne ressourcer er muligt, vil blive søgt gennemført i løbet af  

 1995. Direktoratets tilkendegivelse vil gælde alle de bosniske  

 krigsflygtninge, som indgiver ansøgning om asyl inden 31. december 1994.
 Der vil således opstå betydelige forskelle i, hvilke  

 indkvarteringsmæssige, sociale, uddannelsesmæssige og beskæftigelsesmæssige  

 rettigheder gruppen af personer fra det tidligere Jugoslavien vil opnå ved et  

 fortsat ophold her i landet.
 På denne baggrund foreslås det, at der indføjes en bestemmelse i  

 udlændingelovens § 9, stk. 2, nr. 5, der indebærer, at de personer med  

 midlertidig opholdstilladelse, som får afslag på asyl, fremover vil kunne få  

 opholdstilladelse i henhold til udlændingeloven i stedet for som hidtil lov  

 om midlertidig opholdstilladelse til visse personer fra det tidligere  

 Jugoslavien m.v.
 Efter den gældende bestemmelse i udlændingelovens § 9, stk. 2, nr. 4, kan  

 der efter ansøgning gives opholdstilladelse, hvis ganske særlige grunde i  

 øvrigt taler derfor.
 Indenrigsministeriet har overvejet mulighederne for i medfør af  

 udlændingelovens § 9, stk. 2, nr. 4, at give opholdstilladelse til de  

 personer med midlertidig opholdstilladelse, der får afslag på eller ikke har  

 ansøgt om asyl.
 Efter forarbejderne til bestemmelsen tager bestemmelsen i § 9, stk. 2, nr.  

 4, navnlig sigte på udlændinge, der opfylder betingelserne for at kunne  

 gennemføre en uddannelse her i landet, eller som skal gennemgå et  

 højskoleophold, udlændinge, der kommer hertil som led i udveksling af  

 skoleelever, udlændinge, der søger midlertidigt au-pair-ophold her i landet,  

 præster, missionærer og andre med lignende opgaver, der skal virke inden for  

 et trossamfund her i landet, eller udlændinge med væsentlig tilknytning til  

 Danmark, f.eks. i kraft af tidligere langvarigt ophold her i landet eller  

 mangeårigt arbejde for danske interesser (betænkning 968/1982, side 142-143).
 Bestemmelsen kan herudover anvendes i andre enkeltstående tilfælde.
 Efter Indenrigsministeriets opfattelse er det således ikke muligt i medfør  

 af udlændingelovens § 9, stk. 2, nr. 4, på et mere generelt grundlag at  

 meddele opholdstilladelse til grupper af udlændinge, der for tiden har et  

 midlertidigt beskyttelsesbehov her i landet.
 Det foreslås derfor, at der indsættes en særlig bestemmelse i  

 udlændingelovens § 9, stk. 2, nr. 5. Hensigten med denne løsning er  

 imidlertid i alle tilfælde at stille de personer, som omfattes af den  

 foreslåede bestemmelse, som de asylansøgere, der får opholdstilladelse efter  

 § 9, stk. 2, nr. 2, eller nr. 4.
Hensigten med overførsel af opholdsgrundlaget fra lov om midlertidig  

 opholdstilladelse til visse personer fra det tidligere Jugoslavien m.v. til  

 udlændingeloven er på den lovteknisk mest smidige måde at opnå, at også de  

 personer med midlertidig opholdstilladelse, der får afslag på asyl, vil  

 overgå til Dansk Flygtningehjælps integrationsprogram og blive omfattet af  

 bistandslovens regelsæt vedrørende udbetaling af kontanthjælp og andre  

 sociale ydelser.
De pågældende personer vil endvidere få fri adgang til det  

 danske arbejdsmarked ligesom de anerkendte flygtninge.
 Det må imidlertid understreges, at det overordnede sigte fortsat er, at  

 gruppen af krigsflygtninge fra det tidligere Jugoslavien skal vende hjem.
De personer med midlertidig opholdstilladelse, der opnår asyl her i  

 landet, kan efter udlændingelovens almindelige regler få opholdstilladelsen  

 inddraget inden for 3 år regnet fra asylansøgningens indgivelse, jf.  

 udlændingelovens § 19, stk. 2, jf. stk. 1, nr. 1, hvis grundlaget for  

 meddelelse af asyl bortfalder.
For personer, der har ansøgt om asyl inden den  

 27. juni 1992 er fristen 2 år.
Det fremgår af forarbejderne til til  

 udlændingeloven (betænkning nr. 968/1982), at inddragelse af en  

 opholdstilladelse til en flygtning efter § 19, stk. 1, nr. 1, kun bør ske,  

 såfremt de omstændigheder, der begrundede anerkendelsen som flygtning har i  

 landet, klart er bortfaldet, således at det må anses for åbenbart ugrundet,  

 at den pågældende ikke ophører med at opholde sig her i landet som flygtning.
 De personer med midlertidig opholdstilladelse, der får afslag på asyl, og  

 som nu foreslås omfattet af udlændingeloven, skal fortsat have en midlertidig  

 opholdstilladelse her i landet, der vil kunne inddrages, når det midlertidige  

 beskyttelsesbehov ikke længere er til stede.
Det er endvidere hensigten, at det integrationsprogram, som tilbydes  

 gruppen af bosniske krigsflygtninge, må justeres, således at  

 flygtningegruppen fortsat kan få tilbudt de nødvendige undervisningsmæssige  

 og beskæftigelsesmæssige programmer med henblik på at gøre flygtningegruppen  

 rustet til en eventuel hjemvenden.
Hjemvendelsessigtet vil således også indgå  

 som en bestemmende faktor for integrationsprogrammets nærmere indhold.
En nærmere udmøntning af dette særlige integrationsprogram vil snarest  

 blive foretaget i samarbejde med Dansk Flygtningehjælp og andre involverede  

 myndigheder.
Eventuelle lovgivningsmæssige initiativer vil blive fremsat på  

 et senere tidspunkt i folketingsåret 1994-95.
 Det forudsættes, at personer, der har midlertidig opholdstilladelse, og  

 som har ansøgt om asyl, ikke får behandlet en ansøgning om opholdstilladelse  

 efter § 9, stk. 2, nr. 5, før asylsagen er behandlet.
 Det foreslås endvidere, at personer med midlertidig opholdstilladelse, der  

 får afslag på asyl, men som fremover får opholdstilladelse efter  

 udlændingelovens regler, omfattes af den i bistandsloven indførte adgang for  

 flygtninge m.fl. til at få udbetalt økonomisk støtte til at repatriere.  

 Herved sker der ingen nævneværdige ændringer i de pågældende personers  

 retlige stilling, idet personer med midlertidig opholdstilladelse i dag i  

 medfør af særlige regler i lov om midlertidig opholdstilladelse til visse  

 personer fra det tidligere Jugoslavien m.v. kan få økonomisk støtte til  

 tilbagevenden til det tidligere Jugoslavien.
 Det forhold, at personer med midlertidig opholdstilladelse, der får afslag  

 på asyl, fremover omfattes af samme repatrieringsordning som flygtninge  

 m.fl., får dog den utilsigtede konsekvens, at de pågældende får  

 fortrydelsesret i 6 måneder i stedet for som hidtil efter lov om midlertidig  

 opholdstilladelse til visse personer fra det tidligere Jugoslavien m.v. i 3  

 måneder.
Da hensigten med at overføre den pågældende persongruppes opholdsgrundlag  

 fra lov om midlertidig opholdstilladelse til visse personer fra det tidligere  

 Jugoslavien m.v. til udlændingeloven ikke har været at forbedre de pågældende  

 personers muligheder for at forblive i hjemområdet i det tidligere  

 Jugoslavien og samtidig bevare deres opholdsstatus her i landet, foreslås  

 udlændingelovens regler om fortrydelsesret ændret, således at de pågældende  

 personer fremover har en fortrydelsesret på 3 måneder.
En sådan frist må  

 anses for at give en person fra det tidligere Jugoslavien rimelig tid til at  

 vurdere genbosætningsmulighederne i det område, vedkommende stammer fra og  

 ønsker at vende tilbage til.
 Endvidere foreslås bistandslovens regler ændret, således at personer med  

 midlertidig opholdstilladelse, hvis opholdsgrundlag overføres til  

 bistandsloven, fremover underkastes samme regler i henseende til statslig  

 refusion af ydelser og undergivelse af Dansk Flygtningehjælps  

 integrationsprogram som flygtninge.
Lovforslaget indeholder endelig en bestemmelse om, at Direktoratet for  

 Udlændinges afgørelser om, hvorvidt en person fra det tidligere Jugoslavien  

 har det fornødne beskyttelsesbehov her i landet til at få tildelt  

 opholdstilladelse i medfør af udlændingeloven, ikke kan påklages til  

 Indenrigsministeriet.
Vurderingen af, om der foreligger det fornødne  

 beskyttelsesbehov her i landet til at meddele opholdstilladelse, er den samme  

 efter den foreslåede bestemmelse i udlændingeloven som efter lov om  

 midlertidig opholdstilladelse til visse personer fra det tidligere  

 Jugoslavien m.v.
Da meddelelsen af opholdstilladelse efter lov om midlertidig  

 opholdstilladelse til visse personer fra det tidligere Jugoslavien m.v. alene  

 er henlagt til Direktoratet for Udlændinge, forekommer det naturligt at  

 videreføre denne ordning.
Det er dog en forudsætning, at mere principielle spørgsmål, som måtte  

 opstå i forbindelse med Direktoratet for Udlændinges behandling af sager om  

 opholdstilladelse efter den foreslåede bestemmelser, afgøres i et snævert  

 samarbejde med Indenrigsministeriet.
Navnlig må Direktoratet for Udlændinges  

 beslutning om generel hjemsendelse af personer fra det tidligere Jugoslavien  

 under henvisning til, at forholdene i det tidligere Jugoslavien må anses for  

 således normaliserede, at en tilbagevenden vil være mulig og forsvarlig,  

 træffes i et snævert samarbejde med Indenrigsministeriet.
Såfremt der måtte være personer med midlertidig opholdstilladelse, der  

 ikke har indgivet ansøgning om asyl eller som frafalder ansøgning herom, vil  

 de pågældendes retsstilling ikke blive berørt af lovforslaget.
De pågældende  

 vil have fortsat midlertidigt ophold her i landet efter reglerne i lov om  

 midlertidig opholdstilladelse til visse personer fra det tidligere  

 Jugoslavien.
4. Inddragelse af opholdstilladelser efter udlændingelovens regler til  

 bosniske krigsflygtninge De personer, som i dag har midlertidig opholdstilladelse efter lov om  

 midlertidig opholdstilladelse til visse personer fra det tidligere  

 Jugoslavien m.v., vil som nævnt under afsnit 2 have mulighed for at få  

 påbegyndt sagsbehandlingen af deres ansøgning om asyl og vil have mulighed  

 for at få meddelt asyl.
Hvis det viser sig, at de pågældende får afslag på  

 asyl, foreslås det, at de pågældende vil få opholdstilladelse efter  

 udlændingelovens regler, såfremt der fortsat på grund af krigshandlingerne i  

 det tidligere Jugoslavien er behov for midlertidig beskyttelse her i landet,  

 jf. den foreslåede bestemmelse i udlændingelovens § 9, stk. 2, nr. 5.
Såfremt det viser sig, at forholdene i det tidligere Jugoslavien efter  

 meddelelsen af asyl bliver så normaliserede, at den enkelte bosniske  

 krigsflygtning ikke er udsat for nogen individuel forfølgelsesrisiko, vil  

 opholdstilladelsen efter udlændingelovens almindelige regler kunne inddrages  

 inden for en 3-årig periode, hvis grundlaget for opholdstilladelse er  

 bortfaldet.
Tilsvarende gælder, såfremt det midlertidige beskyttelsesbehov  

 efter meddelelsen af opholdstilladelse efter udlændingelovens § 9, stk. 2,  

 nr. 5, bortfalder som følge af normaliserede forhold i det tidligere  

 Jugoslavien.
 Efter udlændingelovens almindelige regler vil opholdstilladelsen kunne  

 inddrages, så længe udlændingen ikke lovligt med henblik på varigt ophold har  

 boet her i landet i 3 år.
Efter Indenrigsministeriets opfattelse må man tage udgangspunkt i, at de  

 opholdstilladelser, som meddeles efter udlændingeloven til de bosniske  

 krigsflygtninge, bør meddeles på samme vilkår som opholdstilladelser i øvrigt  

 til udlændinge.
Udlændingelovens almindelige inddragelsesregler bør derfor  

 også gælde for opholdstilladelser til bosniske krigsflygtninge.
I relation til bosniske krigsflygtninge gør der sig imidlertid det særlige  

 forhold gældende, at et stort antal af de personer, som er blevet meddelt  

 midlertidig opholdstilladelse i medfør af lovens §§ 1, 4 og 15 a, ikke har  

 indgivet ansøgning om asyl på nuværende tidspunkt.
Når denne persongruppe  

 indgiver ansøgning om asyl og senere får asyl, vil 3-årsfristen skulle regnes  

 fra det forholdsvis sene tidspunkt for indgivelsen af ansøgning om asyl.  

 Dette forekommer urimeligt set i forhold til de personer med midlertidig  

 opholdstilladelse, som har indgivet ansøgning om asyl allerede ved indrejsen.
 For at skabe lige vilkår for de bosniske krigsflygtninge, uanset på  

 hvilket tidspunkt de har indgivet ansøgning om asyl her i landet, foreslås  

 der indsat en lovbestemmelse i udlændingeloven, der bevirker, at den særlige  

 3-årsfrist i udlændingeloven netop for bosniske krigsflygtninge skal regnes  

 fra den første midlertidige opholdstilladelse eller, hvis ansøgning om asyl  

 er indgivet på et tidligere tidspunkt her i landet, fra dette tidspunkt.
5. Hørte myndigheder Indenrigsministeriet har forinden lovforslagets fremsættelse sendt et  

 udkast til lovforslaget til høring hos Direktoratet for Udlændinge og Dansk  

 Flygtningehjælp.
6. Økonomiske og administrative konsekvenser af lovforslaget 6.1. Indledning Idet det ikke er muligt at skønne over andelen af personer med midlertidig  

 opholdstilladelse, som vil blive omfattet af lovforslaget, kan de samlede  

 økonomiske konsekvenser af lovforslaget ikke gøres endeligt op.
Nedenfor gennemgås de økonomiske konsekvenser af de enkelte bestemmelser i  

 lovforslaget.
De økonomiske konsekvenser er dels beregnet i forhold til  

 gældende regler, dels i forhold til et nyt særligt integrationsprogram, som  

 regeringen agter at gennemføre for de bosniske krigsflygtninge.
Set i forhold  

 til gældende regler medfører lovforslaget samlet set en merudgift i forhold  

 til en videreførsel af de nugældende midlertidige opholdstilladelser, men set  

 i forhold til det særlige program, som regeringen agter at gennemføre,  

 skønnes der ikke merdudgifter ved forslaget.
 Regeringen agter at gennemføre et særligt forløb for bosniske  

 krigsflygtninge, der i tid og indhold vil føre til mindre udgifter i forhold  

 til nugældende regler.
6.2. Midlertidig opholdstilladelse efter udlændingelovens § 9, stk. 2,  

 nr. 5 Forslaget forventes ikke at medføre væsentlige administrative merudgifter,  

 idet det forudsættes, at den ekstra sagsbehandling, som forslaget medfører,  

 er af begrænset omfang.
6.3. Det særlige program for personer, der får asyl eller  

 opholdstilladelse efter § 9, stk. 2, nr. 5 Lovforslaget indebærer, at krigsflygtninge, som meddeles midlertidig  

 opholdstilladelse efter § 9, stk. 2, nr. 5, vil overgå til Dansk  

 Flygtningehjælp med henblik på at gennemføre et integrationsprogram.
I det nuværende integrationsprogram varetager Dansk Flygtningehjælp  

 indslusning og boligplacering af flygtningene i det danske samfund.
Derudover  

 varetager Dansk Flygtningehjælp med visse undtagelser (jf.
Socialministeriets  

 bekendtgørelse nr. 14 af 4. januar 1993, samt § 134 a i lov om social  

 bistand) administration og udbetaling af ydelser efter bistandsloven.
Det nuværende integrationsprogram gennemføres inden for årlige  

 personpriser på 111.721 kr. (FFL 1995-niveau). Hertil kommer udgifter til  

 tilskud til amternes udgifter til danskundervisning på gennemsnitligt 20.160  

 kr. årligt pr. person under integration.
Idet der bortses fra udgifter til  

 kommuner, jf. nedenfor, udgør de statslige udgifter for flygtninge i  

 integrationsfasen således ca. 132.000 kr.
Efter de gældende regler i lov om midlertidig opholdstilladelse ville de  

 pågældende personer fortsat skulle have midlertidig opholdstilladelse her i  

 landet med underholdsudgifter dækket af Direktoratet for Udlændinge og  

 modtage Dansk Flygtningehjælps aktiveringsprogram m.v.
Underhold af  

 flygtninge med midlertidig opholdstilladelse er på ændringsforslag til  

 Finanslov 1995 angivet til 91.700 kr., mens aktiveringsordninger gennemføres  

 inden for en gennemsnitlig personpris på ca. 28.000 kr. inkl. særlige puljer  

 til etablering og voksenundervisning.
Den samlede årsudgift efter de gældende  

 regler er således i 1995 budgetteret til 119.700 kr.
 Lovforslaget vil på den baggrund medføre årlige merudgifter på ca. kr.  

 12.300 i den 18-måneders-periode, hvor den i lovforslaget nævnte persongruppe  

 er omfattet af Dansk Flygtningehjælps integrationsprogram.
 Regeringen agter imidlertid at gennemføre et særligt program for de  

 krigsflygtninge, der får asyl henholdsvis opholdstilladelse efter § 9, stk.  

 2, nr. 5.
Det særlige program vil reflektere de bosniske flygtninges to-årige ophold  

 i Danmark, herunder at en stor del af flygtningene har deltaget i  

 undervisning og beskæftigelsesordninger under aktiveringsprogrammet og  

 vilkårsforbedringerne.
Disse forhold forventes at kunne resultere i en  

 kortere integrationsperiode for de bosniske flygtninge.
 Der vil derudover være mulighed for administrative besparelser ved  

 sammenlægning af aktivitets- og integrationsprogrammerne for de bosniske  

 flygtninge.
 Såfremt det måtte vise sig nødvendigt, agter regeringen at fremsætte  

 lovforslag med henblik på gennemførelse af de særlige programmer.
 Således foretager en arbejdsgruppe med deltagelse af Indenrigsministeriet,  

 Finansministeriet og Dansk Flygtningehjælp for tiden en udredning af  

 mulighederne for at tilrettelægge et særskilt integrationsforløb for bosniske  

 krigsflygtninge, som meddeles asyl, og angive de økonomiske rammer herfor.  

 Indenrigsministeriet har endvidere nedsat et udvalg vedrørende integration af  

 flygtninge og indvandrere, der skal fastlægge det nærmere indhold af  

 integrationsprogrammet for bosniske krigsflygtninge.
 Gennemførelsen af det særlige program betyder, at den enkelte  

 krigsflygtning vil modtage et integrationsprogram af en gennemsnitlig  

 varighed på 9 måneder.
 Dette betyder, at lovforslaget alt i alt ikke vil føre til merudgifter.
6.4. Kommunaløkonomiske konsekvenser Ved folkeregistrering indgår udenlandske statsborgere i opgørelsen af  

 udligningen af beskatningsgrundlag og udgiftsbehov efter lov om kommunal  

 udligning og generelle tilskud til kommuner og amtskommuner.
 I tilskuds- og udligningsloven er endvidere fastsat regler om tilskud til  

 kommunernes merudgiftsbehov vedrørende serviceforanstaltninger m.v. for  

 indvandrere og flygtninge og tilskud til kommunernes merudgiftsbehov  

 vedrørende forsørgelse og sociale udgifter til flygtninge.
Tilskudsordningen vedrørende indvandrere og flygtninge omfatter  

 udenlandske statsborgere uden for Norden, EU og Nordamerika baseret på  

 statsborgerskab i CPR-registret.
Kommunerne vil således ved folkeregistrering  

 af sådanne statsborgere modtage tilskud efter denne ordning.
For tilskudsordningen vedrørende sociale udgifter gælder, at der ydes  

 tilskud for flygtninge, der har haft opholdstilladelse fra 11/2 år til 101/2  

 år.
Da der ikke findes nogen opgørelse over antallet af flygtninge i hver  

 kommune, er denne tilskudsordning baseret på statsborgerskab i CPR-registret.  

 Afgrænsningen af flygtningenationer fastsættes af indenrigsministeren i  

 henhold til § 31 i tilskuds- og udligningsloven.
Indenrigsministeriet følger løbende udviklingen i flygtningetilgangen for  

 at kunne justere gruppen af lande, der skal indgå i beregningen af tilskud  

 som mål for antallet af flygtninge.
Forslaget vil kunne medføre et behov for  

 en justering af den nuværende landeafgrænsning.
 Regeringen vil lade dette spørgsmål og de samlede økonomiske virkninger  

 for kommunerne af de seneste års tilstrømning af krigsflygtninge indgå i de  

 økonomiske forhandlinger mellem staten og kommunerne i foråret 1995.
6.5. Ændring af støtte til repatriering Forslaget ventes at medføre merudgifter på indtil 10.000 kr. pr. person,  

 som måtte vælge at repatriere.
Det skal dog understreges, at der fortsat er  

 en samlet besparelse ved repatriering, idet alle ydelser i forbindelse med  

 bistandsloven m.v. bortfalder.
Det skal dog anføres, at meget få personer  

 hidtil har brugt repatrieringsmuligheden.
Bemærkninger til lovforslagets enkelte bestemmelser Til § 1 Til nr. 1 Bestemmelsen indebærer, at en opholdstilladelse i medfør af lov om  

 midlertidig opholdstilladelse til visse personer fra det tidligere  

 Jugoslavien m.v. bortfalder, når der meddeles opholdstilladelse til den  

 pågældende efter udlændingeloven, herunder § 7 (asyl) og § 9 samt den  

 foreslåede bestemmelse i § 9, stk. 2, nr. 5. Bestemmelsen indebærer at  

 opholdstilladelsen efter lov om midlertidig opholdstilladelse til visse  

 personer fra det tidligere Jugoslavien m.v. bortfalder, uden at der træffes  

 særskilt afgørelse herom.
Til nr. 2 Det foreslås, at indenrigsministeren bemyndiges til at fastsætte nærmere  

 regler om behandlingen af asylansøgninger fra personer med midlertidig  

 opholdstilladelse efter lov om midlertidig opholdstilladelse til visse  

 personer fra det tidligere Jugoslavien m.v.
 Bemyndigelsesbestemmelsen indebærer, at indenrigsministeren kan fastsætte  

 nærmere retningslinjer for, hvordan asylmyndighederne teknisk-administrativt  

 kan sikre en hurtig og smidig behandling af ansøgningerne.
 Der vil i retningslinjerne kunne fastsættes nærmere regler om opdelingen  

 af ansøgningerne på grundlag af, hvilke områder krigsflygtningene kommer fra,  

 gruppering af ansøgningerne på grundlag af de forskellige etniske  

 tilhørsforhold samt opdeling af de forskellige persongrupper med hensyn til  

 asylmotiv.
 Endvidere vil bemyndigelsesbestemmelsen kunne anvendes til at fastsætte  

 regler vedrørende sagsgangene i forbindelse med behandlingen af ansøgninger  

 om asyl fra personer med midlertidig opholdstilladelse.
 Der vil endvidere kunne fastsættes retningslinjer om løbende opdatering af  

 baggrundsmateriale, der har betydning for behandlingen af asylansøgninger fra  

 den omhandlede persongruppe.
 Retningslinjerne vil blive udarbejdet således, at det sikres, at  

 asylmyndighederne kan foretage en konkret, individuel vurdering i hver enkelt  

 sag.
 Retningslinjerne vil blive udarbejdet i samarbejde med asylmyndighederne.
 Folketingets Retsudvalg vil blive orienteret om indholdet af de fastsatte  

 retningslinjer.
Til § 2 Til nr. 1 Der foreslås indsat en ny bestemmelse i § 9, stk. 2, nr. 5, hvorefter der  

 efter ansøgning kan meddeles opholdstilladelse, hvis en udlænding med  

 opholdstilladelse i medfør af lov om midlertidig opholdstilladelse til visse  

 personer fra det tidligere Jugoslavien m.v. uden for de i § 7, stk. 1 og 2,  

 nævnte tilfælde på grund af krigshandlinger eller lignende uroligheder i det  

 område, vedkommende ellers kan vende tilbage til, må antages at have behov  

 for fortsat midlertidig beskyttelse her i landet.
 Om baggrunden for bestemmelsen henvises til punkt 3 i de almindelige  

 bemærkninger.
Bestemmelsen om meddelelse af opholdstilladelse er fakultativ, således at  

 opholdstilladelse i særlige tilfælde og efter en konkret vurdering vil kunne  

 nægtes, selv om lovens betingelser i øvrigt er opfyldt.
Det vil bl.a. kunne  

 være tilfældet, hvor der er tale om personer, som er udvist med  

 indrejseforbud.
Bestemmelsen forudsætter indgivelse af ansøgning om opholdstilladelse.
En  

 sådan ansøgning anses for at foreligge i og med, at de pågældende på et  

 tidligere tidspunkt har indgivet ansøgning om asyl.
Det er en betingelse for at meddele opholdstilladelse efter denne  

 bestemmelse, at udlændingen har opholdstilladelse i medfør af lov om  

 midlertidig opholdstilladelse til visse personer fra det tidligere  

 Jugoslavien m.v., som ikke er udløbet, nægtet forlænget eller inddraget, og  

 at udlændingen har fået afslag på asyl efter udlændingelovens § 7, stk. 1 og  

 2. Afslaget skal være endeligt, dvs. meddelt af Flygtningenævnet i  

 normalprocedure-sager eller af Direktoratet for Udlændinge i åbenbart  

 grundløs-procedure-sager.
Et afslag på asyl efter § 7, stk. 4, vil ikke være  

 tilstrækkeligt.
 Det er ingen betingelse, at udlændingen har fået afslag på  

 opholdstilladelse efter § 9, stk. 2, nr. 2, selv om en ansøgning om  

 opholdstilladelse efter § 9, stk. 2, nr. 2, på den anden side ikke vil kunne  

 nægtes under henvisning til en verserende sag om opholdstilladelse efter § 9,  

 stk. 2, nr. 5.
 Det er endvidere en betingelse for at meddele opholdstilladelse efter den  

 foreslåede bestemmelse, at udlændingen på grund af krigshandlinger eller  

 lignende uroligheder i det område, vedkommende ellers kan vende tilbage til,  

 må antages at have behov for fortsat midlertidig beskyttelse her i landet.  

 Vurderingen svarer til den beskyttelsesvurdering, som skal foretages efter  

 lov om midlertidig opholdstilladelse til visse personer fra det tidligere  

 Jugoslavien m.v., jf. § 2, § 15, stk. 3, og § 15 a.
De opholdstilladelser, som vil skulle meddeles efter den foreslåede  

 bestemmelse, skal meddeles med henblik på midlertidigt ophold her i landet på  

 samme måde som humanitære opholdstilladelser efter § 9, stk. 2, nr. 2, eller  

 nr. 4. Dette indebærer, at opholdstilladelsen i første omgang vil blive  

 meddelt for 6 måneder med henblik på midlertidigt ophold.
Såfremt der er  

 grundlag for en forlængelse af opholdstilladelsen, jf. nedenfor, vil  

 opholdstilladelsen på ny blive meddelt for 6 måneder med henblik på  

 midlertidigt ophold.
Såfremt der er grundlag for en forlængelse, vil  

 opholdstilladelsen herefter blive meddelt for 12 måneder med henblik på  

 midlertidigt ophold.
Skal opholdstilladelsen forlænges, vil  

 opholdstilladelsen herefter blive meddelt med henblik på varigt ophold.  

 Tidsubegrænset opholdstilladelse vil herefter blive meddelt i  

 overensstemmelse med Direktoratet for Udlændinges nuværende praksis for  

 meddelelse af opholdstilladelse efter § 9, stk. 2, nr. 2 og nr. 4.
 Der skal i forbindelse med en opholdstilladelse efter § 9, stk. 2, nr. 5,  

 tillige meddeles arbejdstilladelse.
 Der skal ved hver forlængelse af opholdstilladelsen på ny tages  

 selvstændigt stilling til, om betingelserne for at meddele opholdstilladelsen  

 er til stede.
Den midlertidige opholdstilladelse vil derfor kun blive forlænget, så  

 længe de pågældende personer på grund af krigshandlinger eller lignende  

 uroligheder i hjemlandet fortsat har et behov for midlertidig beskyttelse her  

 i landet, jf. § 2 og § 15, stk. 3, i lov om midlertidig opholdstilladelse til  

 visse personer fra det tidligere Jugoslavien m.v.
En generel tilbagesendelse  

 til hjemlandet af personer, der har haft opholdstilladelse efter den  

 foreslåede bestemmelse, vil forudsætte, at det blandt andet på baggrund af de  

 tilkendegivelser, der forinden er indhentet fra UNHCR, Røde Kors eller anden  

 tilsvarende international organisation, kan lægges til grund, at forholdene i  

 det pågældende område må anses for således normaliserede, at en tilbagevenden  

 vil være mulig og forsvarlig.
Det må forudsættes, at dette kan ske under  

 ordnede og sikrede forhold.
En midlertidig opholdstilladelse efter § 9, stk. 2, nr. 5, vil således  

 bevare sin midlertidighed i 2 år regnet fra meddelelsen af den første  

 opholdstilladelse efter § 9, stk. 2, nr. 5, og vil i denne periode kunne  

 nægtes forlænget, når den pågældende persongruppe ikke længere har behov for  

 beskyttelse her i landet.
En midlertidig opholdstilladelse efter § 9, stk. 2,  

 nr. 5, vil også på ethvert tidspunkt kunne inddrages samt efter meddelelsen  

 af opholdstilladelse med henblik på varigt grundlag (dvs. efter 2 år regnet  

 fra den første opholdstilladelse efter § 9, stk. 2, nr. 5) kunne nægtes  

 forlænget, hvis de i udlændingelovens § 19 nævnte betingelser er opfyldt for  

 inddragelsen/nægtelsen af forlængelse.
 Der henvises her til den foreslåede bestemmelse i udlændingelovens § 27,  

 stk. 2, vedrørende beregningen af begyndelsestidspunktet for den i  

 udlændingelovens § 19, stk. 2, nævnte 3-årsfrist for inddragelse eller  

 nægtelse af forlængelse af opholdstilladelsen.
 Personer, der meddeles opholdstilladelse efter § 9, stk. 2, nr. 5, vil  

 ikke være afskåret fra at søge asyl, anmode om fortsat behandling af en  

 frafaldet asylansøgning eller begære en tidligere afgjort asylsag genoptaget  

 m.v.
Til nr. 2 Ændringen er af redaktionel karakter og skyldes den foreslåede udvidelse  

 af den persongruppe, som efter bistandslovens § 47 a kan oppebære  

 repatrieringsstøtte.
Der henvises til bemærkningerne til § 1, nr. 3.
Til nr. 3 Der foreslås indsat et nyt stk. 2 i § 17 a, stk. 1, om, hvornår  

 opholdstilladelsen her i landet bortfalder for personer fra det tidligere  

 Jugoslavien, som meddeles opholdstilladelse i medfør af den foreslåede  

 bestemmelse i § 9, stk. 2, nr. 5, og som med henblik på at tage varigt ophold  

 vender tilbage til hjemlandet eller det tidligere opholdsland.
Bestemmelsen  

 indebærer, at der først sker bortfald af opholdstilladelsen her i landet, når  

 vedkommende har opholdt sig uden for landet i mere end 3 på hinanden følgende  

 måneder.
 Forslaget har en nær sammenhæng med forslaget om, at personer med  

 opholdstilladelse i medfør af den foreslåede bestemmelse i § 9, stk. 2, nr.  

 5, kan modtage økonomisk støtte efter bistandsloven til repatriering efter  

 samme regler som for flygtninge, jf. herved forslaget til en ændret  

 affattelse af bistandslovens § 47 a.
Forslaget skal ses i sammenhæng med, at udlændinge, som er omfattet af  

 repatrieringsordningen for flygtninge m.fl., efter den gældende regel i § 17  

 a bevarer deres opholdstilladelse i 6 måneder.
For flygtninge m.fl., der  

 lovligt har boet her i landet i mindst 6 år, er fristen dog 12 måneder.
Det er ingen betingelse for at bevare sin ret til opholdstilladelse efter  

 den foreslåede bestemmelse, at den pågældende udlænding har modtaget  

 økonomisk støtte til repatrieringen.
Det er tilstrækkeligt, at udlændingen  

 med henblik på at tage varigt ophold vender tilbage til hjemlandet eller det  

 tidligere opholdsland.
I relation til personer fra det tidligere Jugoslavien  

 må det være tilstrækkeligt, at vedkommende vender tilbage til et område inden  

 for det tidligere Jugoslavien.
I den situation, hvor udlændingen efter 3-måneders-perioden ønsker at  

 vende tilbage til Danmark, kan Direktoratet for Udlændinge i medfør af § 17,  

 stk. 2, efter ansøgning bestemme, at opholdstilladelsen alligevel ikke skal  

 anses for bortfaldet.
Dette forudsætter dog i almindelighed, at  

 overskridelsen af 3-måneders-fristen har været undskyldelig.
Der vil endvidere i denne situation kunne meddeles opholdstilladelse efter  

 § 15 a i lov om midlertidig opholdstilladelse til visse personer fra det  

 tidligere Jugoslavien m.v., såfremt betingelserne for at meddele  

 opholdstilladelse efter denne bestemmelse i øvrigt er opfyldt.
Det vil dog  

 kunne indgå i udvælgelsen af de personer, som har et umiddelbart  

 beskyttelsesbehov, at der er tale om en person, der frivilligt er vendt  

 tilbage til det tidligere Jugoslavien.
Der vil ligeledes kunne meddeles  

 opholdstilladelse efter § 1, § 4, § 4 a og § 15, forudsat at betingelserne  

 herfor er opfyldt.
 Såfremt der i denne situation er meddelt midlertidig opholdstilladelse på  

 ny, vil opholdstilladelse efter den foreslåede bestemmelse i § 9, stk. 2, nr.  

 5, komme på tale, hvis betingelserne i medfør af denne bestemmelse er  

 opfyldt.
Til nr. 4 Ændringen er en konsekvensrettelse i forhold til forslaget under § 2, nr.  

 3.
Til nr. 5 Den foreslåede bestemmelse i § 27, stk. 2, indeholder en særlig  

 regel om beregningen af begyndelsestidspunktet for de i § 27, stk. 1, nævnte  

 tidsrum, for så vidt angår opholdstilladelser, der i medfør af  

 udlændingelovens § 7 eller i medfør af den foreslåede bestemmelse i  

 udlændingelovens § 9, stk. 2, nr. 5, er meddelt til personer med  

 opholdstilladelse i medfør af lov om midlertidig opholdstilladelse til visse  

 personer fra det tidligere Jugoslavien m.v.
Det er således en betingelse for bestemmelsens anvendelse, at  

 opholdstilladelse i medfør af de omhandlede bestemmelser i udlændingeloven er  

 meddelt en person, som på tidspunktet for meddelelsen af den første  

 opholdstilladelse efter udlændingeloven havde opholdstilladelse efter lov om  

 midlertidig opholdstilladelse til visse personer fra det tidligere  

 Jugoslavien m.v.
Om den nærmere forståelse af udtrykket »personer med  

 midlertidig opholdstilladelse« henvises til bemærkningerne til § 2, nr.  

 1.
 Bestemmelsen omhandler alle de i § 27, stk. 1, nævnte frister, dvs.  

 navnlig fristen i § 19, stk. 2, for inddragelse af en tidsbegrænset  

 opholdstilladelse, hvad enten opholdstilladelsen er meddelt med henblik på  

 varigt eller midlertidigt ophold, og for nægtelse af forlængelse af en  

 opholdstilladelse med henblik på varigt ophold, jf. § 11, stk. 2. Nægtelse af  

 forlængelse af en opholdstilladelse med henblik på midlertidigt ophold vil  

 derimod også kunne ske efter udløbet af fristen i § 19, stk. 2, jf. § 11,  

 stk. 2.
Bestemmelsen indebærer, at begyndelsestidspunktet for de nævnte frister  

 skal regnes fra tidspunktet for den første meddelelse af opholdstilladelse i  

 medfør af lov om midlertidig opholdstilladelse til visse personer fra det  

 tidligere Jugoslavien m.v. eller fra tidspunktet for indgivelse af ansøgning  

 om opholdstilladelse her i landet.
Det er her en forudsætning, at der er tale  

 om en ansøgning om opholdstilladelse, der er indgivet her i landet og i  

 henhold til samme bestemmelse i udlændingeloven som den nu meddelte  

 opholdstilladelse.
Ansøgning om asyl betragtes i denne relation dog også som  

 indeholdende en ansøgning om opholdstilladelse efter § 9, stk. 2, nr. 5, jf.  

 bemærkningerne ad § 2, nr. 1. Fører de to beregningskriterier til forskellige  

 tidspunkter, skal det tidligste begyndelsestidspunkt vælges.
Til nr. 6 Bestemmelsen i § 46, stk. 2, foreslås ændret, således at  

 Direktoratet for Udlændinges afgørelser i anledning af ansøgning om  

 opholdstilladelse i henhold til § 9, stk. 2, nr. 5, ikke kan påklages til  

 Indenrigsministeriet.
 Bestemmelsen vedrører Direktoratet for Udlændinges afgørelser om afslag på  

 opholdstilladelse efter § 9, stk. 2, nr. 5, samt Direktoratet for Udlændinges  

 afgørelser om inddragelse, nægtelse af forlængelse og bortfald af  

 opholdstilladelse efter denne bestemmelse.
Bestemmelsen skal bl.a. ses på baggrund af, at Direktoratet for Udlændinge  

 ved meddelelse af opholdstilladelse efter § 9, stk. 2, nr. 5, skal tage  

 stilling til, om den pågældende fortsat har behov for midlertidig beskyttelse  

 her i landet.
Denne vurdering bør i lighed med beskyttelsesvurderingen efter  

 lov om midlertidig opholdstilladelse til visse personer fra det tidligere  

 Jugoslavien m.v. alene foretages af Direktoratet for Udlændinge.
Afskæringen af klageadgang udelukker imidlertid ikke, at  

 Indenrigsministeriet i kraft af det almindelige over-underordnelsesforhold  

 øver indflydelse på Direktoratets behandling af disse sager.
Det må herunder  

 forudsættes, at principielle spørgsmål i forbindelse med behandlingen af  

 ansøgninger om opholdstilladelse her i landet forelægges for  

 Indenrigsministeriet.
Dette gælder navnlig Direktoratet for Udlændinges  

 beslutning om generel hjemsendelse af personer fra det tidligere Jugoslavien  

 under henvisning til, at forholdene i det tidligere Jugoslavien må anses for  

 således normaliserede, at en tilbagevenden vil være mulig og forsvarlig.
En generel tilbagesendelse til hjemlandet af personer, der har haft  

 opholdstilladelse efter den foreslåede bestemmelse, vil forudsætte, at det  

 blandt andet på baggrund af de tilkendegivelser, der forinden er indhentet  

 fra UNHCR, Røde Kors eller anden tilsvarende international organisation, kan  

 lægges til grund, at forholdene i det pågældende område må anses for således  

 normaliserede, at en tilbagevenden vil være mulig og forsvarlig.
Det må  

 forudsættes, at dette kan ske under ordnede og sikrede forhold.
 Der foreslås indsat en bestemmelse i § 46, stk. 3, hvorefter  

 indenrigsministeren kan træffe bestemmelse om, herunder fastsætte nærmere  

 regler for Direktoratet for Udlændinges behandling af de af stk. 1 og 2  

 omfattede sager.
Til § 3 Til nr. 1 Bestemmelsen i § 47 a, stk. 1, foreslås ændret, således at den  

 personkreds, som vil kunne opnå støtte til repatriering, udvides til også at  

 omfatte personer med opholdstilladelse i medfør af den foreslåede bestemmelse  

 i udlændingelovens § 9, stk. 2, nr. 5.
Personer fra det tidligere Jugoslavien med midlertidig opholdstilladelse,  

 som efter endeligt afslag på asyl får opholdstilladelse efter  

 udlændingelovens § 9, stk. 2, nr. 5, vil herefter under samme vilkår som  

 personer med opholdstilladelse efter §§ 7-8 kunne opnå økonomisk støtte,  

 såfremt de ønsker at tage varigt ophold i deres hjemland eller tidligere  

 opholdsland.
De pågældende personer vil til gengæld ikke kunne oppebære  

 økonomisk støtte i medfør af § 16 a i lov om midlertidig opholdstilladelse  

 til visse personer fra det tidligere Jugoslavien m.v.
Det er en betingelse for at opnå økonomisk støtte, at udlændingen med  

 henblik på at tage varigt ophold vender tilbage til hjemlandet eller det  

 tidligere opholdsland.
I relation til personer fra det tidligere Jugoslavien  

 må det være tilstrækkeligt, at vedkommende vender tilbage til et område inden  

 for det tidligere Jugoslavien.
Hjælpen til repatriering vil ikke kunne betinges af, at en person med  

 opholdstilladelse efter udlændingelovens § 9, stk. 2, nr. 5, vender tilbage  

 til hjemlandet eller det tidligere opholdsland sammen med evt.  

 familiemedlemmer, som ligeledes har opholdstilladelse her i landet.
Dette  

 gælder heller ikke personer, som oprindeligt har fået midlertidig  

 opholdstilladelse i medfør af § 4 a i lov om midlertidig opholdstilladelse  

 til visse personer fra det tidligere Jugoslavien m.v., selv om den  

 familiemæssige tilknytning har dannet grundlag for den midlertidige  

 opholdstilladelse.
 De øvrige vilkår for at opnå repatriering er de samme som for flygtninge  

 m.fl.
Til nr. 2 Den særlige refusionsregel i bistandslovens § 134 a foreslås ændret,  

 således at udbetaling af ydelser efter bistandsloven til en udlænding, der  

 har opholdstilladelse efter den foreslåede bestemmelse i udlændingelovens §  

 9, stk. 2, nr. 5, refunderes af staten efter samme regler som for flygtninge.
Såfremt en udlænding med midlertidig opholdstilladelse, der har opnået  

 endeligt afslag på asyl, opnår opholdstilladelse efter udlændingelovens § 9,  

 stk. 2, nr. 5, vil vedkommende ikke længere få sit underhold dækket af  

 Direktoratet for Udlændinge, ligesom Direktoratet for Udlændinge ikke længere  

 har ansvaret for at indkvartere vedkommende på et indkvarteringscenter, jf. §  

 7 i lov om midlertidig opholdstilladelse til visse personer fra det tidligere  

 Jugoslavien m.v.
Den pågældende udlænding vil herefter være berettiget til at  

 opnå ydelser efter bistandsloven under samme vilkår som herboende, da  

 bistandsloven gælder for enhver, der opholder sig her i landet, jf.  

 bistandslovens § 1.
 Den foreslåede ændring af refusionsbestemmelsen indebærer, at staten i de  

 første 11/2 år efter datoen for opholdstilladelsen yder 100 pct. refusion af  

 kommunernes udgifter til ydelser efter en række nærmere opregnede  

 bestemmelser i bistandsloven, jf. nærmere § 134 a, stk. 2. I perioden mellem  

 11/2 og 61/2 år efter datoen for opholdstilladelsen ydes der 75 pct. refusion  

 af kommunernes udgifter, hvorefter der i almindelighed ydes 50 pct. refusion,  

 jf. nærmere § 133.
Ændringen indebærer endvidere, at en udlænding med opholdstilladelse efter  

 udlændingelovens § 9, stk. 2, nr. 5, bliver omfattet af Dansk  

 Flygtningehjælps integrationsprogram, idet udlændinge, som er omfattet af  

 bistandslovens § 134 a, stk. 1, efter bekendtgørelse nr. 14 af 4. januar 1993  

 om bistand til udlændinge, der er omfattet af § 134 a, stk. 1, i lov om  

 social bistand, fra Dansk Flygtningehjælp modtager hjælp efter en række  

 nærmere opregnede bestemmelser i bistandsloven.
Hjælpen ydes efter denne  

 bekendtgørelse i almindelighed for en periode for 18 måneder, medmindre der  

 med en kommune indgås aftaler om et kortere integrationsforløb.
 For personer, som ikke er omfattet af Dansk Flygtningehjælps forpligtelse  

 til at yde hjælp efter bistandsloven, påhviler denne forpligtelse  

 opholdskommunen, jf. nærmere bistandslovens § 10.
Til § 4 Det foreslås, at loven træder i kraft den 1. januar 1995.
Til § 5 Bestemmelsen indeholder ikrafttrædelsesbestemmelser for Færøerne og  

 Grønland.
