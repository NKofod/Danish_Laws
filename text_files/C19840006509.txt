 Det meddeles herved, at finansministeren den 24.apri1 1984 har indgået  

 aftale med Statstjenestemændenes Centralorganisation I, Statstjenestemændenes  

 Centralorganisation II, Akademikernes Centralorganisation  

 (tjenestemandsudvalget) og Lærernes Centralorganisation om befordringsklasse  

 m.v. på tjenesterejser.
 Aftalen, der er optaget som bilag til dette cirkulære, har virkning fra 1.  

 april 1984 og afløser aftale af 27. april 1977, jfr. finansministeriets  

 cirkulære af 27. april 1977.
 Opmærksomheden henledes på følgende:
 1. I § 1, stk. 2, er der sket en udvidelse af adgangen  

 til at benytte enekupee i sovevogne, således at denne også omfatter  

 tjenestemænd i lønramme 23-36.
2. I § 2 om skibsbefordring er foretaget de ændringer,  

 der er en følge af, at der med enkelte undtagelser ikke længere finder en  

 inddeling i klasser sted om bord på skibe.
Ud over selve billetprisen vil der  

 kunne ydes godtgørelse for eventuelt tillæg for køje, jfr. nærmere § 2, stk.  

 2.
3. § 3, stk. 2, om oversøiske flyrejser er ændret  

 således, at der kun godtgøres billetudgiften til almindelig 1. klasse for  

 tjnestemænd i lønrammerne 38, 39 og 40. For tjenestemænd i lønramme 23-37  

 godtgøres for fremtiden alene billetudgiften til business class eller  

 tilsvarende befordringsklasse.
For tjenestemænd i lønramme 1-22 godtgøres som  

 hidtil billetudgiften til turist- eller økonomiklasse.
 4. Eventuelle tvivlsspørgsmål forventes forelagt  

 finansministeriet.
P.
M.
V.
 E.B.
Peter Friis Bilag Aftale mellem finansministeren og Statstjenestemændenes Centralorganisation I, Statstjenestenændenes Centralorganisation II, Akademikernes Centralorganisation (tjenestemandsudvalget) og Lærernes Centralorganisation om befordringsklasse m.v. på tjenesterejser for tjenestemænd i staten, folkeskolen og folkekirken.
 I henhold til § 45, stk. 1, i lov om tjenestemænd i staten, folkeskolen og  

 folkekirken aftales følgende:
§ 1 Ved jernbanebefordring godtgøres billetudgiften til 1. klasse for  

 tjenestemænd i lønramme 23-40 og til 2. klasse for tjenestemænd i lønramme  

 1-22.
 stk. 2  Benyttes sovevogn, kan udgiften til enekupee  

 (single eller special) godtgøres for tjenestemænd i lønramme 23-40 og til  

 tresengskupee (tourist) for tjenestenænd i lønramme 1-22.
§ 2 Ved skibsbefordring godtgøres billetudgiften og eventuelt tillæg for køje,  

 jfr. stk. 2.
 stk. 2  Benyttes kammer (kahyt), kan udgiften til  

 almindeligt enekammer godtgøres for tjenestemænd i lønramme 23-40, og til  

 fælleskammer for tjenestemænd i lønramme 1-22.
§ 3 Ved flyrejser på europæiske ruter (inkl.
Færøerne og Grønland) godtgøres  

 billetudgiften til turist- eller økonomiklasse.
 Stk. 2  Ved flyrejser på oversøiske ruter godtgøres  

 billetudgiften til almindelig 1. klasse for tjenestemænd i lønrammerne 38-40,  

 til business class eller tilsvarende befordringsklasse for tjenestemænd i  

 lønramme 23-37 og til turist- eller økonomiklasse for tjenestemænd i lønramme  

 1-22.
 § 4  I tilfælde hvor en tjenestemand i lavere lønramme  

 på tjenesterejse ledsager en tjenestemand i højere lønramme i samme  

 tjenstlige anledning, og det findes påkrævet, at de benytter samme  

 befordringsklasse, kan der ydes tjenestemanden i den lavere lønramme  

 godtgørelse for benyttelse af den højere befordringsklasse.
§ 5 Såfremt en tjenestemand på tjenesterejse benytter dyrere  

 befordringsklasse, end han efter foranstående bestemmelser er berettiget til,  

 må han selv afholde de dermed forbundne meromkostninger.
 Stk. 2  Foretrækker en tjenestemand at rejse på  

 billigere måde end foran angivet, godtgøres kun den faktisk afholdte  

 befordringsudgift.
§ 6 Denne aftale har virkning fra 1. april 1984.
 Stk. 2  Samtidig ophæves aftale af 27. april 1977 om de  

 for statens tjenestemænd gældende regler for benyttelse af befordringsklasse  

 m.v. på tjenesterejser.
København, den 24. april 1984 Statstjenestemændenes Centralorganisation I Aage Andersen Statstjenestemændenes Centralorganisation II Hans Strunge Akademikernes Centralorganisation Erik Stig Jørgensen Lærernes Centralorganisation Martin Rømer Finansministeriet P.
M.
V.
 E.B.
