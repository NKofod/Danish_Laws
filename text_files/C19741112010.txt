 Såfremt ejeren (brugeren) af et registreringspligtigt køretøj, der  

 indføres fra udlandet, er bosiddende her i landet, skal køretøjet efter  

 færdselslovens § 14, stk. 3, indregistreres eller samtlige dets plader  

 afleveres til politiet 14 dage efter, at det er indkommet.
 Bestemmelsen gælder også for sættevogne hjemmehørende i udlandet, som  

 danske enkeltpersoner eller firmaer lejer eller på anden måde har varig  

 rådighed over her i landet.
Danske firmaer, som indfører sættevogne hjemmehørende i udlandet for at  

 udleje dem til brug her i landet, skal ved indførslen lade sættevognene  

 registrere.
De firmaer, der indfører vognene, skal registreres som brugere.
Når en sådan sættevogn ved udlejning eller på anden måde skifter bruger,  

 skal den nye bruger registrere sættevognen i sit navn.
Som vejledning for,  

 hvornår omregistrering skal ske i disse tilfælde, henvises til praksis om  

 afgræsningen af begrebet »udlejning uden fører« i § 1 i  

 justitsministeriets bekendtgørelse nr. 172 af 8. maj 1963 med senere  

 ændringer om motorkøretøjer, der udlejes uden fører.
 Politiet anmodes om at påse, at udenlandske sættevogne, der anvendes i  

 Danmark, er registreret i overensstemmelse med foranstående retningslinjer og  

 om i tilfælde af, at registreringsbestemmelserne overtrædes, at rejse påtale  

 mod dem, som registreringspligten påhviler.
 P.M.V.
 E.B.
H.
Rosenmeier.
